{
    "id": 58272,
    "title": "Cirkulære om beregningen af frihedsstraf og om forhold, der midlertidigt afbryder straffuldbyrdelsen. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 150 af 29/06/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om beregningen af frihedsstraf og om  \r\n\r\n forhold, der midlertidigt afbryder straffuldbyrdelsen. (* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 3 i justitsministeriets bekendtgørelse af 21. juni 1973 om  \r\n\r\n fuldbyrdelse af frihedsstraf fastsættes følgende regler om beregningen af  \r\n\r\n frihedsstraf m.v. </P>  \r\n\r\n<P>Beregningen af frihedsstraf. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Frihedsstraf, der er idømt for en kortere tid  \r\n\r\n end 3 måneder, fastsættes i dage, ellers i måneder og år, jfr. borgerlig  \r\n\r\n straffelovs § 32. Reststraffen for personer, der er løsladt på prøve eller  \r\n\r\n efter betinget benådning, fastsættes i dage. </P>  \r\n\r\n<P CLASS=STK> <I>Stk. 2. </I> Ved beregningen af straffen skal en dag forstås  \r\n\r\n som 24 timer. Måneder beregnes fra datoen i en kalendermåned til den  \r\n\r\n tilsvarende dato i en senere kalendermåned. Findes den tilsvarende dato ikke  \r\n\r\n i den senere kalendermåned, fordi denne er kortere, erstattes den med den  \r\n\r\n sidste dag i måneden. År beregnes på tilsvarende måde. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved genindsættelse til udståelse af reststraf er  \r\n\r\n straffetiden antallet af dage, der fra den faktiske løsladelsesdato var  \r\n\r\n tilbage at udstå, såfremt løsladelsen først skulle være sket på datoen for  \r\n\r\n endt strafudståelse. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Flere domme til frihedsstraf, herunder  \r\n\r\n bødeforvandlingsstraf, som den domfældte endnu ikke har udstået, men som i  \r\n\r\n øvrigt kan fuldbyrdes, indgår i en samlet beregning af straffetiden, der  \r\n\r\n således udgør en enhed. </P>  \r\n\r\n<P CLASS=STK> <I>Stk. 2. </I> Yderligere frihedsstraf, herunder  \r\n\r\n bødeforvandlingsstraf, der idømmes under strafudståelsen eller på et  \r\n\r\n tidspunkt, hvor den pågældende er overgået til varetægtsfængsling, indgår ved  \r\n\r\n en omberegning i en samlet beregning af straffetiden, der således kommer til  \r\n\r\n at udgøre en enhed. Det er dog en forudsætning for en samlet beregning, at  \r\n\r\n der foreligger fuldbyrdelsesordre, inden løsladelse - herunder  \r\n\r\n prøveløsladelse - har fundet sted. </P>  \r\n\r\n<P CLASS=STK> <I>Stk. 3. </I> Indgår hæftestraf, herunder  \r\n\r\n bødeforvandlingsstraf af hæfte, i en samlet beregning med fængselsstraf,  \r\n\r\n omsættes hæftestraffen til fængsel efter reglerne i borgerlig straffelovs §  \r\n\r\n 90. </P>  \r\n\r\n<P CLASS=STK> <I>Stk. 4. </I> Der kan ikke i andre tilfælde foretages en  \r\n\r\n samlet beregning af flere frihedsstraffe. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Fuldbyrdelse af frihedsstraf anses for påbegyndt  \r\n\r\n den dag, den domfældte giver møde eller anholdes med henblik på  \r\n\r\n strafudståelsens iværksættelse. </P>  \r\n\r\n<P CLASS=STK> <I>Stk. 2. </I> Hvis den domfældte efter domsafsigelsen er  \r\n\r\n varetægtsfængslet i sagen, anses fuldbyrdelsen for påbegyndt den dag, da  \r\n\r\n endelig dom er afsagt. </P>  \r\n\r\n<P CLASS=STK> <I>Stk. 3. </I> Træffer retten beslutning om fængsling  \r\n\r\n (anholdelse) i sagen på et tidspunkt, hvor den domfældte er på fri fod, anses  \r\n\r\n fuldbyrdelsen for påbegyndt den dag, fængslingen (anholdelsen) iværksættes.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Udgangspunktet for beregningen af  \r\n\r\n frihedsstraffen i det enkelte tilfælde er det tidspunkt, hvor fuldbyrdelsen  \r\n\r\n af straffen anses for påbegyndt, jfr. § 4. </P>  \r\n\r\n<P CLASS=STK> <I>Stk. 2. </I> Flere idømte frihedsstraffe udstås i den  \r\n\r\n rækkefølge, de er idømt. Udståelse af bødeforvandlingsstraf udskydes dog til  \r\n\r\n det senest mulige tidspunkt af hensyn til den domfældtes mulighed for at  \r\n\r\n betale bøden helt eller delvis. Personer, der under udståelse af reststraf  \r\n\r\n idømmes frihedsstraf, udstår først reststraffen. </P>  \r\n\r\n<P CLASS=STK> <I>Stk. 3. </I> Beregningen foretages på den måde, at der fra  \r\n\r\n datoen for straffuldbyrdelsens påbegyndelse tælles et antal dage tilbage,  \r\n\r\n svarende til fradraget for anholdelse og varetægtsfængsling, dersom der i  \r\n\r\n henhold til borgerlig straffelovs § 86 skal foretages et sådant fradrag. Fra  \r\n\r\n den således udfundne dato tælles et antal år/måneder/dage frem, svarende til  \r\n\r\n den ved dommen udmålte straf. Den fremkomne dato er dagen for straffetidens  \r\n\r\n ophør efter endt strafudståelse. </P>  \r\n\r\n<P CLASS=STK> <I>Stk. 4. </I> Ved udståelse af flere frihedsstraffe, hvor der  \r\n\r\n efter reglerne i § 3 skal ske en samlet beregning, forholdes som anført i  \r\n\r\n stk. 3, for så vidt angår den først idømte straf. Den dag, der i stk. 3 er  \r\n\r\n angivet som datoen for endt strafudståelse, anvendes herefter som  \r\n\r\n udgangspunkt for foretagelse af tilsvarende beregninger med hensyn til den  \r\n\r\n dernæst idømte straf og så fremdeles. </P>  \r\n\r\n<P CLASS=STK> <I>Stk. 5. </I> Ved udståelse af reststraf tælles et antal dage  \r\n\r\n tilbage, svarende til eventuel forudgående fængsling (anholdelse) på grund af  \r\n\r\n overtrædelse af vilkår for benådning eller prøveløsladelse, jfr. borgerlig  \r\n\r\n straffelovs § 86, stk. 5. Fra den udfundne dato tælles et antal dage frem,  \r\n\r\n svarende til reststraffens dageantal. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Beregningen af de tidspunkter, hvor den  \r\n\r\n domfældte eventuelt kan opnå prøveløsladelse i henhold til borgerlig  \r\n\r\n straffelovs § 38, sker på tilsvarende måde som anført i § 5, stk. 1-4, dog  \r\n\r\n således at der for udmålt straf kun tælles et antal år/måneder/dage frem,  \r\n\r\n svarende til to trediedele (henholdsvis halvdelen) af den udmålte straf. Den  \r\n\r\n fremkomne dato er prøveløsladelsestidspunktet i henhold til borgerlig  \r\n\r\n straffelovs § 38, stk. 1, (henholdsvis § 38, stk. 2) under forudsætning af,  \r\n\r\n at der på denne dato er udstået mindst 4 måneder af straffen(e). Er dette  \r\n\r\n ikke tilfældet, er prøveløsladelsestidspunktet den dato, hvor 4 måneder af  \r\n\r\n straffen(e) er udstået. </P>  \r\n\r\n<P CLASS=STK> <I>Stk. 2. </I> Ved beregning af prøveløsladelsestidspunkterne  \r\n\r\n for personer, der under udståelse af reststraf idømmes fængselsstraf, tælles  \r\n\r\n først et antal dage frem, svarende til to tredjedele (henholdsvis halvdelen)  \r\n\r\n af reststraffen. Fra den således udfundne dato foretages beregningen som  \r\n\r\n anført i stk. 1. </P>  \r\n\r\n<P CLASS=STK> <I>Stk. 3. </I> En fremkommen rest ved deling af et antal  \r\n\r\n måneder deles således, at to tredjedele af 2 måneder sættes til 1 måned og 10  \r\n\r\n dage, at to tredjedele af 1 måned sættes til 20 dage, og at halvdelen af 1  \r\n\r\n måned sættes til 15 dage. En fremkommen rest på en brøkdel af en dag medtages  \r\n\r\n ikke ved beregningen. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ved beregningen af andre tidspunkter vedrørende  \r\n\r\n straffuldbyrdelsen, der er fastsat på grundlag af brøkdele af straffetiden,  \r\n\r\n anvendes tilsvarende fremgangsmåde som anført i § 6. </P>  \r\n\r\n<P>Afbrydelse af straffuldbyrdelsen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Fuldbyrdelsen af straffen afbrydes, når indsatte  \r\n\r\n unddrager sig den fortsatte strafudståelse ved at undvige, jfr. borgerlig  \r\n\r\n straffelovs § 46. Afbrydelsen regnes fra den dag, undvigelsen fandt sted.  \r\n\r\n Fuldbyrdelsen anses som genoptaget den dag, hvor den undvegne pågribes eller  \r\n\r\n møder til fortsat strafudståelse. </P>  \r\n\r\n<P CLASS=STK> <I>Stk. 2. </I> Fuldbyrdelsen af straffen afbrydes, når  \r\n\r\n indsatte, der har fået tilladelse til udgang, unddrager sig den fortsatte  \r\n\r\n strafudståelse ved at udeblive. Afbrydelsen regnes fra den dag, hvor den  \r\n\r\n indsattes fravær fra institutionen efter tilladelsen senest skulle være  \r\n\r\n ophørt. Fuldbyrdelsen anses for genoptaget på den dag, hvor den udeblevne  \r\n\r\n pågribes eller møder til fortsat strafudståelse. </P>  \r\n\r\n<P CLASS=STK> <I>Stk. 3. </I> Fuldbyrdelsen af straffen afbrydes, såfremt  \r\n\r\n indsatte, der efter strafudståelsens iværksættelse (eller umiddelbart efter  \r\n\r\n fremmøde med henblik herpå) selv skal rejse til fuldbyrdelsesstedet, ikke  \r\n\r\n ankommer hertil uden ugrundet forsinkelse. Afbrydelsen regnes fra  \r\n\r\n afrejsedagen. Fuldbyrdelsen anses for genoptaget den dag, den indsatte  \r\n\r\n pågribes eller møder til (fortsat) strafudståelse. </P>  \r\n\r\n<P CLASS=STK> <I>Stk. 4. </I> Når den indsatte ved pågribelsen  \r\n\r\n varetægtsfængsles (anholdes) som sigtet for strafbart forhold, er  \r\n\r\n fuldbyrdelsen dog fortsat afbrudt under fængslingen (anholdelsen), såfremt  \r\n\r\n der i henhold til borgerlig straffelovs § 86 i forbindelse med domfældelse i  \r\n\r\n sagen kan foretages fradrag for varetægtsfængslingen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Såfremt den indsatte i øvrigt varetægtsfængsles  \r\n\r\n (anholdes) under strafudståelsen, anses fuldbyrdelsen for afbrudt under  \r\n\r\n fængslingen (anholdelsen), dersom der i henhold til borgerlig straffelovs §  \r\n\r\n 86 i forbindelse med domfældelse i sagen kan foretages fradrag for dette  \r\n\r\n tidsrum. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Det tidsrum, hvor fuldbyrdelsen af straffen er  \r\n\r\n afbrudt, medregnes ikke i straffetiden. Ved beregningen af straffetiden skal  \r\n\r\n det antal dage, som ved afbrydelsen endnu resterede til endt strafudståelse  \r\n\r\n (henholdsvis prøveløsladelsestidspunktet), lægges til datoen, hvor  \r\n\r\n fuldbyrdelsen anses for genoptaget. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Fravær fra institutionen som følge af  \r\n\r\n udlevering til politiet eller indlæggelse på hospital medregnes i  \r\n\r\n straffetiden. Skyldes indlæggelsen på hospital den indsattes egne forhold,  \r\n\r\n afgøres spørgsmålet dog af direktoratet. </P>  \r\n\r\n<P>Straffetidens udløb. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Straffetiden udløber ved døgnets begyndelse på  \r\n\r\n dagen for endt strafudståelse. </P>  \r\n\r\n<P CLASS=STK> <I>Stk. 2. </I> Når straffen i henhold til borgerlig  \r\n\r\n straffelovs § 40, stk. 5, anses for udstået på det tidspunkt, hvor  \r\n\r\n prøveløsladelsen fandt sted, betragtes straffetiden som udløbet ved døgnets  \r\n\r\n begyndelse på løsladelsesdagen. </P>  \r\n\r\n<P>Andre bestemmelser. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Den indsatte skal gøres bekendt med tidspunktet  \r\n\r\n for endt strafudståelse og eventuelle prøveløsladelsestidspunkter i henhold  \r\n\r\n til borgerlig straffelovs § 38. Han underrettes herom snarest muligt efter  \r\n\r\n indsættelsen og orienteres om ændringer, som sker under strafudståelsen. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Prøvetiden i forbindelse med løsladelse på  \r\n\r\n prøve eller efter betinget benådning regnes fra den dag, den pågældende  \r\n\r\n faktisk bliver løsladt. </P>  \r\n\r\n<P CLASS=STK> <I>Stk. 2. </I> Er der fastsat vilkår om, at den løsladte skal  \r\n\r\n undergives tilsyn, beregnes tilsynstiden ligeledes fra den dag, hvor den  \r\n\r\n pågældende faktisk er løsladt. </P>  \r\n\r\n<P CLASS=STK> <I>Stk. 3. </I> På dagen for endt prøve- eller tilsynstid sker  \r\n\r\n udløbet ved døgnets begyndelse. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Cirkulæret træder i kraft den 1. juli 1973.  \r\n\r\n</P>  \r\n\r\n<P>Justitsministeriet, direktoratet for kriminalforsorgen, den 29. juni 1973.  \r\n\r\n</P>  \r\n\r\n<P>H. H. Brydensholt. </P>  \r\n\r\n<P>/J. Waagensen. </P>  \r\n\r\n<P>(Til politiet, kriminalforsorgens anstalter og arresthusene). </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens cirkulæresamling (KC) (F-2-1)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/08/1973"
        },
        {
            "displayName": "Accession",
            "displayValue": "C19730015009"
        },
        {
            "displayName": "Entydig dokumentidentifikation",
            "displayValue": "CM017214"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "28/10/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "150"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "29/06/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "DFK. j.nr. 4.k. 130-0"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}