{
    "id": 184732,
    "title": "Beretning om utilsigtet virkning af lov om mediestøtte",
    "documentTypeId": "370",
    "isSagsforlobPeriodValid": true,
    "shortName": "2016/1 BR 1",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Kulturudvalget den 9. november 2016</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">om</p>\r\n<p class=\"Titel2\">utilsigtet virkning af lov om mediestøtte</p>\r\n<p class=\"TekstGenerel\">Folketingets Kulturudvalg er blevet gjort opmærksom på, at Flensborg Avis er blevet pålagt at tilbagebetale den udbetalte mediestøtte for 2015 på i alt 3,7 mio. kr., hvilket stiller avisen i en alvorlig situation, hvor ca. 10 pct. af den samlede omsætning i budgettet for 2016 vil skulle tilbagebetales. Medienævnet har begrundet tilbagebetalingskravet med, at den offentlige støtte i 2015 udgjorde 56,2 pct. af Flensborg Avis AG’s samlede drift, fraregnet mediestøtte, og at avisen derfor er omfattet af mediestøttelovens § 2, hvorefter der ikke kan ydes tilskud til nyhedsmedier, der ejes helt eller delvis af offentlige institutioner eller af offentligt finansierede selskaber el.lign. Et selskab betragtes i den sammenhæng som offentligt finansieret, såfremt den offentlige støtte – herunder licensmidler – udgør 50 pct. eller mere af den samlede drift.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Udvalget bemærker, at det ikke har været hensigten med reglerne at afskære medier i grænselandet, som f.eks. Flensborg Avis, fra at modtage mediestøtte, da disse medier er med til at opfylde mediestøttelovens formål om at fremme et alsidigt og mangfoldigt udbud af nyheder af samfundsmæssig og kulturel karakter med henblik på styrkelse af det danske demokrati og den demokratiske debat i Danmark.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Bl.a. Sydslesvigudvalget har i lyset af tilbagebetalingskravet tidligere opfordret til, at mediestøtteloven ændres, således at det sikres, at Flensborg Avis kan modtage mediestøtte fremover.</p>\r\n<p class=\"TekstGenerel\">\r\n</p>\r\n<p class=\"TekstGenerel\">På denne baggrund har kulturministeren på et samråd den 26. oktober 2016 over for udvalget bekræftet, at det er regeringens hensigt i det lovforslag om ændring af mediestøtteloven, som i henhold til lovprogrammet forventes fremsat i foråret 2017, at præcisere lovens § 2, således at bestemmelsen – som det hele tiden har været hensigten, jf. ovenfor – ikke skal gælde for medier i grænselandet, som henvender sig til nationale mindretal. Det er hensigten, at lovændringen skal træde i kraft den 1. juli 2017.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Der er i udvalget fuld tilslutning til at gennemføre en sådan præcisering i loven, således at det sikres, at bl.a. Flensborg Avis ikke udelukkes fra at modtage mediestøtte fremover på grund af sine finansieringsforhold.</p>\r\n<p class=\"TekstGenerel\">\r\n</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">Orla Hav</p>\r\n<p class=\"BeretningsUnderskriverTekst\">formand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/11/2016"
        },
        {
            "displayName": "Accession",
            "displayValue": "20161SS00001"
        },
        {
            "displayName": "Entydig dokumentidentifikation",
            "displayValue": "AX019182"
        },
        {
            "displayName": "Dato for førstegangsindlæggelse",
            "displayValue": "11/11/2016"
        },
        {
            "displayName": "Dato for indlæggelse",
            "displayValue": "11/11/2016"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}