{
    "id": 71347,
    "title": "Bekendtgørelse af konvention af 13. november 1979 om grænseoverskridende luftforurening over store afstande (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 70 af 23/08/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af konvention af 13. november  \r\n\r\n 1979 om grænseoverskridende luftforurening over store afstande (* 1) </H1>  \r\n\r\n<P></P>  \r\n\r\n<BR>  \r\n\r\n I henhold til kgl. resolution af 30. juni 1981 har Danmark ratificeret en i  \r\n\r\n Geneve den 13. november 1979 undertegnet konvention om grænseoverskridende  \r\n\r\n luftforurening over store afstande.  \r\n\r\n<P>Konventionen har følgende ordlyd: </P>  \r\n\r\n<P>KONVENTION OM GRÆNSEOVERSKRIDENDE LUFTFORURENING OVER STORE AFSTANDE </P>  \r\n\r\n<P>Parterne i denne konvention, </P>  \r\n\r\n<P> <I>som er fast besluttede</I> på at fremme forbindelserne og samarbejdet  \r\n\r\n inden for miljøbeskyttelse, </P>  \r\n\r\n<P> <I>som erkender</I> betydningen af de bestræbelser, der udfoldes af De  \r\n\r\n forenede Nationers økonomiske Kommission for Europa for at styrke disse  \r\n\r\n forbindelser og dette samarbejde, specielt med hensyn til luftforurening,  \r\n\r\n herunder transport af luftforurenende stoffer over store afstande, </P>  \r\n\r\n<P> <I>som påskønner</I> bidraget fra Den økonomiske Kommission for Europa  \r\n\r\n til den multilaterale gennemførelse af de relevante bestemmelser i slutakten  \r\n\r\n fra konferencen om sikkerhed og samarbejde i Europa, </P>  \r\n\r\n<P> <I>som er bekendt med,</I> at der i kapitlet om miljø i slutakten fra  \r\n\r\n konferencen om sikkerhed og samarbejde i Europa tilskyndes til samarbejde om  \r\n\r\n bekæmpelse af luftforurening og dens virkninger, herunder transport af  \r\n\r\n luftforurenende stoffer over store afstande, og om udvikling gennem  \r\n\r\n internationalt samarbejde af et omfattende program for overvågning og  \r\n\r\n vurdering af transport af luftforurenende stoffer over store afstande,  \r\n\r\n begyndende med svovldioxid og med en mulig udvidelse til andre  \r\n\r\n luftforurenende stoffer, </P>  \r\n\r\n<P> <I>som tager hensyn</I> til de relevante bestemmelser i erklæringen fra  \r\n\r\n De forenede Nationers konference om mennesket og miljøet, især princip 21,  \r\n\r\n som giver udtryk for den fælles overbevisning, at staterne i overensstemmelse  \r\n\r\n med De forenede Nationers pagt og principperne i international ret har  \r\n\r\n suveræn ret til at udnytte deres egne ressourcer efter deres egen  \r\n\r\n miljøpolitik, og pligt til at sikre, at aktiviteter under deres jurisdiktion  \r\n\r\n eller kontrol ikke forårsager skade på miljøet i andre stater eller i  \r\n\r\n områder, der ikke er underlagt national jurisdiktion, </P>  \r\n\r\n<P> <I>som erkender,</I> at forurening af luften, herunder  \r\n\r\n grænseoverskridende luftforurening, kan have skadelige virkninger både på  \r\n\r\n kort og på langt sigt, </P>  \r\n\r\n<P> <I>som frygter,</I> at den stigning, der kan forventes i  \r\n\r\n emissionsniveauet for luftforurening inden for regionen, kan øge disse  \r\n\r\n skadelige virkninger, </P>  \r\n\r\n<P> <I>som erkender</I> nødvendigheden af en nærmere undersøgelse af følgerne  \r\n\r\n af transport af luftforurenende stoffer over store afstande og nødvendigheden  \r\n\r\n af at gøre en indsats for at finde en løsning på de konstaterede problemer,  \r\n\r\n og </P>  \r\n\r\n<P> <I>som bekræfter,</I> at de er rede til at styrke et aktivt  \r\n\r\n internationalt samarbejde med henblik på udvikling af den fornødne nationale  \r\n\r\n politik og til gennem udveksling af oplysninger, samråd, forskning og  \r\n\r\n overvågning at koordinere de foranstaltninger, der træffes af de enkelte  \r\n\r\n lande for at bekæmpe luftforureningen, herunder den grænseoverskridende  \r\n\r\n luftforurening over store afstande, </P>  \r\n\r\n<P> <I>er blevet enige</I> om følgende: </P>  \r\n\r\n<P>Definitioner </P>  \r\n\r\n<P>Artikel 1 </P>  \r\n\r\n<P>I denne konvention forstås ved </P>  \r\n\r\n<UL CLASS=PLAIN-LIST>  \r\n\r\n<LI>a) <I>&#187;luftforurening&#171;</I> menneskets direkte eller indirekte  \r\n\r\n udledning i luften af stoffer eller energi, der resulterer i skadelige  \r\n\r\n virkninger af en sådan art, at de vil kunne bringe menneskets sundhed i fare,  \r\n\r\n skade levende ressourcer og økosystemer, ødelægge ejendomsværdier og forringe  \r\n\r\n eller forstyrre naturfaciliteter og andre berettigede anvendelser af miljøet.  \r\n\r\n &#187;Luftforurenende stoffer&#171; skal fortolkes analogt hermed; </LI>  \r\n\r\n<LI>b) <I>&#187;grænseoverskridende luftforurening over store  \r\n\r\n afstande&#171;</I>  luftforurening, der helt eller delvis har sin fysiske  \r\n\r\n oprindelse inden for et område under een stats nationale jurisdiktion, og som  \r\n\r\n har skadelige virkninger i et område under en anden stats jurisdiktion i en  \r\n\r\n sådan afstand, at det ikke generelt er muligt at fastslå, hvilken andel  \r\n\r\n individuelle emissionskilder eller grupper af emissionskilder har i denne  \r\n\r\n forurening. </LI>  \r\n\r\n</UL>  \r\n\r\n<P>Grundlæggende principper </P>  \r\n\r\n<P>Artikel 2 </P>  \r\n\r\n<P>Under behørigt hensyn til de berørte forhold og problemer er de  \r\n\r\n kontraherende parter fast besluttet på at beskytte mennesket og dets miljø  \r\n\r\n mod luftforurening og vil bestræbe sig på at begrænse og i videst muligt  \r\n\r\n omfang gradvis at formindske og forhindre luftforurening, herunder  \r\n\r\n grænseoverskridende luftforurening over store afstande. </P>  \r\n\r\n<P>Artikel 3 </P>  \r\n\r\n<P>Inden for rammerne af denne konvention vil de kontraherende parter gennem  \r\n\r\n udveksling af oplysninger, samråd, forskning og overvågning snarest udvikle  \r\n\r\n en politik og en strategi som middel til bekæmpelse af udledning af  \r\n\r\n luftforurenende stoffer, idet der tages hensyn til de hidtidige bestræbelser  \r\n\r\n på nationalt og internationalt plan. </P>  \r\n\r\n<P>Artikel 4 </P>  \r\n\r\n<P>De kontraherende parter vil udveksle oplysninger og koordinere deres  \r\n\r\n politik, videnskabelige aktiviteter og tekniske foranstaltninger med henblik  \r\n\r\n på i videst muligt omfang at bekæmpe udledning af luftforurenende stoffer,  \r\n\r\n som kan have skadelige virkninger, og herigennem mindske luftforureningen,  \r\n\r\n herunder den grænseoverskridende luftforurening over store afstande. </P>  \r\n\r\n<P>Artikel 5 </P>  \r\n\r\n<P>Efter anmodning vil der på et tidligt stadium blive holdt samråd mellem  \r\n\r\n kontraherende parter, der faktisk berøres af eller udsættes for en betydelig  \r\n\r\n risiko for grænseoverskridende luftforurening over store afstande, og  \r\n\r\n kontraherende parter, på hvis område og under hvis jurisdiktion der opstår  \r\n\r\n eller kan opstå en betydelig grad af grænseoverskridende luftforurening over  \r\n\r\n store afstande i forbindelse med aktiviteter, der udøves eller påtænkes  \r\n\r\n udøvet på dette område. </P>  \r\n\r\n<P>Styring af luftkvaliteten </P>  \r\n\r\n<P>Artikel 6 </P>  \r\n\r\n<P>I overensstemmelse med artiklerne 2-5 og under hensyntagen til  \r\n\r\n igangværende forskning, udveksling af oplysninger og aktiviteter til  \r\n\r\n overvågning samt resultaterne heraf, omkostningerne ved og effektiviteten af  \r\n\r\n lokale korrigerende foranstaltninger og andre foranstaltninger samt, med  \r\n\r\n henblik på at bekæmpe luftforurening, navnlig den luftforurening, der  \r\n\r\n forårsages af nye eller ombyggede anlæg, forpligter hver af de kontraherende  \r\n\r\n parter sig til at udvikle den bedst mulige politik og strategi, herunder  \r\n\r\n systemer til styring af luftkvalitet og inden for rammerne af sådanne  \r\n\r\n systemer kontrolforanstaltninger, som er forenelige med en afbalanceret  \r\n\r\n udvikling, bl.a. gennem anvendelse af den bedste teknologi, der er  \r\n\r\n tilgængelig og økonomisk gennemførlig, samt af affaldsminimerende teknik.  \r\n\r\n</P>  \r\n\r\n<P>Forskning og udvikling </P>  \r\n\r\n<P>Artikel 7 </P>  \r\n\r\n<P>De kontraherende parter vil efter behov iværksætte og koordinere forskning  \r\n\r\n og/eller udvikling vedrørende: </P>  \r\n\r\n<UL CLASS=PLAIN-LIST>  \r\n\r\n<LI>a) eksisterende og foreslået teknik til formindskelse af emissioner af  \r\n\r\n svovlforbindelser og andre betydelige luftforurenende stoffer, herunder den  \r\n\r\n tekniske og økonomiske gennemførlighed og følgerne for miljøet; </LI>  \r\n\r\n<LI>b) instrumenteringsteknik og anden teknik til overvågning og måling af  \r\n\r\n emissionsniveauer og koncentrationer i miljøet af luftforurenende stoffer;  \r\n\r\n</LI>  \r\n\r\n<LI>c) forbedrede modeller til øget forståelse af transport af  \r\n\r\n grænseoverskridende luftforurenende stoffer over store afstande; </LI>  \r\n\r\n<LI>d) virkningerne af svovlforbindelser og andre betydelige luftforurenende  \r\n\r\n stoffer på menneskets sundhed og miljøet, herunder landbrug, skovbrug,  \r\n\r\n materialer, akvatiske og andre naturlige økosystemer samt visibilitet, med  \r\n\r\n henblik på opstilling af et videnskabeligt grundlag for  \r\n\r\n dosis/virkning-forholdene til beskyttelse af miljøet; </LI>  \r\n\r\n<LI>e) økonomisk, social og miljømæssig vurdering af alternative  \r\n\r\n foranstaltninger til virkeliggørelse af miljømål, herunder formindskelse af  \r\n\r\n den grænseoverskridende luftforurening over store afstande; </LI>  \r\n\r\n<LI>f) udarbejdelse af undervisnings- og uddannelsesprogrammer vedrørende  \r\n\r\n miljøaspekterne ved luftforurening med svovlforbindelser og andre betydelige  \r\n\r\n luftforurenende stoffer. </LI>  \r\n\r\n</UL>  \r\n\r\n<P>Udveksling af information </P>  \r\n\r\n<P>Artikel 8 </P>  \r\n\r\n<P>I det i artikel 10 omhandlede forvaltningsorgan og på bilateral basis  \r\n\r\n udveksler de kontraherende parter i fælles interesse tilgængelig information  \r\n\r\n vedrørende: </P>  \r\n\r\n<UL CLASS=PLAIN-LIST>  \r\n\r\n<LI>a) oplysninger om emissioner på aftalte tidspunkter af vedtagne  \r\n\r\n luftforurenende stoffer, begyndende med svovldioxid, som kommer fra  \r\n\r\n netenheder af aftalt størrelse, eller oplysninger om strømme af vedtagne  \r\n\r\n luftforurenende stoffer, begyndende med svovldioxid, som overskrider  \r\n\r\n nationale grænser over aftalte afstande og på aftalte tidspunkter; </LI>  \r\n\r\n<LI>b) oplysninger om betydelige ændringer i den nationale politik og den  \r\n\r\n industrielle udvikling som helhed samt om de mulige virkninger heraf, som må  \r\n\r\n antages at kunne forårsage betydelige ændringer i den grænseoverskridende  \r\n\r\n luftforurening over store afstande; </LI>  \r\n\r\n<LI>c) oplysninger om teknik til begrænsning af luftforurening, som har  \r\n\r\n indvirkning på den grænseoverskridende luftforurening over store afstande;  \r\n\r\n</LI>  \r\n\r\n<LI>d) oplysninger om de forventede omkostninger ved bekæmpelse af emissionen  \r\n\r\n af svovlforbindelser og andre betydelige luftforurenende stoffer på nationalt  \r\n\r\n plan; </LI>  \r\n\r\n<LI>e) meteorologiske og fysisk-kemiske data vedrørende de fænomener, der  \r\n\r\n optræder under transport; </LI>  \r\n\r\n<LI>f) fysisk-kemiske og biologiske data vedrørende virkningerne af  \r\n\r\n grænseoverskridende luftforurening over store afstande og omfanget af den  \r\n\r\n skade2), som grænseoverskridende luftforurening over store afstande kan  \r\n\r\n forårsage; </LI>  \r\n\r\n<LI>g) oplysninger om national, subregional og regional politik og strategi  \r\n\r\n til bekæmpelse af svovlforbindelser og andre betydelige luftforurenende  \r\n\r\n stoffer. </LI>  \r\n\r\n</UL>  \r\n\r\n<P>Gennemførelse og yderligere udvikling af samarbejdsprogrammet for  \r\n\r\n overvågning og vurdering af transport af luftforurenende stoffer over store  \r\n\r\n afstande i Europa </P>  \r\n\r\n<P>Artikel 9 </P>  \r\n\r\n<P>De kontraherende parter understreger nødvendigheden af at gennemføre  \r\n\r\n &#187;samarbejdsprogrammet for overvågning og vurdering af transport af  \r\n\r\n luftforurenende stoffer over store afstande i Europa&#171; (i det følgende  \r\n\r\n benævnt EMEP) og er med hensyn til den yderligere udvikling af dette program  \r\n\r\n enige om at lægge hovedvægten på: </P>  \r\n\r\n<UL CLASS=PLAIN-LIST>  \r\n\r\n<LI>a) ønskeligheden af, at de kontraherende parter deltager i og fuldt ud  \r\n\r\n gennemfører EMEP, der i første fase er baseret på overvågning af svovldioxid  \r\n\r\n og beslægtede stoffer; </LI>  \r\n\r\n<LI>b) nødvendigheden af i videst muligt omfang at anvende sammenlignelige  \r\n\r\n eller standardiserede overvågningsmetoder; </LI>  \r\n\r\n<LI>c) ønskeligheden af at basere overvågningsprogrammet på såvel nationale  \r\n\r\n som internationale programmer. Oprettelsen af overvågningsstationer og  \r\n\r\n indsamling af data sker under den nationale jurisdiktion i det land, hvor  \r\n\r\n overvågningsstationerne er beliggende; </LI>  \r\n\r\n<LI>d) ønskeligheden af at opstille rammer for et koordineret  \r\n\r\n miljøovervågningsprogram, som er baseret på og tager hensyn til nuværende og  \r\n\r\n fremtidige nationale, subregionale, regionale og andre internationale  \r\n\r\n programmer; </LI>  \r\n\r\n<LI>e) nødvendigheden af at udveksle oplysninger om emissioner på aftalte  \r\n\r\n tidspunkter af vedtagne luftforurenende stoffer, begyndende med svovldioxid,  \r\n\r\n som kommer fra netenheder af aftalt størrelse, eller om strømme af vedtagne  \r\n\r\n luftforurenende stoffer, begyndende med svovldioxid, som overskrider  \r\n\r\n nationale grænser over aftalte afstande og på aftalte tidspunkter. Den  \r\n\r\n metode, der anvendes til at bestemme strømmen, og den metode, der anvendes  \r\n\r\n til at bestemme transporten af luftforurenende stoffer på grundlag af  \r\n\r\n emissionerne pr. netenhed, samt modeller af disse metoder, skal gøres  \r\n\r\n tilgængelige og revideres regelmæssigt med henblik på at forbedre dem; </LI>  \r\n\r\n<LI>f) viljen til fortsat at udveksle og regelmæssigt ajourføre nationale  \r\n\r\n oplysninger om de samlede emissioner af vedtagne luftforurenende stoffer,  \r\n\r\n begyndende med svovldioxid; </LI>  \r\n\r\n<LI>g) nødvendigheden af at tilvejebringe meteorologiske og fysisk-kemiske  \r\n\r\n data vedrørende de processer, der finder sted under transport; </LI>  \r\n\r\n<LI>h) nødvendigheden af at overvåge kemiske bestanddele i andre miljøer,  \r\n\r\n såsom vand, jordbund og vegetation, samt et tilsvarende overvågningsprogram  \r\n\r\n til registrering af virkninger på sundhed og miljø; </LI>  \r\n\r\n<LI>i) ønskeligheden af en udvidelse af de nationale EMEP-net, således at de  \r\n\r\n kan anvendes til kontrol- og overvågningsformål. </LI>  \r\n\r\n</UL>  \r\n\r\n<P>Forvaltningsorgan </P>  \r\n\r\n<P>Artikel 10 </P>  \r\n\r\n<UL CLASS=PLAIN-LIST>  \r\n\r\n<LI>1) Repræsentanterne for de kontraherende parter udgør under  \r\n\r\n miljørådgiverne for ECE-landenes regeringer et forvaltningsorgan for denne  \r\n\r\n konvention og afholder i denne egenskab møder mindst en gang om året. </LI>  \r\n\r\n<LI>2) Forvaltningsorganet </LI>  \r\n\r\n<LI>a) overvåger gennemførelsen af denne konvention, </LI>  \r\n\r\n<LI>b) nedsætter efter behov arbejdsgrupper til at undersøge spørgsmål i  \r\n\r\n forbindelse med gennemførelse og udvikling af denne konvention og med henblik  \r\n\r\n herpå udarbejde de nødvendige rapporter og anden dokumentation samt afgive  \r\n\r\n henstillinger til forvaltningsorganets overvejelse, </LI>  \r\n\r\n<LI>c) udøver andre hverv, som i medfør af bestemmelserne i denne konvention  \r\n\r\n er nødvendige. </LI>  \r\n\r\n<LI>3) Forvaltningsorganet gør brug af EMEP's styrelsesorgan, således at  \r\n\r\n dette organ i fuldt omfang deltager i arbejdet i henhold til denne  \r\n\r\n konvention, navnlig med hensyn til indsamling af data og videnskabeligt  \r\n\r\n samarbejde. </LI>  \r\n\r\n<LI>4) I udøvelsen af sit hverv gør forvaltningsorganet, når det skønnes  \r\n\r\n hensigtsmæssigt, brug af information fra andre relevante internationale  \r\n\r\n organisationer. </LI>  \r\n\r\n</UL>  \r\n\r\n<P>Sekretariat </P>  \r\n\r\n<P>Artikel 11 </P>  \r\n\r\n<P>Sekretariatet for Den økonomiske Kommission for Europa udfører på  \r\n\r\n forvaltningsorganets vegne følgende sekretariatsfunktioner: </P>  \r\n\r\n<UL CLASS=PLAIN-LIST>  \r\n\r\n<LI>a) indkalder til og forbereder møderne i forvaltningsorganet, </LI>  \r\n\r\n<LI>b) fremsender til de kontraherende parter rapporter og anden information,  \r\n\r\n der modtages i medfør af bestemmelserne i denne konvention, </LI>  \r\n\r\n<LI>c) udfører de opgaver, som forvaltningsorganet pålægger det. </LI>  \r\n\r\n</UL>  \r\n\r\n<P>Ændring af konventionen </P>  \r\n\r\n<P>Artikel 12 </P>  \r\n\r\n<UL CLASS=PLAIN-LIST>  \r\n\r\n<LI>1) Hver af de kontraherende parter kan foreslå ændringer af denne  \r\n\r\n konvention. </LI>  \r\n\r\n<LI>2) Ændringsforslagene forelægges skriftligt for sekretariatet for Den  \r\n\r\n økonomiske Kommission for Europa, som videresender dem til alle de  \r\n\r\n kontraherende parter. Forvaltningsorganet drøfter de foreslåede ændringer på  \r\n\r\n det følgende årlige møde, for så vidt som disse forslag af sekretariatet for  \r\n\r\n Den økonomiske Kommission for Europa er blevet fremsendt til de kontraherende  \r\n\r\n parter mindst 90 dage inden mødet. </LI>  \r\n\r\n<LI>3) En ændring i denne konvention vedtages ved enstemmighed af  \r\n\r\n repræsentanterne for de kontraherende parter, og den træder i kraft for de  \r\n\r\n kontraherende parter, som har godkendt den, på den 90. dag efter den dag, på  \r\n\r\n hvilken to tredjedele af de kontraherende parter har deponeret deres  \r\n\r\n godkendelsesinstrument hos depositaren. Herefter træder ændringen i kraft for  \r\n\r\n enhver anden kontraherende part den 90. dag efter den dag, på hvilken den  \r\n\r\n pågældende kontraherende part har deponeret sit godkendelsesinstrument  \r\n\r\n vedrørende ændringen. </LI>  \r\n\r\n</UL>  \r\n\r\n<P>Tvister </P>  \r\n\r\n<P>Artikel 13 </P>  \r\n\r\n<P>Hvis der mellem to eller flere kontraherende parter i denne konvention  \r\n\r\n opstår tvist med hensyn til fortolkningen eller anvendelsen af konventionen,  \r\n\r\n skal de pågældende parter søge tvisten bilagt gennem forhandling eller gennem  \r\n\r\n enhver anden metode til bilæggelse af tvister, som tvistens parter kan  \r\n\r\n acceptere. </P>  \r\n\r\n<P>Undertegnelse </P>  \r\n\r\n<P>Artikel 14 </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention er åben for undertegnelse af de stater, der er  \r\n\r\n medlemmer af Den økonomiske Kommission for Europa, af de stater, som i medfør  \r\n\r\n af stk. 8 i resolution 36 (IV) af 28. marts 1947 vedtaget af Det økonomiske  \r\n\r\n og sociale Råd har rådgivende status ved Den økonomiske Kommission for  \r\n\r\n Europa, samt af organisationer for regionalt økonomisk samarbejde, som består  \r\n\r\n af suveræne stater, der er medlemmer af Den økonomiske Kommission for Europa,  \r\n\r\n og som har bemyndigelse til at forhandle, indgå og anvende internationale  \r\n\r\n aftaler på de områder, som er omfattet af denne konvention, idet  \r\n\r\n undertegnelsen finder sted på De forenede Nationers kontor i Geneve den  \r\n\r\n 13.-16. november 1979 i forbindelse med det møde om miljøbeskyttelse, der  \r\n\r\n afholdes på højt plan i Den økonomiske Kommission for Europa. </LI>  \r\n\r\n<LI>2) For så vidt angår spørgsmål, som henhører under deres kompetence,  \r\n\r\n udøver disse organisationer for regionalt økonomisk samarbejde på egne vegne  \r\n\r\n de rettigheder og påtager sig de forpligtelser, som denne konvention giver  \r\n\r\n deres medlemsstater. I sådanne tilfælde er disse organisationers  \r\n\r\n medlemsstater ikke bemyndiget til at udøve disse rettigheder individuelt.  \r\n\r\n</LI>  \r\n\r\n</UL>  \r\n\r\n<P>Ratifikation, accept, godkendelse og tiltrædelse </P>  \r\n\r\n<P>Artikel 15 </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention skal ratificeres, accepteres eller godkendes. </LI>  \r\n\r\n<LI>2) Denne konvention åbnes den 17. november 1979 for tiltrædelse af de i  \r\n\r\n artikel 14, stk. 1, omhandlede stater og organisationer. </LI>  \r\n\r\n<LI>3) Ratifikations-, accept-, godkendelses- eller  \r\n\r\n tiltrædelsesinstrumenterne deponeres hos De forenede Nationers  \r\n\r\n generalsekretær, der fungerer som depositar. </LI>  \r\n\r\n</UL>  \r\n\r\n<P>Ikrafttræden </P>  \r\n\r\n<P>Artikel 16 </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention træder i kraft den 90. dag fra datoen for deponering  \r\n\r\n af det 24. ratifikations-, accept-, godkendelses- eller  \r\n\r\n tiltrædelsesinstrument. </LI>  \r\n\r\n<LI>2) For hver kontraherende part, som efter deponeringen af det 24.  \r\n\r\n ratifikations-, accept-, godkendelses- eller tiltrædelsesinstrument  \r\n\r\n ratificerer, accepterer eller godkender denne konvention eller tiltræder den,  \r\n\r\n træder konventionen i kraft den 90. dag efter datoen for den pågældende  \r\n\r\n kontraherende parts deponering af sit ratifikations-, accept-, godkendelses-  \r\n\r\n eller tiltrædelsesinstrument. </LI>  \r\n\r\n</UL>  \r\n\r\n<P>Opsigelse </P>  \r\n\r\n<P>Artikel 17 </P>  \r\n\r\n<P>En kontraherende part kan når som helst efter at der er gået fem år fra  \r\n\r\n den dato, da denne konvention trådte i kraft for den pågældende kontraherende  \r\n\r\n part, opsige konventionen ved skriftlig meddelelse herom til depositaren.  \r\n\r\n Enhver sådan opsigelse træder i kraft den 90. dag efter datoen for  \r\n\r\n depositarens modtagelse af den. </P>  \r\n\r\n<P>Autentiske tekster </P>  \r\n\r\n<P>Artikel 18 </P>  \r\n\r\n<P>Originaleksemplaret af denne konvention, hvis engelske, franske og  \r\n\r\n russiske tekster alle er lige autentiske, deponeres hos De forenede Nationers  \r\n\r\n generalsekretær. </P>  \r\n\r\n<P>TIL BEKRÆFTELSE HERAF har undertegnede, som er behørigt bemyndigede  \r\n\r\n dertil, underskrevet nærværende konvention. </P>  \r\n\r\n<P>UDFÆRDIGET i Geneve i dag den trettende november nitten hundrede og  \r\n\r\n nioghalvfjerds. Danmarks ratifikationsinstrument deponeredes den 18. juni  \r\n\r\n 1982 hos De forenede Nationers generalsekretær. I medfør af artikel 16, stk.  \r\n\r\n 1, trådte konventionen i kraft den 16. marts 1983 for følgende lande:  \r\n\r\n Amerikas forenede Stater, Belgien, Bulgarien, Canada, Danmark, Finland,  \r\n\r\n Frankrig, Den hviderussiske socialistiske Sovjetrepublik, Irland, Italien,  \r\n\r\n Luxembourg, Nederlandene, Norge, Portugal, Sovjetunionen, Spanien,  \r\n\r\n Storbritannien, Sverige, Den tyske demokratiske Republik, Forbundsrepublikken  \r\n\r\n Tyskland, Den ukrainske socialistiske Sovjetrepublik, Ungarn og Østrig samt  \r\n\r\n for Det europæiske økonomiske Fællesskab. Endvidere har følgende lande  \r\n\r\n deponeret deres ratifikationsinstrumenter på de vedføjede datoer: </P>  \r\n\r\n<PRE>  \r\n\r\n Grækenland............................................30. august 1983  \r\n\r\n Island....................................................5. maj 1983  \r\n\r\n Liechtenstein ......................................13. november 1983  \r\n\r\n Schweiz ..................................................6. maj 1983  \r\n\r\n Tjekkoslovakiet ....................................23. december 1983  \r\n\r\n Tyrkiet ...............................................18. april 1983  \r\n\r\n</PRE>  \r\n\r\n<P CLASS=PUNKT> <B>23.</B> august 1984 </P>  \r\n\r\n<P>Uffe Ellemann-Jensen </P>  \r\n\r\n</DIV>",
    "isHistorical": false,
    "editorialNotes": [
        "(* 1) Denne konvention indeholder ingen bestemmelse om staters ansvar for skader."
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/1984"
        },
        {
            "displayName": "Accession",
            "displayValue": "L19840007064"
        },
        {
            "displayName": "Entydig dokumentidentifikation",
            "displayValue": "CM030538"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "24/01/2006"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "23/08/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 73.C.30/17."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}