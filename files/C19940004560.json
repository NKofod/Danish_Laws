{
    "id": 57197,
    "title": "Vejledning om partshøring og begrundelse i afskedssager mv. (* 1)(* 2)",
    "documentTypeId": "180",
    "isSagsforlobPeriodValid": false,
    "shortName": "VEJ nr 45 af 31/01/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om partshøring og begrundelse i  \r\n\r\n afskedssager mv. (* 1)(* 2) </H1>  \r\n\r\n<P></P>  \r\n\r\n<P> <B>1.</B> I tjenestemandslovgivningen og i de fleste overenskomster er  \r\n\r\n der regler om behandlingen af sager om uansøgt afsked mv. </P>  \r\n\r\n<P>Ansættelsesmyndighederne skal imidlertid ikke blot følge de  \r\n\r\n ansættelsesretlige regler, men også almindeli~ ge <I>forvaltningsretlige</I>  \r\n\r\n regler. </P>  \r\n\r\n<P>Ved behandlingen af sager om uansøgt afsked, bortvisning og disciplinære  \r\n\r\n sanktioner bør myndighederne specielt være opmærksomme på reglerne om  \r\n\r\n<I>partshøring</I> af den ansatte og <I>begrundelse</I> af afgørelser. </P>  \r\n\r\n<P>Disse regler gælder for sager vedrørende alle ansatte, uanset om de er  \r\n\r\n tjenestemænd, overenskomstansatte eller ansat på andre vilkår. </P>  \r\n\r\n<P>Tilsidesættelse af de forvaltningsretlige regler kan efter  \r\n\r\n omstændighederne medføre, at afgørelsen bliver ugyldig. </P>  \r\n\r\n<P> <B>Partshøring efter forvaltningsloven</B>  </P>  \r\n\r\n<P> <B>2.</B> Forvaltningslovens § 19, stk. 1, indeholder bestemmelser om  \r\n\r\n myndighedens pligt til at foretage partshøring. Partshøringen indebærer, at  \r\n\r\n den ansatte får mulighed for at gøre sig bekendt med og kommentere  \r\n\r\n myndighedens beslutningsgrundlag, inden der træffes afgørelse. </P>  \r\n\r\n<P>Forvaltningslovens regler om partshøring gælder for <I>alle</I> sager om  \r\n\r\n uansøgt afsked, bortvisning og disciplinære sanktioner, f.eks. advarsler.  \r\n\r\n Reglerne gælder således også for sager om uansøgt afsked på grund af  \r\n\r\n arbejdsmangel, besparelser o.l. samt sygdom. </P>  \r\n\r\n<P> <B>3.</B> Kan den ansatte ikke antages at være bekendt med, at  \r\n\r\n myndigheden er i besiddelse af bestemte <I>oplysninger vedrørende sagens  \r\n\r\n faktiske omstændigheder</I> , skal myndigheden gøre den pågældende bekendt  \r\n\r\n med oplysningerne. </P>  \r\n\r\n<P>Det gælder dog kun oplysninger, der er til <I>ugunst</I> for den ansatte,  \r\n\r\n og som er af <I>væsentlig betydning</I> for sagens afgørelse. </P>  \r\n\r\n<P>Myndigheden bør gå ud fra, at den ansatte <I>ikke</I> er bekendt med, at  \r\n\r\n en oplysning indgår i grundlaget for sagen, medmindre andet klart fremgår.  \r\n\r\n</P>  \r\n\r\n<P>Myndigheden kan gøre den ansatte bekendt med oplysningerne f.eks. ved at  \r\n\r\n give den pågældende en kopi af de relevante dokumenter eller en skriftlig  \r\n\r\n fremstilling af sagens faktiske omstændigheder. </P>  \r\n\r\n<P>Oplysninger om sagens 53faktiske omstændigheder' omfatter faktuelle  \r\n\r\n oplysninger, udtalelser fra andre myndigheder og sagkyndige erklæringer,  \r\n\r\n herunder også eventuelle indstillinger og vurderinger af bevismæssige og  \r\n\r\n retlige spørgsmål foretaget af andre end myndigheden selv. </P>  \r\n\r\n<P>Om partshøring over myndighedens egen bedømmelse af sagen henvises til  \r\n\r\n pkt. 6 og 7. </P>  \r\n\r\n<P> <B>4.</B> Den ansatte skal herefter have lejlighed til at fremkomme med  \r\n\r\n en udtalelse, der kan indgå i grundlaget for afgørelsen. </P>  \r\n\r\n<P>Myndigheden kan fastsætte en frist for afgivelsen af udtalelsen. Den  \r\n\r\n ansatte bør samtidig orienteres om, at myndigheden kan træffe afgørelse uden  \r\n\r\n at afvente den ansattes svar, hvis fristen overskrides. </P>  \r\n\r\n<P>Forvaltningslovens regler om partshøring gælder alle sager om uansøgt  \r\n\r\n afsked og bortvisning og om anvendelse af disciplinære sanktioner i øvrigt.  \r\n\r\n</P>  \r\n\r\n<P> <B>5.</B> Pligten til partshøring efter forvaltningsloven gælder ikke i  \r\n\r\n de tilfælde, der er nævnt i lovens § 19, stk. 2 og 3, og § 20. Det beror på  \r\n\r\n en konkret vurdering i den enkelte sag, om disse undtagelsesbestemmelser er  \r\n\r\n anvendelige. Bestemmelserne vil dog formentlig sjældent have betydning i  \r\n\r\n afskedssager mv. </P>  \r\n\r\n<P> <B>Videregående pligt til partshøring</B>  </P>  \r\n\r\n<P> <B>6.</B> I ombudsmandspraksis er det fast antaget, at der i visse typer  \r\n\r\n af sager gælder en ulovbestemt grundsætning om partshøring, der supplerer  \r\n\r\n forvaltningslovens regler. </P>  \r\n\r\n<P>Det drejer sig om sager om uansøgt afsked af disciplinære grunde,  \r\n\r\n bortvisning og disciplinære sanktioner, f.eks. advarsler, samt sager, hvor  \r\n\r\n samarbejdsvanskeligheder, uegnethed mv. indgår i grundlaget for den påtænkte  \r\n\r\n afsked. </P>  \r\n\r\n<P>Den videregående pligt til partshøring gælder derimod ikke for sager om  \r\n\r\n uansøgt afsked udelukkende på grund af arbejdsmangel, besparelser o.l. samt  \r\n\r\n sygdom. </P>  \r\n\r\n<P> <B>7.</B> Partshøring efter denne grundsætning omfatter ikke blot sagens  \r\n\r\n faktiske omstændigheder, jf. ovenfor pkt. 2-5, men også sagens  \r\n\r\n<I>bevismæssige og retlige spørgsmål</I> . </P>  \r\n\r\n<P>Det må således antages, at myndigheden i almindelighed skal give den  \r\n\r\n ansatte en redegørelse for grundlaget for den påtænkte afsked eller sanktion,  \r\n\r\n herunder de forhold fra den ansattes side, der lægges vægt på, og  \r\n\r\n myndighedens foreløbige opfattelse af sagen. </P>  \r\n\r\n<P>Hvis der er bevismæssige spørgsmål, skal redegørelsen også angive  \r\n\r\n myndighedens bevismæssige vurderinger. </P>  \r\n\r\n<P>Redegørelsen skal tillige indeholde myndighedens syn på sagens retlige  \r\n\r\n spørgsmål, herunder de retsregler, der tænkes anvendt, og anvendelsen af  \r\n\r\n reglerne på den konkrete sag. </P>  \r\n\r\n<P>Redegørelsen bør være skriftlig. </P>  \r\n\r\n<P> <B>Begrundelse</B>  </P>  \r\n\r\n<P> <B>8.</B> Afgørelser om uansøgt afsked, bortvisning og disciplinære  \r\n\r\n sanktioner bør meddeles <I>skriftligt</I> til den ansatte. Det gælder også i  \r\n\r\n de tilfælde, hvor de ansættelsesretlige regler ikke indeholder krav herom.  \r\n\r\n</P>  \r\n\r\n<P> <B>9.</B> En afgørelse, der meddeles skriftligt, skal være ledsaget af en  \r\n\r\n begrundelse, jf. forvaltningslovens § 22. </P>  \r\n\r\n<P>Begrundelsen skal fremtræde som en forklaring på, hvorfor afgørelsen har  \r\n\r\n fået det pågældende indhold. De nærmere regler om begrundelsens indhold  \r\n\r\n findes i forvaltningslovens § 24. </P>  \r\n\r\n<P>Begrundelsen skal indeholde en præcis henvisning til de <I>retsregler,</I>  \r\n\r\n i henhold til hvilke afgørelsen er truffet. </P>  \r\n\r\n<P>I det omfang, afgørelsen efter disse regler beror på et administrativt  \r\n\r\n skøn, skal begrundelsen tillige angive de <I>hovedhensyn,</I> der har været  \r\n\r\n bestemmende for skønsudøvelsen, dvs. de kriterier, der ligger til grund for  \r\n\r\n afgørelsen. </P>  \r\n\r\n<P>Begrundelsen skal endvidere om fornødent indeholde en kort redegørelse for  \r\n\r\n de <I>oplysninger vedrørende sagens faktiske omstændigheder</I> , som er  \r\n\r\n tillagt væsentlig betydning for afgørelsen. Navnlig i sager om uansøgt  \r\n\r\n afsked, bortvisning og disciplinære sanktioner er det vigtigt, at  \r\n\r\n begrundelsen indeholder en fyldestgørende sagsfremstilling. </P>  \r\n\r\n<P>Der skal også i fornødent omfang tages stilling til eventuelle  \r\n\r\n<I>partsanbringender,</I> dvs. synspunkter og argumenter, som den ansatte  \r\n\r\n har fremført i sagen. </P>  \r\n\r\n<P> <B>Andre forvaltningsretlige regler</B>  </P>  \r\n\r\n<P> <B>10.</B> Ud over reglerne om partshøring og begrundelse er der i  \r\n\r\n forvaltningsloven bestemmelser om inhabilitet, myndighedernes  \r\n\r\n vejledningspligt, partsrepræsentation, partens aktindsigt, partens ret til at  \r\n\r\n afgive en udtalelse, klagevejledning, tavshedspligt og videregivelse og  \r\n\r\n indhentning af oplysninger. </P>  \r\n\r\n<P>Endvidere er der i offentlighedsloven regler bl.a. om myndighedernes  \r\n\r\n notatpligt. </P>  \r\n\r\n<P> <B>11.</B> Forvaltningsretlige spørgsmål af betydning ved behandlingen af  \r\n\r\n personalesager vil senere blive uddybet i Finansministeriets  \r\n\r\n Personaleadministrative Vejledning. </P>  \r\n\r\n<P> <B>Henvisninger</B>  </P>  \r\n\r\n<P> <B>12.</B> Reglerne om <I>partshøring</I> behandles i Justitsministeriets  \r\n\r\n vejledning om forvaltningsloven, pkt. 105-125. </P>  \r\n\r\n<P>Der henvises endvidere til gennemgangen med eksempler i Folketingets  \r\n\r\n Ombudsmands beretning 1990, side 339 (361 ff., 377 ff. og 407 ff.), og 1991,  \r\n\r\n side 207 (225 ff.). </P>  \r\n\r\n<P> <B>13.</B> Reglerne om <I>begrundelse</I> behandles i Justitsministeriets  \r\n\r\n vejledning om forvaltningsloven, pkt. 126-138. </P>  \r\n\r\n<P>Der henvises endvidere til gennemgangen med eksempler i Folketingets  \r\n\r\n Ombudsmands beretning 1990, side 339 (navnlig side 358 f., 373 ff. og 400  \r\n\r\n ff.), og 1991, side 207 (217 ff.). </P>  \r\n\r\n<P>Forvaltningslovens §§ 19-21 om partshøring og §§ 22-24 om begrundelse mv.  \r\n\r\n er optaget som bilag til vejledningen. </P>  \r\n\r\n<P>Finansministeriet </P>  \r\n\r\n<P>Administrations- og Personaledepartementet </P>  \r\n\r\n<P>Den 31. januar 1994 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P> <B>C.E. Johansen</B>  </P>  \r\n\r\n<P> <B>Bilag</B>  </P>  \r\n\r\n<P> <B>Uddrag af forvaltningsloven </B></P>  \r\n\r\n<P>(lov nr. 571 af 19. december 1985 som ændret ved lov nr. 347 af 6. juni  \r\n\r\n 1991) </P>  \r\n\r\n<P>Kapitel 5. Partshøring </P>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Kan en part i en sag ikke antages at være  \r\n\r\n bekendt med, at myndigheden er i besiddelse af bestemte oplysninger  \r\n\r\n vedrørende sagens faktiske omstændigheder, må der ikke træffes afgørelse, før  \r\n\r\n myndigheden har gjort parten bekendt med oplysningerne og givet denne  \r\n\r\n lejlighed til at fremkomme med en udtalelse. Det gælder dog kun, hvis  \r\n\r\n oplysningerne er til ugunst for den pågældende part og er af væsentlig  \r\n\r\n betydning for sagens afgørelse. Myndigheden kan fastsætte en frist for  \r\n\r\n afgivelsen af den nævnte udtalelse. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 gælder ikke, hvis </P>  \r\n\r\n<UL CLASS=PLAIN-LIST>  \r\n\r\n<LI>1) det efter oplysningernes karakter og sagens beskaffenhed må anses for  \r\n\r\n ubetænkeligt at træffe afgørelse i sagen på det forliggende grundlag, </LI>  \r\n\r\n<LI>2) udsættelse vil medføre overskridelse af en lovbestemt frist for sagens  \r\n\r\n afgørelse, </LI>  \r\n\r\n<LI>3) partens interesse i, at sagens afgørelse udsættes, findes at burde  \r\n\r\n vige for væsentlige hensyn til offentlige eller private interesser, der taler  \r\n\r\n imod en sådan udsættelse, </LI>  \r\n\r\n<LI>4) parten ikke har ret til aktindsigt efter reglerne i kapitel 4 med  \r\n\r\n hensyn til de pågældende oplysninger, </LI>  \r\n\r\n<LI>5) den påtænkte afgørelse vil berøre en videre, ubestemt kreds af  \r\n\r\n personer, virksomheder m.v., eller hvis forelæggelsen af oplysningerne for  \r\n\r\n parten i øvrigt vil være forbundet med væsentlige vanskeligheder, eller </LI>  \r\n\r\n<LI>6) der ved lov er fastsat særlige bestemmelser, der sikrer parten adgang  \r\n\r\n til at gøre sig bekendt med grundlaget for den påtænkte afgørelse og til at  \r\n\r\n afgive en udtalelse til sagen, inden afgørelsen træffes. </LI>  \r\n\r\n</UL>  \r\n\r\n<P CLASS=STK> <I>Stk. 3 </I> Vedkommende minister kan efter forhandling med  \r\n\r\n justitsministeren fastsætte regler om, at nærmere angivne sagsområder, hvor  \r\n\r\n bestemmelserne i stk. 2, nr. 1 eller 5, i almindelighed vil finde anvendelse,  \r\n\r\n ikke skal være omfattet af bestemmelsen i stk. 1. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> I sager, hvor myndigheden efter anmodning fra  \r\n\r\n en part kan ændre afgørelsen, kan myndigheden undlade at foretage  \r\n\r\n partshøring, hvis sagens karakter og hensynet til parten selv taler for det.  \r\n\r\n</P>  \r\n\r\n<P CLASS=STK> <I>Stk. 2. </I> Er partshøring undladt i medfør af stk. 1, skal  \r\n\r\n afgørelsen ledsages af de oplysninger, som parten ellers skulle være gjort  \r\n\r\n bekendt med efter bestemmelsen i § 19. Parten skal samtidig gøres bekendt med  \r\n\r\n adgangen til af få sagen genoptaget. Myndigheden kan fastsætte en frist for  \r\n\r\n fremsættelse af begæring om genoptagelse. </P>  \r\n\r\n<P CLASS=STK> <I>Stk. 3. </I> Hvor adgangen til at påklage den trufne  \r\n\r\n afgørelse til en anden forvaltningsmyndighed er tidsbegrænset og begæringen  \r\n\r\n om sagens genoptagelse fremsættes inden klagefristens udløb, afbrydes  \r\n\r\n klagefristen. Klagefristen løber i så fald videre fra det tidspunkt, hvor den  \r\n\r\n nye afgørelse er meddelt parten, dog med mindst 14 dage. </P>  \r\n\r\n<P> <B>Retten til at afgive udtalelse</B>  </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Den, der er part i en sag, kan på ethvert  \r\n\r\n tidspunkt af sagens behandling forlange, at sagens afgørelse udsættes, indtil  \r\n\r\n parten har afgivet en udtalelse til sagen. Myndigheden kan fastsætte en frist  \r\n\r\n for afgivelsen af den nævnte udtalelse. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 gælder ikke, hvis </P>  \r\n\r\n<UL CLASS=PLAIN-LIST>  \r\n\r\n<LI>1) udsættelse vil medføre overskridelse af en lovbestemt frist for sagens  \r\n\r\n afgørelse, </LI>  \r\n\r\n<LI>2) partens interesse i, at sagens afgørelse udsættes, findes at burde  \r\n\r\n vige for væsentlige hensyn til offentlige eller private interesser, der taler  \r\n\r\n imod en sådan udsættelse, eller </LI>  \r\n\r\n<LI>3) der ved lov er fastsat særlige bestemmelser, der sikrer parten adgang  \r\n\r\n til at afgive en udtalelse til sagen, inden afgørelsen træffes. </LI>  \r\n\r\n</UL>  \r\n\r\n<P> <B>Kapitel 6. Begrundelse m.v.</B>  </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> En afgørelse skal, når den meddeles skriftligt,  \r\n\r\n være ledsaget af en begrundelse, medmindre afgørelsen fuldt ud giver den  \r\n\r\n pågældende part medhold. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Den, der har fået en afgørelse meddelt  \r\n\r\n mundtligt, kan forlange at få en skriftlig begrundelse for afgørelsen,  \r\n\r\n medmindre afgørelsen fuldt ud giver den pågældende part medhold. En begæring  \r\n\r\n herom skal fremsættes over for myndigheden inden 14 dage efter, at parten har  \r\n\r\n modtaget underretning om afgørelsen. </P>  \r\n\r\n<P CLASS=STK> <I>Stk. 2. </I> En begæring om skriftlig begrundelse efter stk.  \r\n\r\n 1 skal besvares snarest muligt. Hvis begæringen ikke er besvaret inden 14  \r\n\r\n dage efter, at begæringen er modtaget af vedkommende myndighed, skal denne  \r\n\r\n underrette parten om grunden hertil samt om, hvornår begæringen kan forventes  \r\n\r\n besvaret. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> En begrundelse for en afgørelse skal indeholde  \r\n\r\n en henvisning til de retsregler, i henhold til hvilke afgørelsen er truffet.  \r\n\r\n I det omfang, afgørelsen efter disse regler beror på et administrativt skøn,  \r\n\r\n skal begrundelsen tillige angive de hovedhensyn, der har været bestemmende  \r\n\r\n for skønsudøvelsen. </P>  \r\n\r\n<P CLASS=STK> <I>Stk. 2. </I> Begrundelsen skal endvidere om fornødent  \r\n\r\n indeholde en kort redegørelse for de oplysninger vedrørende sagens faktiske  \r\n\r\n omstændigheder, som er tillagt væsentlig betydning for afgørelsen. </P>  \r\n\r\n<P CLASS=STK> <I>Stk. 3. </I> Begrundelsens indhold kan begrænses, i det  \r\n\r\n omfang partens interesse i at kunne benytte kendskab til denne til  \r\n\r\n varetagelse af sit tarv findes at burde vige for afgørende hensyn til den  \r\n\r\n pågældene selv eller til andre private eller offentlige interesser, jf. § 15.  \r\n\r\n</P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udsendt som APD nr. 14/94 </P>  \r\n\r\n<P>(* 2) Omtalt i Personaleadministrativ vejledning kap. 9 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/03/1994"
        },
        {
            "displayName": "Accession",
            "displayValue": "C19940004560"
        },
        {
            "displayName": "Entydig dokumentidentifikation",
            "displayValue": "CM016122"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "31/01/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Finansministeriet"
        },
        {
            "displayName": "Ressortministeriets journalnummer",
            "displayValue": "4Fkt. 93-530/001-12"
        },
        {
            "displayName": "Stikord",
            "displayValue": "PARTSHØRING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}