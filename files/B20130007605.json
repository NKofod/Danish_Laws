{
    "id": 145061,
    "title": "Bekendtgørelse om særlig støtte til landbrugere til pleje af støtteberettigede græsarealer under enkeltbetalingsordningen",
    "documentTypeId": "60",
    "isSagsforlobPeriodValid": true,
    "shortName": "BEK nr 76 af 29/01/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Ordningens indhold og formål</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Ansøgning om støtte</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Prioritering af ansøgninger om støtte</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Arealer for hvilke der kan ydes støtte</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Betingelser for støtte, andre forpligtelser og støttesats</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Nedsættelse af støtte</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Krydsoverensstemmelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Overdragelse af bedrifter</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap10\">Kapitel 10</a>\r\n      </td>\r\n      <td class=\"IndholdsfortegnelseTekst\">Kontrol</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap11\">Kapitel 11</a>\r\n      </td>\r\n      <td class=\"IndholdsfortegnelseTekst\">Straffebestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap12\">Kapitel 12</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om særlig støtte til landbrugere til pleje af støtteberettigede græsarealer under enkeltbetalingsordningen<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 1, stk. 2-5, § 4, stk. 1 og 5, og § 24 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 445 af 23. april 2010, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Ordningens indhold og formål</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1. </span> Bestemmelserne i denne bekendtgørelse vedrører særlig støtte til landbrugere til pleje i form af ekstensiv landbrugsdrift af græsarealer, der er støtteberettigede under enkeltbetalingsordningen.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Formålet med den særlige støtte er at fremme en ekstensiv landbrugsdrift, hvor græsarealer plejes med afgræsning eller slæt og uden tilførsel af gødning og plantebeskyttelsesmidler. Den ekstensive landbrugsdrift af græsarealer skal bidrage til at fastholde og øge biodiversiteten og at reducere udvaskningen af næringsstoffer og plantebeskyttelsesmidler fra landbruget til vandmiljøet.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Definitioner</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Særlig støtte: Støtte, der ydes i medfør af artikel 68 i Rådets forordning (EF) nr. 73/2009 af 19. januar 2009 om fælles regler for den fælles landbrugspolitiks ordninger for direkte støtte til landbrugere og om fastlæggelse af visse støtteordninger for landbrugere, om ændring af forordning (EF) nr. 1290/2005, (EF) nr. 247/2006, (EF) nr. 378/2007 og om ophævelse af forordning (EF) nr. 1782/2003.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Græsarealer: Permanente græsarealer og græsarealer i omdrift, som defineret i NaturErhvervstyrelsens bekendtgørelse om direkte støtte til landbrugere efter enkeltbetalingsordningen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Ansøgningsår: Det kalenderår, hvor ansøgning om støtte indgives.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Planperiode: En planperiode for gødningsplanlægning samt gødningsregnskab i henhold til lov om jordbrugets anvendelse af gødning og om plantedække.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Ansøgning om støtte</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Landbrugere skal hvert år, hvor der ønskes støtte efter denne ordning, indsende en ansøgning til NaturErhvervstyrelsen. Ansøgning skal indgives på et særligt skema, Fællesskemaet, der indgives efter bestemmelserne i NaturErhvervstyrelsens bekendtgørelse om elektronisk Fællesskema og markkort eller senere bestemmelser, der måtte afløse de nævnte bestemmelser.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Der kan ikke efter denne bekendtgørelse ansøges om støtte for arealer, for hvilke der i ansøgningsåret ansøges om anden særlig støtte.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Prioritering af ansøgninger om støtte</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Hvis de afsatte midler ikke giver mulighed for at imødekomme alle ansøgninger om støtte, prioriterer NaturErhvervstyrelsen marker, hvortil der søges støtte, i følgende prioriterede rækkefølge:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Private marker, der er permanente græsarealer, og som er særligt udpegede Natura 2000-arealer til pleje.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Private marker, der er permanente græsarealer, og som er § 3-arealer.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> Private marker, der er permanente græsarealer, og som er Natura 2000-arealer men ikke særligt udpegede Natura 2000-arealer til pleje.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> Offentlige marker, der er permanente græsarealer, og som er særligt udpegede Natura 2000-arealer til pleje.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num5\">5)</span> Offentlige marker, der er permanente græsarealer, og som er § 3-arealer.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num6\">6)</span> Offentlige marker, der er permanente græsarealer, og som er Natura 2000-arealer men ikke særligt udpegede Natura 2000-arealer til pleje.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num7\">7)</span> Øvrige private marker, der er permanente græsarealer.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num8\">8)</span> Øvrige offentlige marker, der er permanente græsarealer.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num9\">9)</span> Øvrige private marker, der er græsarealer i omdrift.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num10\">10)</span> Øvrige offentlige marker, der er græsarealer i omdrift.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ved en privat mark forstås i forbindelse med prioritering, at marken er omfattet af en ansøgning, der ikke er fra en offentlig institution, en offentlig virksomhed eller et kommunalt fællesskab.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Ved en offentlig mark forstås i forbindelse med prioritering, at marken er omfattet af en ansøgning fra en offentlig institution, en offentlig virksomhed eller et kommunalt fællesskab.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Ved en mark, som er særligt udpegede Natura 2000-arealer til pleje, forstås i forbindelse med prioritering, at marken er beliggende inden for en markblok, jf. stk. 7, der omfatter mindst 100 m² af arealer, der er særligt udpegede Natura 2000-arealer til pleje i medfør af NaturErhvervstyrelsens bekendtgørelse om tilskud til pleje af græs- og naturarealer, og som fremgår af NaturErhvervstyrelsens hjemmeside den 1. februar i ansøgningsåret.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Ved en mark, som er § 3-arealer, forstås i forbindelse med prioritering, at marken er beliggende inden for en markblok, der omfatter mindst 100 m² af arealer, der den 1. februar i ansøgningsåret fremgår af Danmarks Miljøportal som værende registreret som en beskyttet naturtype, jf. Miljøministeriets cirkulære nr. 128 af 13. juli 1993 om registrering af beskyttede naturtyper samt om indsendelse af oplysninger til Skov- og Naturstyrelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk6\">Stk. 6.</span> Ved en mark, som er Natura 2000-arealer men ikke særligt udpegede Natura 2000-arealer til pleje, forstås i forbindelse med prioritering, at marken er beliggende inden for en markblok, der omfatter mindst 100 m² af arealer, der den 1. februar i ansøgningsåret er beliggende inden for Natura 2000-områder, og som ikke er særligt udpegede Natura 2000-arealer til pleje.</p>\r\n<p class=\"Stk2\">\r\n   <span class=\"StkNr\" id=\"Par4_Stk7\">Stk. 7.</span> Ved markblokke forstås markblokke med de markblokgrænser, der fremgår af NaturErhvervstyrelsens elektroniske indberetningssystem. Ved prioritering anvendes markblokkene, som de fremstår henholdsvis den 1. februar i ansøgningsåret og ved ansøgningsfristens udløb, jf. de i § 3, stk. 1, anførte bestemmelser. Ved prioritering af en mark, der er berørt af markblokændring, anvendes markblokkene på det af de anførte tidspunkter, der giver den mest fordelagtige prioritering af marken.</p>\r\n<p class=\"Stk2\">\r\n   <span class=\"StkNr\" id=\"Par4_Stk8\">Stk. 8.</span> Hvis en mark opfylder kriteriet for flere af de i stk. 1 anførte prioriteringsklasser, henføres marken til den prioriteringsklasse, der har højst prioritet.</p>\r\n<p class=\"Stk2\">\r\n   <span class=\"StkNr\" id=\"Par4_Stk9\">Stk. 9.</span> Hvis der ikke er midler til at yde støtte for alle de marker, der er henført til en prioriteringsklasse, som omhandlet i stk. 1, prioriterer NaturErhvervstyrelsen markerne efter markstørrelse, idet en større mark går forud for en mindre mark.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Arealer for hvilke der kan ydes støtte</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Støtte kan ydes for græsarealer, der er støtteberettigede efter enkeltbetalingsordningen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Støtte kan dog ikke ydes for følgende arealer:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num1\">1)</span> Arealer, for hvilke der med virkning inden for ansøgningsåret foreligger tilsagn om tilskud til miljøvenlig drift af vådområder i medfør af bekendtgørelse nr. 893 af 22. september 2005 om tilskud til miljøvenlig drift af vådområder eller tilsagn om tilskud til miljøvenlige jordbrugsforanstaltninger i medfør af bekendtgørelse nr. 140 af 10. marts 2005 eller tidligere bekendtgørelser om tilskud til miljøvenlige jordbrugsforanstaltninger.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num2\">2)</span> Arealer, for hvilke der med virkning inden for ansøgningsåret foreligger tilsagn om tilskud til miljøbetinget tilskud, til braklagte randzoner, til pleje af græs- og naturarealer, til pleje af vådområder eller til opretholdelse af ændret afvanding i medfør af landdistriktsloven.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num3\">3)</span> Arealer, der med virkning inden for ansøgningsåret er omfattet af en tilskudsordning til skovbrug.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num4\">4)</span> Arealer, for hvilke der ved ansøgningsfristens udløb og med virkning inden for ansøgningsåret foreligger forpligtelse til at gennemføre afgræsning eller slæt som følge af tilsagn om tilskud i medfør af anden lovgivning, servitut, pligt, der er pålagt i medfør af anden lovgivning, eller aftale, der indebærer betaling for den nævnte regulering.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Uanset stk. 2, nr. 4, kan støtte ydes for arealer, for hvilke der foreligger forpligtelse, som omhandlet i stk. 2, nr. 4, når der alene er tale om forpligtelse som følge af, at arealerne indgår i et projekt til demonstration af miljøvenligt landbrug eller græsningsselskaber eller et projekt i medfør af landdistriktsloven, og hvor der ikke ydes tilskud for arealerne til afgræsning eller slæt.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Betingelser for støtte, andre forpligtelser og støttesats</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Et areal, hvortil der søges støtte, skal udgøre et sammenhængende areal på mindst 0,30 ha.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Der ydes kun støtte, hvis det støtteberettigede areal, hvortil der skal ydes direkte betalinger i henhold til Rådets forordning (EF) nr. 73/2009, udgør mindst 2,00 ha, medmindre det samlede støttebeløb til landbrugeren i form af særlig støtte for handyr, og støtte på grundlag af særlige betalingsrettigheder udgør et beløb svarende til mindst 300 euro.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Støtte for et areal er betinget af, at følgende bestemmelser overholdes i hele ansøgningsåret:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> Arealet skal være plantedækket. Områder uden tilstrækkeligt plantedække, der er opstået som følge af trampestier med lovlig adgang for offentligheden, eller som udgøres af dyreveksler, er tilladt.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> Plantedækket må ikke slås i perioden fra 1. maj til og med 20. juni. Hvis arealet er beliggende inden for de afstandskrav, der gælder efter bestemmelserne for certificering af frø, skal plantedækket dog slås inden blomstring på anmodning fra den berørte frøavler. Plantedækket må endvidere slås på de dele af arealet, hvor der forekommer flyvehavre, hejrearter, brændenælder, tidsler, kæmpebjørneklo, engbrandbæger eller vårbrandbæger.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> Afgræsning skal foretages med husdyr, som er heste eller drøvtyggere.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num4\">4)</span> Afgræsning skal foretages med et efter forholdene afpasset græsningstryk, således at overgræsning undgås og plantedækket opretholdes.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num5\">5)</span> Slæt skal foretages på en sådan måde, at plantedækket opretholdes.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num6\">6)</span> Der må ikke tilskudsfodres på arealet, bortset fra</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk1_Num6_Lita\">a)</span> tilskudsfodring med korn og kraftfoder af dyr under 6 måneder i kalveskjul og</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk1_Num6_Litb\">b)</span> tilskudsfodring med halm og stråfoder.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num7\">7)</span> Arealet må ikke tilføres plantebeskyttelsesmidler.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num8\">8)</span> Arealet må ikke tilføres gødning, bortset fra den gødning, der efterlades af græssende husdyr.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> NaturErhvervstyrelsen kan dispensere fra stk. 1, nr. 2, 1. pkt. NaturErhvervstyrelsen kan endvidere i særlige tilfælde tillade, at plantedækket midlertidigt ikke opretholdes.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Støtte for et areal, der skal plejes med afgræsning, er betinget af, at følgende bestemmelser overholdes:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> Arealet skal fra den 1. juni til og med den 31. august i ansøgningsåret være omfattet af en drift med afgræsning, således at arealet i dets helhed den 31. august i ansøgningsåret har været omfattet af afgræsning og fremstår som afgræsset med lavt plantedække.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> I perioden fra den 21. juni til og med den 31. august i ansøgningsåret må slåning af plantedækket kun ske i form af slæt, der gennemføres som en naturlig del af driften med afgræsning, og i form af afpudsning, der gennemføres efter afgræsning.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Støtte for et areal, der skal plejes med afgræsning eller slæt, er betinget af, at arealet fra den 21. juni til og med den 31. august i ansøgningsåret er omfattet af en drift med afgræsning, med slæt eller med afgræsning og slæt, således at arealet i dets helhed den 31. august i ansøgningsåret har været udnyttet landbrugsmæssigt med afgræsning, med slæt eller med afgræsning og slæt og fremstår med lavt plantedække.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10. </span> NaturErhvervstyrelsen kan i tilfælde af unormale vejrforhold beslutte, at den i § 8 og § 9 anførte dato, hvor plantedækket skal være lavt, udskydes. NaturErhvervstyrelsens beslutning kan vedrøre hele eller dele af landet.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Ansøger er forpligtet til at sikre,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> at der for den planperiode, der udløber i ansøgningsåret, udarbejdes gødningsplanlægning efter reglerne i lov om jordbrugets anvendelse af gødning og om plantedække og regler fastsat i henhold til denne lov, uanset om bedriften er registreret i NaturErhvervstyrelsens register over virksomheder, der er omfattet af den nævnte lovgivning,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> at den i nr. 1 nævnte gødningsplanlægning er ajourført senest 7 dage efter, at ændringen er foretaget, og</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num3\">3)</span> at den i nr. 1 nævnte gødningsplanlægning opbevares på bedriften i hele ansøgningsåret.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Støttesatsen udgør et beløb i danske kr. svarende til 221 euro pr. ha for arealer, der skal plejes med afgræsning, og et beløb i danske kr. svarende til 121 euro pr. ha for arealer, der skal plejes med afgræsning eller slæt.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Nedsættelse af støtte</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Hvis den i § 11 fastsatte forpligtelse ikke er opfyldt, nedsættes støtten med 25 procent, jf. dog § 14.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Hvis den i § 11 anførte forpligtelse er delvis opfyldt, kan den i § 13 anførte nedsættelse af støtten for den manglende opfyldelse af forpligtelsen reduceres ud fra en konkret vurdering i overensstemmelse med principperne i artikel 18, stk. 2, i Kommissionens forordning (EU) nr. 65/2011 af 27. januar 2011 om kontrol og krydsoverensstemmelse i forbindelse med støtteforanstaltninger til udvikling af landdistrikterne.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Hvis den manglende opfyldelse af den i § 11 fastsatte forpligtelse er sket med forsæt, udbetales der ikke støtte.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Hvis der fastsættes en nedsættelse i henhold til §§ 13-14, supplerer denne støttenedsættelse eventuelle andre sanktioner i henhold til Rådets forordning (EF) nr. 73/2009. Hvis der foruden nedsættelse, omfattet af §§ 13-14, også skal foretages nedsættelse i støtteudbetalingen som følge af en konstateret overanmeldelse af det støtteberettigede areal, jf. Rådets forordning (EF) nr. 73/2009, beregnes nedsættelsen i henhold til §§ 13-14 på grundlag af den støtte, ansøger er berettiget til efter fradrag af nedsættelsen som følge af den konstaterede overanmeldelse.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Krydsoverensstemmelse</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Reglerne i NaturErhvervstyrelsens bekendtgørelse om krydsoverensstemmelse og regler om god landbrugs- og miljømæssig stand, der er fastsat af NaturErhvervstyrelsen i medfør af Rådets forordning (EF) nr. 73/2009, finder anvendelse for ansøgninger indgivet efter § 3.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Overdragelse af bedrifter</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Hvis en bedrift overdrages i sin helhed, inden den ansøgte støtte er udbetalt, vil støtten uanset overdragelsen blive udbetalt til overdrageren, medmindre overdrageren ved en transport overfører støtten til erhververen.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Kontrol</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18. </span> Kontrollen på stedet med de omfattede arealer m.v. foretages af NaturErhvervstyrelsen i form af stikprøvekontrol, herunder ved telemåling, hos de enkelte landbrugere.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Kontrolmyndigheden kan foretage kontrol på de bedrifter, hvortil der er søgt støtte, uanset om hele eller dele af bedriften er overdraget efter indsendelse af støtteansøgning.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Det påhviler landbrugerne at yde den nødvendige bistand ved kontroleftersyn. Landbrugerne skal blandt andet forevise de omfattede arealer samt forevise dyrkningsplaner, markplaner, gødningsplaner, forretningsmateriale og regnskabsmateriale m.v.</p>\r\n<p class=\"Kapitel\" id=\"K11\">\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Straffebestemmelser</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Overtrædelse af § 19 i forbindelse med den i § 18 omhandlede kontrol straffes med bøde, medmindre højere straf er forskyldt efter kapitel 5 i landbrugsstøtteloven.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"K12\">\r\n   <span id=\"Kap12\">Kapitel 12</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Bekendtgørelsen træder i kraft den 1. februar 2013.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Bekendtgørelse nr. 84 af 30. januar 2012 om særlig støtte til landbrugere til pleje af støtteberettigede græsarealer under enkeltbetalingsordningen ophæves. Bekendtgørelsen finder dog fortsat anvendelse for ansøgninger, der er modtaget før den 1. februar 2013.</p><div class=\"Givet\" id=\"Givet\"><p class=\"Givet\" align=\"center\">NaturErhvervstyrelsen, den 29. januar 2013</p><p class=\"Sign1\" align=\"center\">Pernille Andersen</p><p class=\"Sign2\" align=\"right\">/ Steen Bonde</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, som er nødvendige for anvendelsen af følgende forordninger: Rådets forordning (EF) nr. 73/2009 af 19. januar 2009 om fælles regler for den fælles landbrugspolitiks ordninger for direkte støtte til landbrugere og om fastlæggelse af visse støtteordninger for landbrugere, om ændring af forordning (EF) nr.1290/2005, (EF) nr. 247/2006, (EF) nr. 378/2007 og om ophævelse af forordning (EF) nr. 1782/2003, Kommissionens forordning (EF) nr. 1120/2009 af 29. oktober 2009 om gennemførelsesbestemmelser til enkeltbetalingsordningen i afsnit III i Rådets forordning (EF) nr. 73/2009 om fælles regler for den fælles landbrugspolitiks ordninger for direkte støtte til landbrugere og om fastlæggelse af visse støtteordninger for landbrugere, og Kommissionens forordning (EF) nr. 1122/2009 af 30. november 2009 om gennemførelsesbestemmelser til Rådets forordning (EF) nr. 73/2009 for så vidt angår krydsoverensstemmelse, graduering og det integrerede forvaltnings- og kontrolsystem inden for rammerne af de ordninger for direkte støtte til landbrugerne, som er omhandlet i nævnte forordning, og om gennemførelsesbestemmelser til Rådets forordning (EF) nr. 1234/2007 for så vidt angår krydsoverensstemmelse inden for rammerne af støtteordningen for vin.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/2013"
        },
        {
            "displayName": "Accession",
            "displayValue": "B20130007605"
        },
        {
            "displayName": "Entydig dokumentidentifikation",
            "displayValue": "AH004808"
        },
        {
            "displayName": "Dato for førstegangsindlæggelse",
            "displayValue": "31/01/2013"
        },
        {
            "displayName": "Dato for indlæggelse",
            "displayValue": "31/01/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "29/01/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "NaturErhvervstyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />NaturErhvervstyrelsen, j.nr. 12-8010-000008"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}