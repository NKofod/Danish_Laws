{
    "id": 210107,
    "title": "Pressenævnets kendelse i sag nr. 2019-80-0364",
    "documentTypeId": "240",
    "isSagsforlobPeriodValid": true,
    "shortName": "KEN nr 9742 af 26/08/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2019-80-0364</p>\r\n<div class=\"Resume\">\r\n   <p class=\"TekstGenerel\">Klage afvises på grund af manglende retlig interesse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over en nekrolog bragt af Nordjyske Stiftstidende med omtale af en forhenværende formand for et pengeinstitut og hans erhvervsmæssige karriere. Personen var ikke omtalt eller afbildet i nekrologen, og Pressenævnet afviste derfor at behandle klagen på grund af manglende retlig interesse.</p>\r\n</div>\r\n<p>[Klager] har klaget til Pressenævnet over nekrologen <span class=\"Italic\">”Efter længere tids sygdom: Tidligere ebh bank-formand er død”</span>, som blev bragt den 30. juli 2019 på Nordjyske.dk, idet hun mener, at god presseskik er tilsidesat.</p>\r\n<p>\r\n</p>\r\n<p>Den påklagede nekrolog vedrører [Afdøde] og indeholder en beskrivelse af afdødes erhvervsmæssige karriere, herunder navnlig hans tid som formand for Ebh Bank. Artiklen indeholder endvidere omtale om de efterfølgende retssager, som [Afdøde] var involveret i, efter Ebh Banks konkurs i 2008.</p>\r\n<p>\r\n</p>\r\n<p>[Klager] har til støtte for klagen anført, at artiklen er uetisk, upassende og stærkt tendentiøs, og dermed ikke i overensstemmelse med god presseskik. [Klager] har endvidere anført, at [Afdøde] ved publicering af teksten netop var død af sygdom, og at han ud over den i nekrologen omtalte Ebh Bank-sag, havde et bredt livsforløb med socialt, familiært og kulturelt perspektiv.</p>\r\n<p>\r\n</p>\r\n<p>[Klager] har trods Pressenævnets anmodning herom ikke redegjort for sin retlige interesse i relation til klagen.</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Hanne Schmidt, udtaler</span>:</p>\r\n<p>Klagen angår en nekrolog om afdøde, forhenværende formand for Ebh Bank, [Afdøde]. [Klager] har ikke redegjort for sin retlige interesse.</p>\r\n<p>\r\n</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>\r\n</p>\r\n<p>På baggrund af sagens oplysninger kan Pressenævnet ikke lægge til grund, at [Klager] har en sådan direkte, væsentlig og individuel retlig interesse, at hun personligt kan anses for klageberettiget. Der er derfor ikke grundlag for at behandle klagen i forhold til [Klager]. Klagen afvises herefter, jf. medieansvarsloven § 43, stk. 2, nr. 2.</p>\r\n<p>\r\n</p>\r\n<p>Afgjort den 26. august 2019.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/08/2019"
        },
        {
            "displayName": "Accession",
            "displayValue": "W20190974225"
        },
        {
            "displayName": "Entydig dokumentidentifikation",
            "displayValue": "AA011535"
        },
        {
            "displayName": "Dato for indlæggelse",
            "displayValue": "29/08/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9742"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "26/08/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2019-80-0364"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}