{
    "id": 111740,
    "title": "1994 LSF 178   FORSLAG TIL LOV OM ÆNDRING AF LOV OM REGISTRERINGSAFGIFT AF MOTORKØRETØJER   M.V. (AFGIFTSFRITAGELSE FOR MOBILE DAGINSTITUTIONER OG NEDSÆTTELSE AF DEN   AFGIFTSPLIGTIGE VÆRDI, FOR SÅ VIDT ANGÅR AFGIFT AF BLYAKKUMULATORER M.V.)  ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 178",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 178 </P>  \r\n\r\n<P></P>  \r\n\r\n<P>Forslag til Lov om ændring af lov om registreringsafgift af motorkøretøjer  \r\n\r\n m.v. (Afgiftsfritagelse for mobile daginstitutioner og nedsættelse af den  \r\n\r\n afgiftspligtige værdi, for så vidt angår afgift af blyakkumulatorer m.v.)  \r\n\r\n</P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 22. februar 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 18. maj 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950041330\"> Lov nr. 413 af 14/06/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om registreringsafgift af motorkøretøjer m.v., jf. lovbekendtgørelse  \r\n\r\n nr. 676 af 13. juli 1994, foretages følgende ændringer: </P>  \r\n\r\n<P> <B>1.</B> I <I>§ 2, stk. 1, nr. 7,</I> indsættes efter litra b: </P>  \r\n\r\n<P>&#187;c) der er specielt indrettet til transport og ophold for  \r\n\r\n daginstitutioner. Køretøjerne må ikke anvendes til anden privat  \r\n\r\n personbefordring,&#187;. </P>  \r\n\r\n<P> <B>2.</B> I <I>§ 8</I> indsættes efter stk. 4 som nyt stykke: </P>  \r\n\r\n<P> <I>&#187;Stk. 5.</I> Afgift af blyakkumulatorer efter lov om afgift af  \r\n\r\n blyakkumulatorer og hermetisk forseglede nikkel-cadmium-akkumulatorer  \r\n\r\n (lukkede nikkel-cadmium-batterier) samt merværdiafgift heraf kan holdes uden  \r\n\r\n for den afgiftspligtige værdi. Gebyrer for blyakkumulatorer fastsat af de  \r\n\r\n statslige miljømyndigheder samt merværdiagift heraf kan ligeledes holdes uden  \r\n\r\n for den afgiftspligtige værdi.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. juli 1995 og har virkning for  \r\n\r\n køretøjer, der fra og med dagen for lovens ikrafttræden anmeldes til  \r\n\r\n registrering efter færdselsloven, jf. dog stk. 2. </P>  \r\n\r\n<P> <I>Stk. 2.</I> Skatteministeren fastsætter tidspunktet for  \r\n\r\n ikrafttrædelsen af lovens § 1, nr. 2. </P>  \r\n\r\n<P> <I>Stk. 3.</I> For køretøjer som nævnt i lovens § 1, nr. 2, der  \r\n\r\n afgiftsberigtiges efter lov om registreringsafgift af motorkøretøjer m.v. §  \r\n\r\n 9, stk. 2 eller 4, har loven virkning, når der fra og med lovens ikrafttræden  \r\n\r\n ved anmeldelse af en pris er fradraget enten det afgiftsbeløb indbefattet  \r\n\r\n merværdiafgift i den afgiftspligtige værdi, der for det pågældende køretøj er  \r\n\r\n pålignet efter lov om afgift af blyakkumulatorer og hermetisk forseglede  \r\n\r\n nikkel-cadmium-akkumulatorer (lukkede nikkel-cadmium-batterier), eller det  \r\n\r\n gebyr indbefattet merværdiafgift i den afgiftspligtige værdi, der for det  \r\n\r\n pågældende køretøj skal opkræves efter de statslige miljømyndigheders  \r\n\r\n bestemmelser herom. </P>  \r\n\r\n<P> <I>Stk. 4.</I> For køretøjer som nævnt i lovens § 1, nr. 2, der  \r\n\r\n afgiftsberigtiges efter lov om registreringsafgift af motorkøretøjer m.v. §  \r\n\r\n 9, stk. 3, har loven virkning for køretøjer, der fra og med dagen for lovens  \r\n\r\n ikrafttræden anmeldes til registrering efter færdselsloven. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om registreringsafgift af motorkøretøjer m.v., jf. lovbekendtgørelse  \r\n\r\n nr. 676 af 13. juli 1994, foretages følgende ændringer: </P>  \r\n\r\n<P> <B>1.</B> I <I>§ 2, stk. 1, nr. 7,</I> indsættes efter <I>b):</I>  </P>  \r\n\r\n<P>&#187;c) der er specielt indrettet til transport og ophold for  \r\n\r\n daginstitutioner. Køretøjerne må ikke anvendes til anden privat  \r\n\r\n personbefordring,&#187;. </P>  \r\n\r\n<P> <B>2.</B> I <I>§ 8,</I> indsættes efter <I>stk. 4</I> : </P>  \r\n\r\n<P>&#187; <I>Stk. 5.</I> Afgift af blyakkumulatorer efter lov om afgift af  \r\n\r\n blyakkumulatorer og hermetisk forseglede nikkel-cadmium akkumulatorer samt  \r\n\r\n merværdiafgift heraf kan holdes uden for den afgiftspligtige værdi.&#171;  \r\n\r\n</P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1995 og har virkning for køretøjer, der  \r\n\r\n fra og med dagen for lovens ikrafttræden anmeldes til registrering efter  \r\n\r\n færdselsloven, jf. dog stk. 2. </P>  \r\n\r\n<P> <I>Stk. 2.</I> Skatteministeren fastsætter tidspunktet for  \r\n\r\n ikrafttrædelsen af lovens § 1, nr. 2. </P>  \r\n\r\n<P> <I>Stk. 3.</I> For køretøjer som nævnt i lovens § 1, nr. 2, der  \r\n\r\n afgiftsberigtiges efter lov om registreringsafgift af motorkøretøjer m.v. § 9  \r\n\r\n stk. 2 eller 4, har loven virkning, når der ved anmeldelse af en pris, på  \r\n\r\n dagen for lovens ikrafttræden eller senere, er fradraget det afgiftsbeløb  \r\n\r\n indbefattet merværdiafgift i den afgiftspligtige værdi, der for det  \r\n\r\n pågældende køretøj er pålignet efter lov om afgift af blyakkumulatorer og  \r\n\r\n hermetisk forseglede nikkel-cadmium akkumulatorer. </P>  \r\n\r\n<P> <I>Stk. 4.</I> For køretøjer som nævnt i lovens § 1, nr. 2, der  \r\n\r\n afgiftsberigtiges efter lov om registreringsafgift af motorkøretøjer m.v. § 9  \r\n\r\n stk. 3, har loven virkning for køretøjer, der fra og med dagen for lovens  \r\n\r\n ikrafttræden anmeldes til registrering efter færdselsloven. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger.</I>  </P>  \r\n\r\n<P>Lovforslaget består af to elementer. </P>  \r\n\r\n<P>Efter den første del af forslaget, fritages køretøjer, der har en tilladt  \r\n\r\n totalvægt over 4 ton og er specielt indrettet til transport og ophold for  \r\n\r\n daginstitutioner. </P>  \r\n\r\n<P>Som led i udbygningen af pasningskapaciteten på daginstitutionsområdet har  \r\n\r\n enkelte kommuner ladet store brugte busser indrette til mobile  \r\n\r\n daginstitutioner. Busserne indrettes med opholdsrum med arbejdsborde til ca.  \r\n\r\n 20 børn og er i øvrigt indrettet med køkken med sædvanlige faciliteter,  \r\n\r\n garderobe, toilet m.m. </P>  \r\n\r\n<P>Sådanne køretøjer er efter de nugældende bestemmelser  \r\n\r\n registreringsafgiftspligtige, men for at støtte kommunerne i deres  \r\n\r\n bestræbelser med at øge pasningskapaciteten vil regeringen foreslå  \r\n\r\n køretøjerne fritaget for registreringsafgift. </P>  \r\n\r\n<P>Forslagets anden del har til formål at neutralisere registreringsafgiften  \r\n\r\n for så vidt angår den prisstigning på nye værdiafgiftspligtige biler og  \r\n\r\n motorcykler m.v, der direkte følger af det samtidigt fremsatte forslag om  \r\n\r\n afgift af blyakkumulatorer og nikkel-cadmium batterier. </P>  \r\n\r\n<P>Ved at formulere ændringen som en nedsættelse af den afgiftspligtige  \r\n\r\n værdi, ligestilles blyakkumulatorer, der anskaffes sammen med nye biler, med  \r\n\r\n blyakkumulatorer, der anskaffes efterfølgende, uanset om  \r\n\r\n registreringsafgiftssatsen marginalt er 0, 20, 60, 95, 105 eller 180 pct.  \r\n\r\n</P>  \r\n\r\n<P>For køretøjer, der afgiftsberigtiges efter anmeldt standard eller  \r\n\r\n listepris, sker nedsættelsen af den afgiftspligtige værdi først når  \r\n\r\n afgiftsbeløbet vedrørende afgift af blyakkumulatorer mv. tillige er anmeldt.  \r\n\r\n Der vil formentlig ske en vis fremskyndelse i anmeldelser af nye bilpriser  \r\n\r\n overfor de statslige told- og skattemyndigheder. </P>  \r\n\r\n<P>For nye køretøjer, der afgiftsberigtiges efter vurdering, kan  \r\n\r\n afgiftsbeløbet vedrørende afgift af blyakkumulatorer mv. konstateres  \r\n\r\n umiddelbart, hvorfor afgiftsnedsættelsen for disse kan få virkning fra  \r\n\r\n ikrafttrædelsesdagen. </P>  \r\n\r\n<P> <I>Provenubemærkninger</I>  </P>  \r\n\r\n<P>Forslaget indebærer, at registreringsafgiftsprovenuet ikke stiger som  \r\n\r\n følge af det samtidigt fremsatte forslag om afgift af blyakkumulatorer og  \r\n\r\n nikkel-cadmium batterier. For så vidt angår mobile daginstitutioner må det  \r\n\r\n antages, at kravet om registreringsafgift i realiteten udelukker sådanne  \r\n\r\n under de nugældende regler. På denne baggrund skønnes ændringen ikke at have  \r\n\r\n provenumæssige konsekvenser. </P>  \r\n\r\n<P> <I>Bemærkninger om forholdet til EU-retten</I>  </P>  \r\n\r\n<P>Efter det samtidigt fremsatte forslag til lov om godtgørelse i forbindelse  \r\n\r\n med indsamling af blyakkumulatorer og nikkel-cadmium batterier kan  \r\n\r\n godtgørelsen overstige de faktiske omkostninger ved indsamling og  \r\n\r\n genanvendelse og kan derfor være omfattet af statsstøttereglerne. </P>  \r\n\r\n<P>Nærværende lovforslag foreslås derfor først at træde i kraft når  \r\n\r\n Europa-Kommissionen har godkendt godtgørelsesordningen. </P>  \r\n\r\n<P> <I>Administrative bemærkninger</I>  </P>  \r\n\r\n<P>Forslaget skønnes ikke at medføre nævneværdige administrative udgifter.  \r\n\r\n</P>  \r\n\r\n<P> <I>Øvrige bemærkninger</I>  </P>  \r\n\r\n<P>Der henvises til det samtidigt fremsatte forslag om afgift af  \r\n\r\n blyakkumulatorer og hermetisk forseglede nikkel-cadmium akkumulatorer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "199412K00178"
        },
        {
            "displayName": "Entydig dokumentidentifikation",
            "displayValue": "CL001007"
        },
        {
            "displayName": "Dato for førstegangsindlæggelse",
            "displayValue": "15/06/1995"
        },
        {
            "displayName": "Dato for indlæggelse",
            "displayValue": "15/06/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "178"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}