{
    "id": 112054,
    "title": "1996 LSF 25   FORSLAG TIL LOV OM ÆNDRING AF LOV OM AKTIESELSKABER (ARBEJDENDE   BESTYRELSESFORMAND) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 25",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 25 </P>  \r\n\r\n<P></P>  \r\n\r\n<P>Forslag til Lov om ændring af lov om aktieselskaber (Arbejdende  \r\n\r\n bestyrelsesformand) </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) Annette Just (FP) </P>  \r\n\r\n<P></P>  \r\n\r\n<P>den 8. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om aktieselskaber, jf. lovbekendtgørelse nr. 546 af 20. juni 1996,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 51, stk. 3,</I> indsættes som <I>2. pkt.:</I>  </P>  \r\n\r\n<P>&#187;Det samme gælder virksomheder, hvori formanden for bestyrelsen enten  \r\n\r\n er ansat eller partner, eller personer, som er ansat i virksomheder, med  \r\n\r\n hvilke formanden for bestyrelsen har en tilsvarende tilknytning.&#171; </P>  \r\n\r\n<P> <B>2.</B> I <I>§ 161, stk. 1,</I> indsættes efter &#187;§ 48 i, &#187;:  \r\n\r\n &#187;§ 51, stk. 3,&#187;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft med de afvigelser, som disse landsdeles særlige forhold  \r\n\r\n tilsiger. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Ved lov nr. 1060 af 23. december 1992 ændredes aktieselskabsloven på en  \r\n\r\n række punkter. En væsentlig ændring, som var afstedkommet af Nordisk  \r\n\r\n Fjer-skandalen, var indførelsen af forbud mod den arbejdende  \r\n\r\n bestyrelsesformand i børsnoterede aktieselskaber. Et enigt Folketing indførte  \r\n\r\n denne regel, som skulle være et værn mod en bestyrelsesformands uheldige og  \r\n\r\n tvivlsomme dobbeltroller. Det viser sig imidlertid, at nogle  \r\n\r\n bestyrelsesformænd, især advokater, har overordentlig svært ved at leve op  \r\n\r\n til lovens krav og lader totalt hånt om forbudet. Andre er mere fikse og  \r\n\r\n lader f.eks. deres partnere udføre de opgaver, som de ikke selv må udføre.  \r\n\r\n Dette spørgsmål var i øvrigt genstand for drøftelse under behandlingen af  \r\n\r\n lovforslaget om bl.a. forbud mod den arbejdende bestyrelsesformand.  \r\n\r\n Industriministeren tilkendegav dengang, at forbudet var personrelateret, uden  \r\n\r\n at der i øvrigt blev givet nogen begrundelse herfor. Måske handlede det mest  \r\n\r\n om, at ingen - set i lyset af Nordisk Fjer-skandalen - havde nogen  \r\n\r\n forestilling om, at bestyrelsesformænd ønskede at komme uden om forbudet ved  \r\n\r\n anvendelse af, hvad man kan kalde for stråmænd. </P>  \r\n\r\n<P>Forslaget indebærer et effektivt forbud, som også kan håndhæves. Hvis  \r\n\r\n dansk erhvervslivs image skal opretholdes, er det mindste, man kan forlange,  \r\n\r\n at den ledelse, der er tilknyttet et selskab, lever op til et almindeligt  \r\n\r\n simpelt krav om adskillelse af ledelsesfunktioner fra rådgiverfunktioner.  \r\n\r\n</P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Det foreslås, at anvendelsesområdet for § 51, stk. 3, udvides, således at  \r\n\r\n personer og virksomheder, som en bestyrelsesformand i et børsnoteret selskab  \r\n\r\n har nære forretningsmæssige relationer til, omfattes af forbudet mod at  \r\n\r\n udføre andre hverv for selskabet ud over de enkeltstående opgaver, som  \r\n\r\n bestyrelsesformanden i forvejen har mulighed for at udføre. </P>  \r\n\r\n<P>Til nr. 2 </P>  \r\n\r\n<P>Det foreslås, at der indføres en straffesanktion mod overtrædelse af  \r\n\r\n forbudet i § 51, stk. 3. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft den 1. januar 1997. Dermed gives der  \r\n\r\n de enkelte selskaber et passende tidsrum til at tilpasse sig reglen i § 51,  \r\n\r\n stk. 3. </P>  \r\n\r\n<P> <I>Til § 3</I>  </P>  \r\n\r\n<P>Som den øvrige lovgivning på det selskabsretlige område kan loven ikke  \r\n\r\n sættes i kraft for Færøerne og Grønland uden forhandling med landsstyre eller  \r\n\r\n hjemmestyre. Det forventes, at loven kort efter vedtagelsen sættes i kraft  \r\n\r\n for Færøerne og Grønland, således at selskabslovgivningen er tilpasset den i  \r\n\r\n Danmark gældende. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kirsten Jacobsen</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af lov om aktieselskaber. (Arbejdende  \r\n\r\n bestyrelsesformand).</I>  </P>  \r\n\r\n<P>(Lovforslag nr. L 25). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/10/1996"
        },
        {
            "displayName": "Accession",
            "displayValue": "199612K00025"
        },
        {
            "displayName": "Entydig dokumentidentifikation",
            "displayValue": "CL007178"
        },
        {
            "displayName": "Dato for førstegangsindlæggelse",
            "displayValue": "08/10/1996"
        },
        {
            "displayName": "Dato for indlæggelse",
            "displayValue": "08/10/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}