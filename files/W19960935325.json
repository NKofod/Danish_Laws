{
    "id": 157180,
    "title": "Ankestyrelsens principafgørelse O-17-96 om aktivering - behandlingsinstitution - åbenbart urimelig - behandlingsudgift - revalidering - skøn",
    "documentTypeId": "240",
    "isSagsforlobPeriodValid": true,
    "shortName": "KEN nr 9353 af 15/02/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-17-96 om aktivering - behandlingsinstitution - åbenbart urimelig - behandlingsudgift - revalidering - skøn</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger, som havde været stofmisbruger gennem mange år og havde flere domme for kriminalitet, kunne ikke anses for omfattet af målgruppen i (den tidligere) lov om kommunal aktivering, idet hans eventuelle behov for kontanthjælp ikke alene skyldtes ledighed.</p>\r\n   <p class=\"TekstGenerel\">Kommunen burde på baggrund af oplysningerne om omfanget og varigheden af ansøgers stofmisbrug, sammenholdt med de øvrige oplysninger om hans sociale forhold, evt. i samarbejde med Kriminalforsorgen i forbindelse med hans løsladelse, have udarbejdet en langsigtet social handlingsplan.</p>\r\n   <p class=\"TekstGenerel\">Det af kommunen udøvede skøn, hvorefter kommunen efter ansøgers seneste løsladelse havde fundet det tilstrækkeligt at tilbyde ansøger beskæftigelse/aktivering på forrevalideringsbasis i stedet for ophold på behandlingsinstitution, måtte derfor anses for åbenbart urimeligt.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>03-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 15, stk. 5 og § 46a</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var i begyndelsen af 20-erne, havde haft en problematisk opvækst med anbringelser uden for hjemmet. Han havde siden 15-års alderen været stofmisbruger i vekslende omfang. Han var uden uddannelse og havde kun haft en meget beskeden tilknytning til arbejdsmarkedet.</p>\r\n<p>Ansøger, der havde en række tidligere domme, blev 1. september 1992 idømt fængsel i 1 år og 3 måneder. Han blev prøveløsladt den 23. juni 1993, hvorefter han tog ophold i N kommune. Han blev påny varetægtsfængslet 14. august 1993 og idømt fængsel i 1 år og 6 måneder. Han blev prøveløsladt 12. august 1994.</p>\r\n<p>Inden prøveløsladelsen i juni 1993 havde Kriminalforsorgen på ansøgers vegne ansøgt hans tidligere opholdskommune om hjælp til et ophold på behandlingsinstitutionen Egeborg som led i en plan for nedtrapning i forbindelse med afsoning og prøveløsladelse. Opholdet blev bevilget, men ansøger ønskede alligevel ikke at medvirke.</p>\r\n<p>Der blev ikke i tiden efter prøveløsladelsen 23. juni 1993 ogvaretægtsfængslingen 14. august 1993 iværksat særlige foranstalt ninger af N kommune.</p>\r\n<p>Kriminalforsorgen søgte 1. februar 1994 på ansøgers vegne N kommune om betaling for ophold på institutionen F. Det anførtes, at ansøger tidligere havde kunnet holde sig stoffri i de perioder, hvor han havde været beskæftiget på skibsprojekter. Han havde derimod meget svært ved at holde sig stoffri i fængslet. N kommune gav afslag på ansøgningen, idet kommunen ikke fandt det foreslåede behandlingsforløb for absolut påkrævet for at hjælpeansøger ud af hans misbrugsproblem. Kommunen kunne derimod i for bindelse med eventuel prøveløsladelse tilbyde garanti for optagelse i et beskæftigelsesprojekt efter nærmere aftale, jf. kommunens forpligtelser i henhold til lov om kommunal aktivering.</p>\r\n<p>Ankenævnet tiltrådte kommunens afgørelse, idet behandlingsmulighederne indenfor det etablerede behandlingssystem efter det fore liggende ikke fandtes at være udtømte.</p>\r\n<p>Forinden havde Kriminalforsorgen på ansøgers vegne ansøgt kommunen om økonomisk hjælp til dækning af betaling for ophold på en amtskommunal institution. Det anførtes, at ansøger havde fastholdt ønsket om at komme ud af stofmisbruget, og man vurderede, at han efterhånden var oprigtigt interesseret i at ændre livsstil. Ansøger havde således selv formået at få nedbragt stofmisbruget.</p>\r\n<p>Ved et møde mellem ansøger og en repræsentant fra henholdsvis institutionen og Kriminalforsorgen blev man enige om at forsøge at få ansøger anbragt på institutionen fra prøveløsladelsestidspunktet, hvilket imidlertid forudsatte total stoffrihed. For at opnå dette skulle ansøger efter prøveløsladelsen først tage på et ca. 3 ugers ophold på ungdomsafdelingen på B hospital og i denne periode aflægge rene urinprøver, førend han kunne overføres til institutionen.</p>\r\n<p>Kommunen gav også afslag på denne ansøgning, idet der fortsat ikke skønnedes at være behov for en sådan foranstaltning for at støtte ansøger i hans bestræbelser på at komme ud af misbrugsproblemet. Kommunen ville kunne tilbyde ansøger beskæftigelse/aktivering på forrevalideringsbasis i henhold til bistandslovens § 43 umiddelbart iforlængelse af hans ophold på ungdomspsykiatrisk afdeling på B hos pital. På baggrund af et sådant forløb ville der blive udarbejdet en konkret revalideringsplan i samarbejde med ansøger.</p>\r\n<p>I klagen til ankenævnet anførte Kriminalforsorgen bl.a., at der var tale om behandling inden for det etablerede system.</p>\r\n<p>Ankenævnet fandt ikke tilstrækkeligt grundlag for at tilsidesætte det af kommunalbestyrelsen udøvede skøn.</p>\r\n<p>Sagen blev behandlet i principielt møde med henblik på afklaring af, om ansøger kunne anses for omfattet af målgruppen i lov om kommunal aktivering, samt om det af kommunen udøvede skøn kunne anses for åbenbart urimeligt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at ansøger i forbindelse med løsladelsen i august 1994 kunne anses for at have været omfattet af målgruppen i § 9 i lov om kommunal aktivering, idet hans eventuelle behov for kontanthjælp ikke alene skyldtes ledighed.</p>\r\n<p>Ankestyrelsen lagde herved vægt på oplysningerne om omfanget og varigheden af hans stofmisbrug, sammenholdt med de øvrige oplysninger om ansøgers sociale forhold.</p>\r\n<p>Ankestyrelsen fandt endvidere, at kommunen, evt. i samarbejde med Kriminalforsorgen, i forbindelse med ansøgers løsladelse i august 1994 burde have udarbejdet en langsigtet social handlingsplan.</p>\r\n<p>Som et led i opfølgningsopgaven efter en korterevarende indlæggelse på B hospital kunne et ophold på den amtskommunale institution være indgået, såfremt ansøger i tilstrækkelig grad var motiveret herfor. Ankestyrelsen fandt derimod, at kommunens tilbud om beskæftigelse /aktivering på forrevalideringsbasis i henhold til bistandslovens § 43 måtte anses for helt utilstrækkeligt.</p>\r\n<p>Ankestyrelsen fandt derfor, at det af kommunen udøvede skøn iforbindelse med afgørelsen, hvorefter kommunen fandt det tilstrækkeligt at tilbyde ansøger beskæftigelse/aktivering på forrevali deringsbasis i henhold til bistandslovens § 43 i forlængelse af et kortere ophold på ungdomspsykiatrisk afdeling, måtte anses for åbenbart urimeligt.</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960935325"
        },
        {
            "displayName": "Entydig dokumentidentifikation",
            "displayValue": "BS009970"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9353"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/02/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21108-94"
        },
        {
            "displayName": "Stikord",
            "displayValue": "O-17-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}