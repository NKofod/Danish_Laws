{
    "id": 108977,
    "title": "1994 BTL 202   BETÆNKNING OVER FORSLAG TIL LOV OM STATENS UDDANNELSESSTØTTE    NR L 202 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 202",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 202 </P>  \r\n\r\n<P></P>  \r\n\r\n<P>Betænkning over Forslag til lov om statens uddannelsesstøtte <BR>  \r\n\r\n Nr L 202 1994-95, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19950509 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til undervisningsministeren, som denne har besvaret skriftligt.  \r\n\r\n</P>  \r\n\r\n<P>Der er af undervisningsministeren og et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Enhedslistens medlemmer) lovforslaget til  \r\n\r\n<I>vedtagelse</I> med de af undervisningsministeren stillede ændringsforslag.  \r\n\r\n</P>  \r\n\r\n<P>Et mindretal inden for flertallet (Det Konservative Folkepartis medlemmer  \r\n\r\n af udvalget) ønsker at understrege, at gaveelementet (stipendiet) i den  \r\n\r\n uddannelsesstøtte, som danske studerende modtager, er langt det højeste i  \r\n\r\n hele verden og mere end dobbelt så højt som i noget øvrigt nordisk land. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling, men vil stemme for de  \r\n\r\n under nr. 1-10 og 12 stillede ændringsforslag. </P>  \r\n\r\n<P>Et <I>andet mindretal</I> (Enhedslistens medlem af udvalget) vil stemme  \r\n\r\n hverken for eller imod lovforslaget ved 3. behandling og vil stemme for de  \r\n\r\n stillede ændringsforslag. </P>  \r\n\r\n<P>Såfremt 2. behandling af lovforslaget medfører, at der bliver tilført  \r\n\r\n ekstra midler til sikring af den forældreindtægtsuafhængige støtte for de  \r\n\r\n 18-19 årige, vil Enhedslisten ved 3. behandling kunne stemme for lovforslaget  \r\n\r\n med de stillede ændringsforslag. Enhedslisten erkender, at lovforslaget  \r\n\r\n rummer nogle konkrete forbedringer for en del studerende, men disse  \r\n\r\n forbedringer bliver 100 pct. betalt af andre yngre studerende og elever.  \r\n\r\n Samlet betyder lovforslaget, at hunden fodres med sin logrende hale. </P>  \r\n\r\n<P>Enhedslisten indstiller de af undervisningsministeren stillede  \r\n\r\n ændringsforslag til vedtagelse, idet ændringsforslagene er mindre  \r\n\r\n forbedringer, lapperier og rettelser af redaktionelle fejl. Enhedslisten  \r\n\r\n ønsker ikke at lægge hindringer i vejen for, at disse rettelser kan  \r\n\r\n gennemføres. </P>  \r\n\r\n<P>Enhedslisten indstiller de af Fremskridtspartiet stillede ændringsforslag  \r\n\r\n til vedtagelse, idet Enhedslisten henholder sig til, at forslagsstillerens  \r\n\r\n intentioner er at afskaffe lovforslagets bestemmelse om  \r\n\r\n forældreindtægtbestemt SU for de 18-19 årige, og at en vedtagelse af  \r\n\r\n ændringforslagene vil medføre de fornødne konsekvensrettelser i lovforslaget,  \r\n\r\n hvor disse intentioner fuldt ud bliver udmøntet i lovteksten. Enhedslisten er  \r\n\r\n ikke enig i forslagsstillerens øvrige bemærkninger til ændringforslagene.  \r\n\r\n Enhedslisten er af den opfattelse, at vedtagelse af disse ændringsforslag må  \r\n\r\n betyde, at diskussionen om lovforslagets udgiftsneutralitet bliver genåbnet  \r\n\r\n med henblik på at sikre, at der kommer flere midler til dette område.  \r\n\r\n Enhedslisten er ikke tilhænger af, at de ekstra udgifter til denne ændring  \r\n\r\n finansieres ved øget adgangsbegrænsning, stopprøver, skærpelse af  \r\n\r\n studieaktivitetskrav eller lignende. </P>  \r\n\r\n<P>ÆndringsforslagAf <I>undervisningsministeren,</I> tiltrådt af  \r\n\r\n<I>udvalget:</I>  </P>  \r\n\r\n<P>Til § 2 <B>1)</B> I <I>stk. 1, nr. 1,</I> indsættes efter  \r\n\r\n &#187;støttemæssig henseende&#171; ordene: &#187;ved uddannelser i  \r\n\r\n Danmark&#171;. </P>  \r\n\r\n<P>Af et <I>mindretal</I> (FP), tiltrådt af et <I>mindretal</I> (EL): </P>  \r\n\r\n<P>Til § 8 <B>2)</B>  <I>Stk. 2</I> udgår. </P>  \r\n\r\n<P>Stk. 3 og 4 bliver herefter stk. 2 og 3. </P>  \r\n\r\n<P>Af <I>undervisningsministeren,</I> tiltrådt af <I>udvalget:</I>  </P>  \r\n\r\n<P>Til § 18 <B>3)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> Undervisningsministeren kan bestemme, at der i  \r\n\r\n rammen fratrækkes et antal klip, der svarer til antallet af måneder, den  \r\n\r\n uddannelsessøgende til en uddannelse, der gives støtte til inden for  \r\n\r\n klippekortet, har modtaget støtte efter færøske og grønlandske regler.  \r\n\r\n Undervisningsministeren kan bestemme, at der i støttetiden for en uddannelse  \r\n\r\n på tilsvarende måde fratrækkes støtte efter færøske og grønlandske regler,  \r\n\r\n som den uddannelsessøgende har modtaget til denne uddannelse.&#171; </P>  \r\n\r\n<P>Til § 20 <B>4)</B> I <I>stk. 4</I> ændres &#187;gives&#171; til:  \r\n\r\n &#187;udbetales&#171;. </P>  \r\n\r\n<P>Til § 25Af et <I>mindretal</I> (FP), tiltrådt af et <I>mindretal</I> (EL):  \r\n\r\n</P>  \r\n\r\n<P> <B>5)</B> Paragraffen udgår. </P>  \r\n\r\n<P>Af <I>undervisningsministeren,</I> tiltrådt af <I>udvalget:</I>  </P>  \r\n\r\n<P> <B>6)</B> I <I>stk. 1, 3. pkt.,</I> indsættes efter  \r\n\r\n &#187;Grundstipendiet&#171; ordene: &#187;gives indtil udgangen af den måned,  \r\n\r\n hvor den uddannelsessøgende fylder 20 år, og &#187;. </P>  \r\n\r\n<P> <B>7)</B> I <I>stk. 5</I> ændres &#187;stk. 1-2&#171; til: &#187;stk. 1,  \r\n\r\n 2 og 4&#171;. </P>  \r\n\r\n<P> <B>8)</B> Efter stk. 6 indsættes som nyt stykke: </P>  \r\n\r\n<P> <I>&#187;Stk. 7.</I> De uddannelsessøgende skal ved ansøgning om  \r\n\r\n uddannelsesstøtte oplyse forældrenes navn, adresse og personnummer.&#171;  \r\n\r\n</P>  \r\n\r\n<P>Stk. 7 bliver herefter stk. 8. </P>  \r\n\r\n<P> <B>9)</B> I <I>stk. 7, nr. 2,</I> der bliver stk. 8, nr. 2, ændres  \r\n\r\n &#187;stk. 2&#171; til: &#187;stk. 4&#171;. </P>  \r\n\r\n<P>Til § 47 <B>10)</B> I <I>stk. 1, nr. 2,</I> indsættes efter  \r\n\r\n &#187;støttemæssig henseende&#171; ordene: &#187;ved uddannelser i  \r\n\r\n Danmark&#171;. </P>  \r\n\r\n<P>Til § 62Af <I>undervisningsministeren,</I> tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P> <B>11)</B> I <I>stk. 1</I> indsættes efter 1. pkt. som nyt punktum: </P>  \r\n\r\n<P>&#187;§ 62, stk. 4, træder i kraft dagen efter bekendtgørelsen i  \r\n\r\n Lovtidende og har virkning fra den 1. april 1995.&#171; </P>  \r\n\r\n<P>Af <I>undervisningsministeren,</I> tiltrådt af <I>udvalget:</I>  </P>  \r\n\r\n<P> <B>12)</B> I <I>stk. 2</I> indsættes efter 2. pkt. som nyt punktum: </P>  \r\n\r\n<P>&#187;Bestemmelsen om tilbagebetaling af for meget udbetalt  \r\n\r\n uddannelsesstøtte, der er tildelt før den 1. januar 1991, finder dog fortsat  \r\n\r\n anvendelse.&#171; </P>  \r\n\r\n<P>Af <I>undervisningsministeren,</I> tiltrådt af et <I>flertal</I> (udvalget  \r\n\r\n med undtagelse af FP): </P>  \r\n\r\n<P> <B>13)</B> Efter stk. 3 indsættes som nyt stykke: </P>  \r\n\r\n<P> <I>&#187;Stk. 4.</I> En uddannelsessøgende moder, der har ret til  \r\n\r\n uddannelsesstøtte og får forlænget støtteperioden med 12 måneder efter § 3,  \r\n\r\n stk. 6, i den hidtil gældende lov om statens uddannelsesstøtte, kan efter  \r\n\r\n ansøgning få den ekstra støtte på 12 klip udbetalt med 2 klip om måneden i  \r\n\r\n forbindelse med fødslen eller adoptionen, hvis denne finder sted i perioden  \r\n\r\n 1. april 1995-31. december 1995. Udbetaling af støtte med 2 klip om måneden  \r\n\r\n kan tidligst ske 2 måneder før fødslen eller adoptionen og tidligst med  \r\n\r\n virkning fra den 1. april 1995. Hvis moderen efter udløbet af perioden med  \r\n\r\n ekstra støtte ikke kan begynde på uddannelsen igen på grund af  \r\n\r\n uddannelsesinstitutionens forhold, kan styrelsen bestemme, at hun skal have  \r\n\r\n tildelt ekstra klip som følge af denne forsinkelse. En uddannelsessøgende  \r\n\r\n moder, der har ret til uddannelsesstøtte uden for klippekortet og får  \r\n\r\n dispensation fra kravet om studieaktivitet, kan efter ansøgning få udbetalt  \r\n\r\n støtten med dobbelt beløb i 6 måneder i forbindelse med fødslen eller  \r\n\r\n adoptionen, hvis denne finder sted i perioden 1. april 1995-31. december  \r\n\r\n 1995. Udbetaling af støtte med dobbelt beløb kan tidligst ske 2 måneder før  \r\n\r\n fødslen eller adoptionen og tidligst med virkning fra den 1. april 1995. Hvis  \r\n\r\n moderen efter udløbet af perioden med ekstra støtte ikke kan begynde på  \r\n\r\n uddannelsen igen på grund af uddannelsesinstitutionens forhold, kan styrelsen  \r\n\r\n bestemme, at hun skal have tildelt ekstra støtte som følge af denne  \r\n\r\n forsinkelse.&#171; </P>  \r\n\r\n<P>Stk. 4-6 bliver herefter stk. 5-7. </P>  \r\n\r\n<P>Bemærkninger </P>  \r\n\r\n<P>Til nr. 1 Ved ændringsforslaget tydeliggøres det, at ikkedanske  \r\n\r\n statsborgere som hidtil kun skal ligestilles med danske statsborgere i  \r\n\r\n støttemæssig henseende ved uddannelser i Danmark, medmindre der er  \r\n\r\n international overenskomst om støtte også til uddannelser i udlandet. </P>  \r\n\r\n<P>Til nr. 2 og 5 Ændringsforslagene indebærer, at afhængigheden af  \r\n\r\n forældreindtægt fjernes såvel for 18- som for 19-årige uddannelsessøgende.  \r\n\r\n Når man er fyldt 18 år, er man som bekendt myndig og kan stifte gæld eller  \r\n\r\n blive sendt i krig. Man har i det hele taget ansvaret for sin egen færden på  \r\n\r\n alle områder. Forældrene har ikke længere pligter, og den unge skal derfor  \r\n\r\n have mulighed for at klare sig selv. Det er derfor urimeligt, at man som ung  \r\n\r\n uddannelsessøgende stadig skal være afhængig af sine forældres indkomst. </P>  \r\n\r\n<P>For at de offentlige udgifter ikke skal blive forøgede samlet set som  \r\n\r\n følge af ændringsforslagene, ønsker Fremskridtspartiet, at aktivitetskravene  \r\n\r\n til de studerende bliver skærpet, så det derved sikres, at man reelt er  \r\n\r\n studerende for at kunne modtage uddannelsesstøtte. Det vil sige, at der skal  \r\n\r\n indføres optagelsesprøver og stopprøver på studierne samt mindre optag på de  \r\n\r\n videregående uddannelser. </P>  \r\n\r\n<P>Ændringsforslagene indebærer en række konsekvensrettelser i lovforslaget,  \r\n\r\n der, såfremt ændringsforslagene bliver vedtaget ved 2. behandling, må  \r\n\r\n udarbejdes med teknisk bistand fra Undervisningsministeriet mellem 2. og 3.  \r\n\r\n behandling. </P>  \r\n\r\n<P>Til nr. 3 Ved en redaktionel fejl blev den foreslåede bestemmelse ikke  \r\n\r\n medtaget i lovforslaget. Efter den foreslåede bestemmelse kan ministeren  \r\n\r\n fastsætte regler om, at støtte modtaget efter færøske og grønlandske  \r\n\r\n støtteregler kan fratrækkes i rammen og i støttetiden. Tilsvarende regler om  \r\n\r\n fradrag i støttetiden findes i dag kun i bekendtgørelsens § 7, stk. 4, med  \r\n\r\n hjemmel i en generel bemyndigelsesbestemmelse i loven. </P>  \r\n\r\n<P>Til nr. 4 Ved lovforslaget præciseres, at der ligesom i de øvrige  \r\n\r\n bestemmelser i § 20 er tale om, at allerede tildelte klip kan udbetales som  \r\n\r\n dobbeltklip. </P>  \r\n\r\n<P>Til nr. 6 Ved den foreslåede bestemmelse præciseres, at grundstipendiet og  \r\n\r\n eventuelt tillægsstipendium efter stk. 2 gives til og med den måned, hvor den  \r\n\r\n uddannelsessøgende fylder 20 år. Der kan således gives maksimalt stipendium  \r\n\r\n uafhængigt af forældreindkomsten, når stipendiet vedrører en periode efter  \r\n\r\n den måned, hvor den uddannelsessøgende fylder 20 år - fra det samme tidspunkt  \r\n\r\n som bestemmelsen i § 8, stk. 3, nr. 2, om hjemmeboendesats til udeboende  \r\n\r\n ophører. Lovforslaget svarer til, at forældreindtægtsafhængigheden i den  \r\n\r\n gældende lov ophører med udgangen af den måned, hvor den uddannelsessøgende  \r\n\r\n fylder 19 år. </P>  \r\n\r\n<P>Til nr. 7 Ved en redaktionel fejl er henvisning til stk. 4 ikke medtaget i  \r\n\r\n lovforslaget. </P>  \r\n\r\n<P>Til nr. 8 Ved en redaktionel fejl er den gældende lovs § 9, stk. 5, ikke  \r\n\r\n medtaget i lovforslaget. </P>  \r\n\r\n<P>Til nr. 9 Ved en redaktionel fejl er der en henvisning til lovforslagets  \r\n\r\n stk. 2. Det skal være stk. 4. </P>  \r\n\r\n<P>Til nr. 10 Ved ændringsforslaget tydeliggøres det, at ikkedanske  \r\n\r\n statsborgere som hidtil kun skal ligestilles med danske statsborgere i  \r\n\r\n støttemæssig henseende ved uddannelser i Danmark, medmindre der er  \r\n\r\n international overenskomst om støtte også til uddannelser i udlandet. Den  \r\n\r\n foreslåede ændring svarer til den foreslåede ændring til nr. 1 vedrørende  \r\n\r\n uddannelsesstøtte i afsnit I. </P>  \r\n\r\n<P>Til nr. 11 og 13 Med virkning fra 1. april 1995 kan uddannelsessøgende,  \r\n\r\n der har orlov fra uddannelsen, ikke længere få kontanthjælp, hvis de har  \r\n\r\n SU-muligheder tilbage, herunder forlænget støttetid i forbindelse med fødsel  \r\n\r\n og adoption. Med den foreslåede bestemmelse får uddannelsessøgende mødre, der  \r\n\r\n føder eller adopterer i perioden fra dette tidspunkt og frem til lovens  \r\n\r\n ikrafttræden 1. januar 1996, mulighed for med virkning fra 1. april 1995 at  \r\n\r\n få støtte udbetalt med dobbelt beløb. </P>  \r\n\r\n<P>Der er således ikke tale om, at den ordning med hensyn til støtte, der er  \r\n\r\n foreslået for fødsler og adoptioner, der finder sted 1. januar 1996 eller  \r\n\r\n senere, fremrykkes, men alene, at der skabes mulighed for at få støtte med  \r\n\r\n dobbelt beløb i op til 6 måneder som alternativ til almindelig støtte i 12  \r\n\r\n måneder. </P>  \r\n\r\n<P>Den foreslåede bestemmelse gælder ikke fædre. </P>  \r\n\r\n<P>Hvis moderen vælger f.eks. kun at få udbetalt 8 af de 12 måneders ekstra  \r\n\r\n støtte som støtte med dobbelt beløb i 4 måneder, behandles de resterende  \r\n\r\n støtterater efter de almindelige regler. Dvs. hvis moderen fravælger støtte i  \r\n\r\n 2 måneder, kan den fravalgte støtte senere kun udbetales efter de almindelige  \r\n\r\n regler. </P>  \r\n\r\n<P>Hvis fødslen sker f.eks. 1. oktober 1995 og moderen vælger at få sine 12  \r\n\r\n måneders ekstra støtte udbetalt med dobbelt beløb, vil hun være omfattet af  \r\n\r\n overgangsbestemmelsen i alle 6 måneder, idet reglerne om SU i forbindelse med  \r\n\r\n fødsel og adoption i den ny lov om statens uddannelsesstøtte kun kommer til  \r\n\r\n at gælde for fødsler og adoptioner, der finder sted 1. januar 1996 eller  \r\n\r\n senere. </P>  \r\n\r\n<P>Hvis den uddannelsessøgende efter at have opbrugt den ekstra støtte i  \r\n\r\n denne forbindelse ikke kan begynde på sin uddannelse igen, fordi  \r\n\r\n uddannelsesinstitutionen ikke ønsker at modtage den uddannelsessøgende på det  \r\n\r\n tidspunkt af uddannelsesåret, kan den pågældende herefter få støtte efter de  \r\n\r\n almindelige regler, indtil uddannelsen kan påbegyndes igen. I klippekortet  \r\n\r\n sker det ved, at der dispenseres fra støttetidsreglerne. Uden for  \r\n\r\n klippekortet ses der bort fra kravet om studieaktivitet i den pågældende  \r\n\r\n periode. Ændringsforslaget medfører umiddelbart merudgifter i 1995, idet  \r\n\r\n klipforbruget fremrykkes, således at udgifter, der ellers skulle have være  \r\n\r\n afholdt i 1996, nu skal afholdes i 1995. Merudgiften forventes dog at kunne  \r\n\r\n afholdes inden for de budgetterede udgifter til SU i 1995. </P>  \r\n\r\n<P>Da denne ændring skal træde i kraft umiddelbart efter lovens vedtagelse  \r\n\r\n med virkning fra 1. april 1995, er det ikke muligt i tide at få udviklet de  \r\n\r\n nødvendige edb-programmer med henblik på, at ansøgninger om støtte med  \r\n\r\n dobbelt sats kan behandles maskinelt. Ansøgningerne må derfor behandles  \r\n\r\n manuelt, og det vil i den forbindelse være nødvendigt, at styrelsen får  \r\n\r\n tilført arbejdskraft svarende til et årsværk til at varetage denne opgave.  \r\n\r\n Udgiften vil kunne afholdes inden for Undervisningsministeriets rammer for  \r\n\r\n 1995 og 1996. </P>  \r\n\r\n<P>Til nr. 12 Ved ændringsforslaget anføres det udtrykkelig, at de hidtil  \r\n\r\n gældende regler fortsat finder anvendelse for tilbagebetaling af  \r\n\r\n uddannelsesstøtte, der er tildelt før den 1. januar 1991. Den foreslåede  \r\n\r\n bestemmelse svarer til den hidtil gældende overgangsbestemmelse i § 2, stk.  \r\n\r\n 1, 4. pkt., i lov nr. 859 af 20. december 1989 om ændring af lov om statens  \r\n\r\n uddannelsesstøtte. </P>  \r\n\r\n<P>Anne-Marie Meldgaard (S) nfmd. <I>Else Marie Mortensen (S) Hans Peter  \r\n\r\n Baadsgaard (S) Poul Erik Dyrlund (S) Lis Greibe (S) Aage Frandsen (SF) Dorit  \r\n\r\n Myltoft (RV) Bruno Jerup (EL) Peter Duetoft (CD) Anders Mølgaard (V) Hanne  \r\n\r\n Severinsen (V)</I> fmd. <I>Else Winther Andersen (V) Ulla Tørnæs (V) Frank  \r\n\r\n Dahlgaard (KF) Lene Espersen (KF) John Vinther (KF) Jan Køpke Christensen  \r\n\r\n (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1995"
        },
        {
            "displayName": "Accession",
            "displayValue": "199414K00202"
        },
        {
            "displayName": "Entydig dokumentidentifikation",
            "displayValue": "CL000778"
        },
        {
            "displayName": "Dato for førstegangsindlæggelse",
            "displayValue": "17/05/1995"
        },
        {
            "displayName": "Dato for indlæggelse",
            "displayValue": "17/05/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "202"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}