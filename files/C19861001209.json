{
    "id": 65651,
    "title": "Mikrobiologiske fremgangsmåder og produkter af sådanne fremgangsmåder (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 10012 af 01/09/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Mikrobiologiske fremgangsmåder og produkter af  \r\n\r\n sådanne fremgangsmåder (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ved behandlingen af patentansøgninger, der angår mikrobiologiske  \r\n\r\n fremgangsmåder og produkter af sådanne fremgangsmåder, gælder - udover hvad  \r\n\r\n der er foreskrevet i patentloven, patentbekendtgørelsen og  \r\n\r\n patentbestemmelserne - følgende: </P>  \r\n\r\n<P> 1. Definitioner m.v. </P>  \r\n\r\n<P>Begrebet &#187;mikroorganismer&#171; skal i denne forbindelse opfattes i  \r\n\r\n vid betydning. Det anses at omfatte materiale af mikroskopisk eller  \r\n\r\n submikroskopisk størrelse, som enten kan replikere sig selv eller styre sin  \r\n\r\n egen replikation. Det anses således at omfatte sådanne vira, plasmider,  \r\n\r\n ikke-differentierede plante- og dyreceller (f.eks. cellelinjer), protozoer og  \r\n\r\n encellede alger, som kan deponeres i henhold til Budapesttraktaten. </P>  \r\n\r\n<P>Begrebet mikrobiologisk fremgangsmåde forstås således, at det omfatter  \r\n\r\n ikke bare fremgangsmåder, der udnytter mikroorganismer, men også  \r\n\r\n fremgangsmåder til fremstilling eller isolering af mikroorganismer, f.eks.  \r\n\r\n gentekniske fremgangsmåder. </P>  \r\n\r\n<P>Fremgangsmåder af overvejende teknisk karakter til fremstilling af planter  \r\n\r\n eller dyr anses ikke som væsentligt biologiske. Således er biologiske  \r\n\r\n fremgangsmåder til fremstilling af planter eller dyr, ved hvilke mennesket  \r\n\r\n ved en teknisk indgriben influerer væsentligt på det opnåede resultat, ikke  \r\n\r\n udelukket fra patentering. En sådan fremgangsmåde kan f.eks. være en  \r\n\r\n biologisk fremgangsmåde, der ved et teknisk indgreb modificeres med et  \r\n\r\n mikrobiologisk træk, som udgør det væsentlige træk ved opfindelsen. </P>  \r\n\r\n<P> 2. Patentansøgningens beskrivelse. </P>  \r\n\r\n<P>Er der foretaget en deponering i henhold til patentlovens § 8a, skal det  \r\n\r\n fremgå af beskrivelsen, at den er foretaget i overensstemmelse med  \r\n\r\n Budapesttraktaten (Bkg. § 17a). I beskrivelsen skal det tillige oplyses,  \r\n\r\n hvilket nummer deponeringsmyndigheden har tildelt den deponerede kultur. </P>  \r\n\r\n<P>Beskrivelsen skal indeholde de oplysninger vedrørende en ny  \r\n\r\n mikroorganismes klassifikation og væsentlige forskelle fra kendte  \r\n\r\n mikroorganismer, udtrykt ved morphologiske og biokemiske karakteristika og  \r\n\r\n den foreslåede taxonomiske betegnelse, som er nødvendige af hensyn til  \r\n\r\n bestemmelserne i patentbekendtgørelsens § 17, stk. 2, og i  \r\n\r\n patentbestemmelsernes § 5a. </P>  \r\n\r\n<P>Eksempler på standardværktøj vedrørende beskrivelse af mikroorganismer er  \r\n\r\n seneste udgave af følgende: </P>  \r\n\r\n<P>&#187;Bergey's Manual of Determinative Bacteriology&#171;, J. Lodder +  \r\n\r\n N.J.W. Kreger van Rij: &#187;The Yeasts, a Taxonomic Study&#171;, </P>  \r\n\r\n<P>G.C. Ainsworth, F.K. Sparrow, A.S. Sussmann: &#187;The Fungi&#171;, J.J.  \r\n\r\n Pitt, &#187;The Genus Penicillium&#171;, </P>  \r\n\r\n<P>Kataloger over deponeringer hos ATCC (American Type Culture Collection) og  \r\n\r\n deri angivne bestemmelser for karakterisering af deponeringer (f.eks.  \r\n\r\n cellelinjer, fager), såsom &#187;ATCC Catalogue of Strains&#171; og  \r\n\r\n &#187;ATCC Catalogue of Recombinant DNA-Vectors and Hosts&#171;, </P>  \r\n\r\n<P>eller rapporter som </P>  \r\n\r\n<P>&#187;Report of the International Committee on Taxonomy of Viruses&#171;  \r\n\r\n</P>  \r\n\r\n<P>(fra tidsskriftet &#187;Intervirology&#171;) </P>  \r\n\r\n<P>eller standardtidsskrifter som </P>  \r\n\r\n<P>&#187;International Journal of Systematic Bacteriology&#171;. </P>  \r\n\r\n<P>Da organismekarakteristikken ikke kan anses at omfatte sådanne  \r\n\r\n mikroorganismer, hvis egenskaber afviger væsentligt fra de givne  \r\n\r\n karakteristika, kan angivelser såsom &#187;opfindelsen er ikke begrænset til  \r\n\r\n (anvendelsen af) den nævnte organisme, men skal også omfatte (anvendelsen af)  \r\n\r\n mutanter, varianter og rekombinanter af denne&#171; ikke tilladelse. </P>  \r\n\r\n<P> 3. Patentansøgningens krav. </P>  \r\n\r\n<P>Patentkrav kan rettes på mikroorganismer som sådanne, når de er  \r\n\r\n fremstillet ved en mikrobiologisk fremgangsmåde, og  \r\n\r\n patentbarhedsbetingelserne, herunder reproducerbarhed, er opfyldt. </P>  \r\n\r\n<P>Kravet kan foruden mikroorganismen som sådan omfatte sådanne  \r\n\r\n veldefinerede, reproducerbare mutanter deraf, som er beskrevet i beskrivelsen  \r\n\r\n og har væsentlig samme egenskaber. En generel angivelse som &#187;eller  \r\n\r\n mutanter heraf med væsentlig samme egenskaber&#171; tillades ikke i krav  \r\n\r\n rettet på mikroorganismer som sådanne. </P>  \r\n\r\n<P>For mikroorganismer, som er deponeret i overensstemmelse med PL § 8a,  \r\n\r\n anses reproducerbarheden at være sikret ved muligheden for at få udleveret en  \r\n\r\n prøve i overensstemmelse med PL § 22. </P>  \r\n\r\n<P> 4. Deponeringsinstitutioner. </P>  \r\n\r\n<P>Information om, hvilke deponeringsinstitutioner der er internationale  \r\n\r\n deponeringsmyndigheder i henhold til Budapesttraktaten, publiceres i  \r\n\r\n &#187;Industrial Property&#171; og i &#187;Dansk Patenttidende&#171;. </P>  \r\n\r\n<P>En samlet oversigt over disse deponeringsmyndigheder med oplysning om,  \r\n\r\n hvilke typer mikroorganismer der kan deponeres ved den enkelte  \r\n\r\n deponeringsmyndighed, og hvilke afgifter de enkelte deponeringsmyndigheder  \r\n\r\n beregner sig, publiceres hvert år i nr. 1 af &#187;Industrial Property&#171;.  \r\n\r\n</P>  \r\n\r\n<P> 5. Gyldighedsområde. </P>  \r\n\r\n<P>Ovenstående bestemmelser gælder for patentansøgninger, som er indleveret  \r\n\r\n den 1. juli 1985 eller senere. </P>  \r\n\r\n<P>For patentansøgninger, som er indleveret før nævnte dato, gælder bilag I i  \r\n\r\n patentbestemmelserne af 1. december 1980, samt ovenstående pkt. 1, 2. og 3.  \r\n\r\n afsnit, samt pkt. 3, 1. og 2. afsnit. </P>  \r\n\r\n<P>Per Lund Thoft </P>  \r\n\r\n<P>Direktør </P>  \r\n\r\n</DIV>",
    "isHistorical": false,
    "editorialNotes": [
        "(* 1) Cirkulære nr. 11 er bkg. i Patenttidende nr. 33, 19860818. Gælder for patentansøgninger indleveret 1. juli 1985 eller senere."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19861001209"
        },
        {
            "displayName": "Entydig dokumentidentifikation",
            "displayValue": "CM024759"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10012"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/09/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}