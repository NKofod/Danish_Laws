{
    "id": 32720,
    "title": "Godstransport ad landevej ",
    "documentTypeId": "250",
    "isSagsforlobPeriodValid": false,
    "shortName": "UDT nr 17455 af 18/06/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Færøsk vognmand ønskede at starte eksportkørsel med fisk. </I> </P>  \r\n\r\n<P> <I>Transportene skulle starte i Danmark med færøske biler I lovens  \r\n\r\n forstand betragtes dette som egentlig dansk transport , hvorfor vognmanden må  \r\n\r\n etablere sig i Danmark og søge tilladelser på normal vis. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Godstransport ad landevej </H1>  \r\n\r\n<P></P>  \r\n\r\n<P>I forbindelse med Deres overvejelser om anskaffelse af et sættevognstog  \r\n\r\n med henblik på at starte eksportkørsel med fiskeprodukter fra Færøerne til  \r\n\r\n det europæiske marked har De i et brev af 20. maj 1986 bedt ministeriet dels  \r\n\r\n om en generel orientering omkring systemet med kørselstilladelser, dels om  \r\n\r\n besvarelse af en række konkrete spørgsmål. </P>  \r\n\r\n<P>For så vidt angår Deres ønske om en generel orientering tillader vi os at  \r\n\r\n henvise til det i kopi vedlagte brev af 16. november 1984 til Færøernes  \r\n\r\n landsstyre. </P>  \r\n\r\n<P>Med hensyn til Deres konkrete spørgsmål kan vi oplyse følgende: </P>  \r\n\r\n<P>Vi har på Deres brev forstået, at De - i hvert fald i første omgang -  \r\n\r\n ønsker at transportere færøske fiskeprodukter på paller med skib til  \r\n\r\n udenlandske havne, hvorfra De med egen bil ønsker at føre transporten videre.  \r\n\r\n</P>  \r\n\r\n<P>Dette synes at indebære en fast stationering af Deres sættevogn  \r\n\r\n eksempelvis i Danmark. En sådan stationering vil kræve, at der træffes  \r\n\r\n særskilt aftale herom med de danske toldmyndigheder. </P>  \r\n\r\n<P>I vort brev af 27. september 1985 til landsstyret har vi tilkendegivet, at  \r\n\r\n lastbiler direkte fra færgen må overtage den videre transport. Færøske  \r\n\r\n vognmænd vil således ikke i Danmark kunne optage gods af færøsk oprindelse,  \r\n\r\n der f.eks. har været opbevaret eller forarbejdet i Danmark. </P>  \r\n\r\n<P>Hvis en færøsk vognmand ønsker at udføre transport af gods af færøsk  \r\n\r\n oprindelse, der eksempelvis har været opbevaret eller forarbejdet i Danmark,  \r\n\r\n betragtes dette som en egentlig dansk transport, hvilket indebærer, at han må  \r\n\r\n etablere sig i Danmark. En sådan etablering er mulig, forudsat at den  \r\n\r\n pågældende opfylder godstransportlovens kvalifikationskrav. Der stilles i  \r\n\r\n denne forbindelse krav om økonomi, vandel og faglig egnethed. Særligt  \r\n\r\n sidstnævnte krav vil formentlig volde problemer, idet det normalt kræves, at  \r\n\r\n den pågældende har arbejdet 3 år i en transportvirksomhed. Hvis en ansøger  \r\n\r\n opfylder kvalifikationskravene kræves endvidere en såkaldt grøn tilladelse.  \r\n\r\n</P>  \r\n\r\n<P>Som det fremgår af ovenstående vil det formentlig være forbundet med  \r\n\r\n betydelige problemer at gennemføre transporterne på den måde De ønsker. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "Y19861745558"
        },
        {
            "displayName": "Entydig dokumentidentifikation",
            "displayValue": "CA000631"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "17455"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "18/06/1986"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "M.INT 1-6-1-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}