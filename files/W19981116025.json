{
    "id": 41512,
    "title": "Told- og Skattestyrelsens kontrol- og inddrivelsesinformationssystem KINFO",
    "documentTypeId": "240",
    "isSagsforlobPeriodValid": false,
    "shortName": "KEN nr 11160 af 26/06/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at KINFO efter Registertilsynets opfattelse vil få karakter af  \r\n\r\n et efterforskningsregister. Den registrerede personkreds vil bestå af såvel  \r\n\r\n personer, der enten er straffet for overtrædelse af skatte- og  \r\n\r\n afgiftslovgivningen m.v. eller er mistænkt for en sådan overtrædelse, som  \r\n\r\n personer der hverken er straffet eller konkret mistænkt. Registertilsynet  \r\n\r\n fandt, at der efter det oplyste om formålet med og karakteren af KINFO bør  \r\n\r\n søges tilvejebragt særskilt lovhjemmel for registerets oprettelse, og  \r\n\r\n tilsynet henstillede derfor, at KINFO ikke oprettes uden en sådan lovhjemmel  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Told- og Skattestyrelsens kontrol- og  \r\n\r\n inddrivelsesinformationssystem KINFO </H1>  \r\n\r\n<P></P>  \r\n\r\n<BR>  \r\n\r\n<P>Ved brev af 14. januar 1997 rettede Told- og Skattestyrelsen henvendelse  \r\n\r\n til Registertilsynet vedrørende oprettelse af &quot;Told- og Skattestyrelsens  \r\n\r\n kontrol- og inddrivelsesinformationssystem&quot;, forkortet KINFO. Det  \r\n\r\n fremgik af henvendelsen, at registeret skulle anvendes af en  \r\n\r\n overvågningsenhed, der var blevet nedsat i 1994, og hvis arbejdsopgaver er  \r\n\r\n indsamling, bearbejdning og fordeling af informationer, der sigter mod  \r\n\r\n misbrug, udnyttelse eller utilsigtet anvendelse af reglerne i skatte- og  \r\n\r\n afgiftslovgivningen. </P>  \r\n\r\n<P>Registertilsynet og Told- og Skattestyrelsen har den 29. maj 1997 og den  \r\n\r\n 12. marts 1998 afholdt møder om KINFO. Endvidere er Told- og Skattestyrelsen  \r\n\r\n ved brev af 9. januar 1998 fremkommet med en uddybende beskrivelse af KINFO.  \r\n\r\n</P>  \r\n\r\n<P>Endelig har Told- og Skattestyrelsen ved brev af 3. juni 1998 anmodet  \r\n\r\n Registertilsynet om en udtalelse om et udkast til registerforskrifter for  \r\n\r\n KINFO. </P>  \r\n\r\n<P>Det fremgår af udkastet til registerforskrifter, at formålet med KINFO er  \r\n\r\n at indsamle og systematisere oplysninger i relation til kontrol- og  \r\n\r\n inddrivelsesopgaver med henblik på hurtigt at kunne gribe ind over for  \r\n\r\n udnyttelse og misbrug af skatte-, afgifts- og toldlovgivningen og derved  \r\n\r\n mindske risikoen for tab. </P>  \r\n\r\n<P>KINFO skal indeholde oplysninger om hændelser og metoder, som for eksempel  \r\n\r\n udbud af arrangementer eller nye trends i erhvervslivet, der kan have, men  \r\n\r\n ikke nødvendigvis har, til formål at unddrage det offentlige skat, moms,  \r\n\r\n bidrag til arbejdsmarkedsfonde, told eller afgifter. De pågældende  \r\n\r\n oplysninger er ikke personhenførbare. </P>  \r\n\r\n<P>Herudover skal KINFO indeholde oplysninger om personer, der som udbyder,  \r\n\r\n formidler, advokat, revisor, finansieringskilde eller lignende er involveret  \r\n\r\n i de nævnte arrangementer og personer, der optræder som eksempelvis medlem af  \r\n\r\n direktion eller bestyrelse, revisor, advokat, stifter eller ejer  \r\n\r\n (hovedaktionær) i et selskab, en fond eller forening, der som udbyder,  \r\n\r\n formidler, advokat, revisor, finansieringskilde eller lignende er involveret  \r\n\r\n i de nævnte arrangementer. </P>  \r\n\r\n<P>Endelig skal KINFO indeholde oplysninger om personer, som har overtrådt  \r\n\r\n skatte-, afgifts- eller toldlovgivningen, og som er idømt frihedsstraf. </P>  \r\n\r\n<P>Oplysningerne i KINFO tilvejebringes på grundlag af blandt andet  \r\n\r\n udbudsmateriale, prospekter, annoncer i aviser og tidsskrifter og  \r\n\r\n oplysninger/indberetninger modtaget fra told- og skatteregionerne eller andre  \r\n\r\n myndigheder. </P>  \r\n\r\n<P>Sagen har været behandlet på Registerrådets møde den 22. juni 1998, og  \r\n\r\n Registertilsynet skal herefter udtale følgende: </P>  \r\n\r\n<P>Det følger af lov om offentlige myndigheders registre § 9, stk. 1, at  \r\n\r\n offentlige myndigheder kun må registrere oplysninger, der klart er af  \r\n\r\n betydning for varetagelsen af vedkommende myndigheds opgaver. Af lovens § 9,  \r\n\r\n stk. 2, fremgår, at oplysninger om enkeltpersoners rent private forhold,  \r\n\r\n herunder oplysninger om strafbare forhold, ikke må registreres, medmindre det  \r\n\r\n er nødvendigt for varetagelse af registerets opgaver. Det fremgår af lovens  \r\n\r\n forarbejder, at formuleringen af § 9, stk. 2, indebærer, at registrering af  \r\n\r\n oplysninger om rent private forhold ikke må finde sted, medmindre det er  \r\n\r\n nødvendigt for den registeransvarlige myndighed ikke blot at være i  \r\n\r\n besiddelse af de pågældende oplysninger, men også at lade dem indgå i  \r\n\r\n registeret. </P>  \r\n\r\n<P>Efter Registertilsynets opfattelse vil det påtænkte register få karakter  \r\n\r\n af et efterforskningsregister, som bl.a. vil indeholde oplysninger om  \r\n\r\n strafbare forhold. Den registrerede personkreds vil bestå af såvel personer,  \r\n\r\n der enten er straffet for overtrædelse af skatte- og afgiftslovgivningen m.v.  \r\n\r\n eller er mistænkt for en sådan overtrædelse, som personer der hverken er  \r\n\r\n straffet eller konkret mistænkt. </P>  \r\n\r\n<P>Registertilsynet finder, at der efter det oplyste om formålet med og  \r\n\r\n karakteren af KINFO bør søges tilvejebragt særskilt lovhjemmel for  \r\n\r\n registerets oprettelse. </P>  \r\n\r\n<P>Registertilsynet skal derfor henstille, at KINFO ikke oprettes uden en  \r\n\r\n sådan lovhjemmel. </P>  \r\n\r\n<P>Såfremt denne tilvejebringes, forudsætter Registertilsynet, at Told- og  \r\n\r\n Skattestyrelsen retter fornyet henvendelse til Registertilsynet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/08/1998"
        },
        {
            "displayName": "Accession",
            "displayValue": "W19981116025"
        },
        {
            "displayName": "Entydig dokumentidentifikation",
            "displayValue": "CA009483"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11160"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "26/06/1998"
        },
        {
            "displayName": "Ressortministeriets journalnummer",
            "displayValue": "Registertilsynet 1997-210-102"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}