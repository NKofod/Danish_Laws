{
    "id": 50888,
    "title": "Cirkulæreskrivelse om transporttilladelser. ",
    "documentTypeId": "210",
    "isSagsforlobPeriodValid": false,
    "shortName": "CIS nr 211 af 07/11/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om transporttilladelser.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Justitsministeriet ændrer om kort tid reglerne for meddelelse af generelle  \r\n\r\n tilladelser og engangstilladelser ved transport af omfangsrigt gods. </P>  \r\n\r\n<P>Samtidig indføres regler om brugerbetaling, idet der skal betales gebyr  \r\n\r\n for indgivelse af ansøgning om transporttilladelser. </P>  \r\n\r\n<P>De nye regler, der på nuværende tidspunkt er underskrevet af  \r\n\r\n justitsministeren, vil blive optaget i Lov- og Ministerialtidende snarest med  \r\n\r\n ikrafttræden pr. 1. december 1990. </P>  \r\n\r\n<P>De nye regler vil blive gennemført ved to bekendtgørelser, der ændrer:  \r\n\r\n</P>  \r\n\r\n<P CLASS=PUNKT> <B>1.</B> Bekendtgørelse nr. 330 af 21. juni 1977 om  \r\n\r\n køretøjers største bredde, længde, højde, vægt og akseltryk  \r\n\r\n (dimensionsbekendtgørelsen). </P>  \r\n\r\n<P CLASS=PUNKT> <B>2.</B> Bekendtgørelse nr. 257 af 27. juni 1966 om kørsel  \r\n\r\n med blokvogn. </P>  \r\n\r\n<P>I tilslutning til ændringen af dimensionsbekendtgørelsen udsendes tillige  \r\n\r\n et cirkulære, hvori de nærmere betingelser for meddelelse af  \r\n\r\n transporttilladelse er fastsat. </P>  \r\n\r\n<P>Der vedlægges kopi af de nye bestemmelser.  I. Gebyrer. </P>  \r\n\r\n<P>Det fastsatte gebyr for henholdsvis generelle tilladelser og  \r\n\r\n engangstilladelser skal være indbetalt, førend behandlingen af ansøgning om  \r\n\r\n transporttilladelse påbegyndes. </P>  \r\n\r\n<P>Kontering sker efter reglerne i politiets kontoplan, for tiden på konto  \r\n\r\n 4601.10.6.92. </P>  \r\n\r\n<P>Efter den 1. januar 1991 sker konteringen på institutionsnummer 6431.0210,  \r\n\r\n konto 62.10.45. </P>  \r\n\r\n<P>Indbetaling kan ske kontant, ved check eller til politikredsens girokonto.  \r\n\r\n</P>  \r\n\r\n<P>Da gebyret er fastsat som brugerbetaling for det arbejde, der er forbundet  \r\n\r\n med ansøgningens behandling, skal gebyret ikke tilbagebetales, selv om  \r\n\r\n ansøgningen ikke kan imødekommes. </P>  \r\n\r\n<P>Det skal særlig bemærkes, at ansøgninger skal indgives skriftligt, jf. §  \r\n\r\n 3, stk. 2. Dog kan ansøgninger og meddelelse af transporttilladelse i  \r\n\r\n uopsættelige tilfælde foretages mundtligt. I disse tilfælde skal der  \r\n\r\n efterfølgende udfærdiges sædvanlig transporttilladelse under vedlæggelse af  \r\n\r\n opkrævning for ansøgningen. </P>  \r\n\r\n<P>De hidtidige blanketter om meddelelse af transporttilladelse skal fortsat  \r\n\r\n anvendes, dog således, at de nødvendige tilføjelser ved meddelelse af navnlig  \r\n\r\n generelle tilladelser påføres blanketten under rubrikken &#187;særlige  \r\n\r\n betingelser&#171;. </P>  \r\n\r\n<P>Generelle tilladelser og engangstilladelser udstedes til ansøgerens  \r\n\r\n transportkøretøj eller forvogn, hvis registreringsnummer eller  \r\n\r\n blokvognsnummer skal anføres i tilladelsen. </P>  \r\n\r\n<P>Dette indebærer, at der skal betales gebyr for hvert trækkende køretøj  \r\n\r\n eller motorkøretøj, hvortil der ønskes udstedt generel tilladelse. Ved  \r\n\r\n omregistreringer påføres det nye registreringsnummer dog gebyrfrit på  \r\n\r\n tilladelsen. </P>  \r\n\r\n<P>Lovlige tilkoblinger af påhængskøretøjer til det trækkende køretøj,  \r\n\r\n hvortil der er meddelt generel tilladelse, anses dog for omfattet af den  \r\n\r\n generelle tilladelse til det trækkende køretøj og kræver ikke fornyet  \r\n\r\n tilladelse. </P>  \r\n\r\n<P> <B> II. Cirkulære om transporttilladelser.</B>  </P>  \r\n\r\n<P>Cirkulæret om transporttilladelser vedrører kun tilladelser efter  \r\n\r\n dimensionsbekendtgørelsen, men ikke tilladelser efter bekendtgørelse om  \r\n\r\n kørsel med blokvogn. </P>  \r\n\r\n<P>Med det foreliggende cirkulære er der sket en tydeliggørelse og forenkling  \r\n\r\n af reglerne for meddelelse af transporttilladelser. </P>  \r\n\r\n<P>Cirkulæret er opdelt i fire hovedafsnit: </P>  \r\n\r\n<P> <B> 1. Fælles bestemmelser.</B>  </P>  \r\n\r\n<P>I §§ 1-4 er der anført en række fælles bestemmelser, som gælder for såvel  \r\n\r\n generelle tilladelser som engangstilladelser. </P>  \r\n\r\n<P> <B> 2. Reglerne om generelle tilladelser (årstilladelser).</B>  </P>  \r\n\r\n<P>Generelle tilladelser kan kun meddeles indenfor de grænser, der er angivet  \r\n\r\n i §§ 5-9. </P>  \r\n\r\n<P>Som noget nyt er der nu givet mulighed for at der kan meddeles generelle  \r\n\r\n tilladelser ved transport af brede og høje læs (§ 5 og § 9). </P>  \r\n\r\n<P>Vedrørende generelle højdetilladelser skal det særlig fremhæves, at  \r\n\r\n tilladelser til transporter med en samlet højde på over 4,10 m kun må gives  \r\n\r\n på bestemte strækninger, hvor brohøjden på strækningen i øvrigt tillader  \r\n\r\n gennemførelse af transporten. </P>  \r\n\r\n<P>Der kan fortsat meddeles generelle tilladelser ved transport af lange </P>  \r\n\r\n<P> læs, men der er sket visse lempelser af betingelserne ved transport af  \r\n\r\n lange læs på lastbiler (§ 6) og på vogntog, der består af lastbil og  \r\n\r\n sættevogn (§ 7). </P>  \r\n\r\n<P>Derimod kan der ikke meddeles generelle tilladelser (eller  \r\n\r\n engangstilladelser) ved transport af lange læs på vogntog, der består af  \r\n\r\n lastbil og påhængsvogn (§ 8, stk. 1). </P>  \r\n\r\n<P>Som undtagelse hertil er der dog ved § 8, stk. 2, åbnet mulighed for, at  \r\n\r\n der kan meddeles generelle tilladelser til kørsel med lastbil og påhængsvogn  \r\n\r\n op til en samlet længde på 22 m i belæsset stand, men kun til transport af  \r\n\r\n een båd eller eet arbejdsskur eller een kontorbarak ad gangen. </P>  \r\n\r\n<P>Det er endvidere en betingelse, at af- eller pålæsning af dette gods  \r\n\r\n nødvendiggør brug af en større kran. Det er derfor tillige foreskrevet, at  \r\n\r\n det trækkende køretøj skal være en registreret mobilkran eller en lastbil  \r\n\r\n uden lad, opbygget med kran (autokran). </P>  \r\n\r\n<P>Med hensyn til lastbiler, der i øjeblikket kan anvendes ved sådanne  \r\n\r\n transporter i henhold til en allerede meddelt tilladelse, vil  \r\n\r\n Justitsministeriet dog være indstillet på at dispensere fra kravet om, at  \r\n\r\n lastbilen skal være opbygget som kran. </P>  \r\n\r\n<P>Ansøgning om tilladelse til fortsat brug af lastbil i disse tilfælde skal  \r\n\r\n indgives til Justitsministeriet, Færdselssikkerhedsafdelingen. </P>  \r\n\r\n<P> <B> 3. Engangstilladelser.</B>  </P>  \r\n\r\n<P>Reglerne om engangstilladelser findes i cirkulærets § 10. </P>  \r\n\r\n<P>Efter stk. 1 i denne bestemmelse kan der meddeles engangstilladelse inden  \r\n\r\n for de grænser, der er foreskrevet i §§ 5-9 om generelle tilladelser. </P>  \r\n\r\n<P>Efter stk. 2 kan der endvidere meddeles engangstilladelse når generel  \r\n\r\n tilladelse er udelukket på grund af godsets dimensioner. </P>  \r\n\r\n<P>Ved engangstilladelse er der således ikke nogen begrænsninger med hensyn  \r\n\r\n til godsets dimensioner. </P>  \r\n\r\n<P>Ved kørsel med lastbil og påhængsvogn kan der dog ikke meddeles  \r\n\r\n engangstilladelse i videre omfang end angivet i § 8, stk. 2. </P>  \r\n\r\n<P> <B> 4. Containere.</B>  </P>  \r\n\r\n<P>Reglerne om kørsel med containere er samlet i § 11 i cirkulæret, der  \r\n\r\n foreskriver de største grænser for meddelelse af såvel generelle tilladelser  \r\n\r\n som engangstilladelser. </P>  \r\n\r\n<P>Såfremt transportens højde overstiger 4,10 m kan der alene meddeles  \r\n\r\n generel tilladelse og engangstilladelse på bestemte strækninger, hvor  \r\n\r\n brohøjden tillader gennemførelse af transporten, og kun op til en højde af  \r\n\r\n 4,25 m. </P>  \r\n\r\n<P>Justitsministeriet er bekendt med, at der hidtil i et vist omfang er  \r\n\r\n meddelt tilladelse til kørsel med containere op til samlet højde på 4,40 m.  \r\n\r\n</P>  \r\n\r\n<P>På denne baggrund bemyndiger justitsministeriet herved politiet til -  \r\n\r\n uanset cirkulærets bestemmelser - at meddele den hidtidige  \r\n\r\n tilladelsesindehaver tilladelse til fortsat kørsel med containere på  \r\n\r\n almindelige sættevogne og sættevogne, der er opbygget med containerkran  \r\n\r\n (&#187;side-loaders&#171;), op til en samlet højde på 4,40 m. </P>  \r\n\r\n<P>Bemyndigelsen omfatter kun køretøjer, hvortil der pr. d.d. allerede er  \r\n\r\n meddelt tilladelse til kørsel op til den angivne højde. </P>  \r\n\r\n<P>Det er endvidere en betingelse, at tilladelse til fortsat kørsel kun må  \r\n\r\n meddeles på bestemte strækninger, og kun såfremt brohøjden på strækningen  \r\n\r\n tillader gennemførsel af transporten. </P>  \r\n\r\n<P>Tilladelsen i henhold til bemyndigelsen meddeles efter reglerne i  \r\n\r\n cirkulærets § 2, det vil bl.a. sige for et tidsrum af højst 1 år, og kan  \r\n\r\n meddeles til kørsel frem til den 1. januar 1995 for så vidt angår almindelige  \r\n\r\n sættevogne, og frem til den 1. januar 1998 for så vidt angår  \r\n\r\n &#187;side-loaders&#171;. </P>  \r\n\r\n<P>Efter udløbet af ovennævnte periode bortfalder bemyndigelsen, og der vil  \r\n\r\n herefter alene kunne meddeles tilladelse til transport af containere efter §  \r\n\r\n 11. </P>  \r\n\r\n<P> <B> III. Ikrafttræden.</B>  </P>  \r\n\r\n<P>Cirkulæret om transporttilladelse træder i kraft den 1. december 1990, og  \r\n\r\n finder anvendelse på ansøgninger, der indgives på denne dato eller senere.  \r\n\r\n</P>  \r\n\r\n<P>Det betyder, at tilladelse efter det nye regelsæt tidligst kan søges den  \r\n\r\n 1. december 1990 og kun mod betaling af gebyr. </P>  \r\n\r\n<P>Ansøgninger, der er indgivet inden denne dato, men som ikke er  \r\n\r\n færdigbehandlede på ikrafttrædelsestidspunktet, skal behandles efter de  \r\n\r\n hidtidige regler for meddelelse af transporttilladelser, og er samtidig  \r\n\r\n gebyrfrie. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/11/1990"
        },
        {
            "displayName": "Accession",
            "displayValue": "C19900021110"
        },
        {
            "displayName": "Entydig dokumentidentifikation",
            "displayValue": "CM009713"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "211"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "07/11/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Justitsmin. j.nr. F.afd. 1988-2430-6."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}