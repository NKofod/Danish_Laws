{
    "id": 109634,
    "title": "1997 BTL 6   BETÆNKNING OVER FORSLAG TIL LOV OM ÆNDRING AF LOV OM DAGPENGE VED SYGDOM   ELLER FØDSEL (DAGPENGE TIL FORÆLDRE MED ALVORLIGT SYGE BØRN SAMT FORLÆNGELSE   AF ARBEJDSGIVERPERIODEN M.V.)    NR L 6 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 6",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 6 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om dagpenge ved sygdom  \r\n\r\n eller fødsel (Dagpenge til forældre med alvorligt syge børn samt forlængelse  \r\n\r\n af arbejdsgiverperioden m.v.) <BR>  \r\n\r\n Nr L 6 1997-98. 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 1997111 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til socialministeren, som denne har besvaret skriftligt eller vil  \r\n\r\n besvare skriftligt inden 2. behandling. </P>  \r\n\r\n<P>Nogle af udvalgets spørgmål og socialministerens svar herpå er optrykt som  \r\n\r\n bilag til betænkningen. </P>  \r\n\r\n<P>Der er af socialministeren og et mindretal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Mindretallets ændringsforslag om deling af lovforslaget er tiltrådt af det  \r\n\r\n øvrige udvalg. </P>  \r\n\r\n<P>Herefter indstiller et <I>flertal</I> (Venstres, Det Konservative  \r\n\r\n Folkepartis, Fremskridtspartiets og Centrum-Demokraternes medlemmer af  \r\n\r\n udvalget) det under A nævnte lovforslag til <I> vedtagelse</I> med de dertil  \r\n\r\n stillede ændringsforslag og det under B nævnte lovforslag til  \r\n\r\n<I>forkastelse</I> ved 3. behandling. Flertallet vil stemme imod de under nr.  \r\n\r\n 4-9 stillede ændringsforslag. </P>  \r\n\r\n<P>Flertallet mener, at socialministerens ændringsforslag om at indføre et  \r\n\r\n sygedagpengebidrag på 325 kr. pr. fuldtidsansat er endnu et af en række  \r\n\r\n tiltag, der pålægger erhvervslivet øgede omkostninger i 1998 og fremover. De  \r\n\r\n øgede omkostninger, som et folketingsflertal vil påføre erhvervslivet med  \r\n\r\n denne nye skat på beskæftigelse, vil forringe de danske virksomheders  \r\n\r\n muligheder for at konkurrere med udenlandske virksomheder. De dårligere  \r\n\r\n konkurrencevilkår vil forringe de danske virksomheders afsætningsmuligheder  \r\n\r\n på både hjemmemarkedet og de udenlandske markeder. Dette kan ikke undgå at få  \r\n\r\n negative konsekvenser for beskæftigelsen i den private sektor og for  \r\n\r\n virksomhedernes muligheder for fortsat at kunne medvirke til en positiv  \r\n\r\n udvikling af det rummelige arbejdsmarked. Fordi skatten fastsættes som en  \r\n\r\n fast afgift pr. ansat, vil den samtidig i særlig grad gøre det vanskeligt at  \r\n\r\n fastholde de svage grupper på arbejdsmarkedet. </P>  \r\n\r\n<P>Forslaget er tillige et dårligt signal i forhold til de forestående  \r\n\r\n overenskomstforhandlinger i starten af 1998. Arbejdsmarkedets parter har ved  \r\n\r\n de seneste overenskomster indgået aftaler om forbedringer af  \r\n\r\n sygelønsordningerne i tillid til, at den hidtidige deling af udgifterne til  \r\n\r\n sygedagpenge ville blive opretholdt. Det er desuden et dårligt udgangspunkt  \r\n\r\n for overenskomstforhandlingerne, fordi spillerummet for overenskomstaftalerne  \r\n\r\n beskæres yderligere, et spillerum, der i forvejen er så snævert, at denne  \r\n\r\n yderligere beskæring vil gøre det vanskeligt at opnå et fornuftigt  \r\n\r\n overenskomstresultat. </P>  \r\n\r\n<P>De nye omkostninger vil ikke bidrage til at løse de problemer i  \r\n\r\n sygedagpengesystemet, der har ført til kraftigt voksende offentlige udgifter  \r\n\r\n til sygedagpenge. Regeringen har selv talrige gange påpeget, at de voksende  \r\n\r\n udgifter skyldes flere langtidssyge, samt at stadig flere ledige sygemelder  \r\n\r\n sig. Dette er forhold, som det ligger uden for virksomhedernes rækkevidde at  \r\n\r\n påvirke. Derfor er der ingen fornuftige begrundelser for, at virksomhederne  \r\n\r\n pålægges nye byrder, som det er tilfældet med denne nye skat på privat  \r\n\r\n beskæftigelse. Lovforslaget kan derfor alene tages som et udtryk for  \r\n\r\n regeringens manglende vilje til at gribe fat i problemerne. Fremfor at søge  \r\n\r\n at bringe udgifterne under kontrol pynter man på statens udgifter ved at  \r\n\r\n udskrive en ny skat på det private erhvervsliv. </P>  \r\n\r\n<P>Et <I>mindretal</I> (Socialdemokratiets, Socialistisk Folkepartis, Det  \r\n\r\n Radikale Venstres og Enhedslistens medlemmer af udvalget) indstiller både det  \r\n\r\n under A og B nævnte lovforslag til <I>vedtagelse</I>  med de stillede  \r\n\r\n ændringsforslag. </P>  \r\n\r\n<P>Et mindretal inden for mindretallet (Enhedslistens medlem af udvalget)  \r\n\r\n understreger, at Enhedslisten arbejder for, at der udvikles en mindre  \r\n\r\n bureaukratisk og almen ordning, hvor alle arbejdsgivere bliver pålagt en  \r\n\r\n sygeafgift pr. ansat, der dækker udgifterne til sygedagpenge for ansatte i  \r\n\r\n den private sektor. </P>  \r\n\r\n<P>Det vil sige, at også de nuværende 14 dage, som finansieres ved forsikring  \r\n\r\n eller ved egenbetaling, i princippet skal finansieres ved denne almene  \r\n\r\n sygeafgift. </P>  \r\n\r\n<P>Det er ikke mindretallets opfattelse, at arbejdsgiverne med den  \r\n\r\n foreliggende 325 kr.s afgift samt de eksisterende frivillige  \r\n\r\n forsikringsordninger dækker den faktiske udgift, som de påfører samfundet og  \r\n\r\n borgerne. </P>  \r\n\r\n<P>Det foreliggende lovforslag er et skridt i den rigtige retning.  \r\n\r\n Mindretallet ser derfor frem til en videreudvikling af ovenstående princip.  \r\n\r\n</P>  \r\n\r\n<P>I mindretallets forudsætning for at stemme for lovforslaget indgår også  \r\n\r\n den fortolkning af § 22, som fremgår af ministerens svar på spørgsmål 1 og 36  \r\n\r\n vedrørende 6-måneders- grænsen. </P>  \r\n\r\n<P>Enhedslisten går i øvrigt ind for, at der indføres en ret til sygedagpenge  \r\n\r\n til personer med alvorligt syge børn og til personer, som ønsker at pleje  \r\n\r\n døende familiemedlemmer. I dag er dette kun muligt, hvis arbejdsgiveren siger  \r\n\r\n god for det. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af et <I>mindretal</I> (FP), tiltrådt af et <I>flertal</I> (det øvrige  \r\n\r\n udvalg): </P>  \r\n\r\n<P> <B>a</B>  </P>  \r\n\r\n<P>Ændringsforslag om deling af lovforslaget </P>  \r\n\r\n<P> <B>1)</B> Lovforslaget deles i to lovforslag med følgende titler og  \r\n\r\n indhold: </P>  \r\n\r\n<P> <B>A.</B> &#187;Forslag til lov om ændring af lov om dagpenge ved sygdom  \r\n\r\n eller fødsel. (Dagpenge til forældre med alvorligt syge børn m.v.)&#187;  \r\n\r\n omfattende § 1, indledningen, nr. 4, 9-11, § 2 og § 3, stk. 3. </P>  \r\n\r\n<P> <B>B.</B> &#187;Forslag til lov om ændring af lov om dagpenge ved sygdom  \r\n\r\n eller fødsel. (Forlængelse af arbejdsgiverperioden)&#187; omfattende § 1,  \r\n\r\n indledningen, nr. 1-3, 5-8, 12 og 13, og § 3, stk. 1 og 2. </P>  \r\n\r\n<P> <B>b</B>  </P>  \r\n\r\n<P>Ændringsforslag til det under A nævnte lovforslag </P>  \r\n\r\n<P>Af <I>socialministeren,</I> tiltrådt af <I>udvalget:</I>  </P>  \r\n\r\n<P>Til titlen </P>  \r\n\r\n<P> <B>2)</B> I titlen indsættes efter &#187;fødsel&#171; ordene: &#187;og  \r\n\r\n lov om arbejdsmarkedsfonde&#171;. </P>  \r\n\r\n<P>Til § 2 </P>  \r\n\r\n<P> <B>3)</B> I <I>nr. 1</I> ændres &#187;stk. 4&#171; til: &#187;stk.  \r\n\r\n 5&#171;, og det foreslåede § 8, stk. 5, benævnes § 8, stk. 6. </P>  \r\n\r\n<P> <B>c</B>  </P>  \r\n\r\n<P>Ændringsforslag til det under B nævnte lovforslag </P>  \r\n\r\n<P>Af <I>socialministeren,</I> tiltrådt af et <I>mindretal</I> (S, SF, RV og  \r\n\r\n EL): </P>  \r\n\r\n<P>Til titlen </P>  \r\n\r\n<P> <B>4)</B> Undertitlen affattes således: </P>  \r\n\r\n<P>&#187;(Private arbejdsgiveres medfinansiering af statens udgifter til  \r\n\r\n sygedagpenge)&#187;. </P>  \r\n\r\n<P>Til § 1 </P>  \r\n\r\n<P> <B>5)</B>  <I>Nr. 1</I> udgår. </P>  \r\n\r\n<P> <B>6)</B>  <I>Nr. 3</I> udgår. </P>  \r\n\r\n<P> <B>7)</B> Efter nr. 6 indsættes som nyt nummer: </P>  \r\n\r\n<P> <B>&#187;01.</B> I <I>§ 25</I> indsættes efter stk. 4 som nye stykker:  \r\n\r\n</P>  \r\n\r\n<P> <I>&#187;Stk. 5.</I> Private arbejdsgivere indbetaler til medfinansiering  \r\n\r\n af statens udgifter til sygedagpenge et årligt beløb, der for 1998 udgør 325  \r\n\r\n kr. pr. fuldtidsansat. Beløbet reguleres en gang årligt den 1. januar med  \r\n\r\n satsreguleringsprocenten, jf. lov om en satsreguleringsprocent. Beløbet  \r\n\r\n afrundes til nærmeste hele kronebeløb. </P>  \r\n\r\n<P> <I>Stk. 6.</I> Bidraget efter stk. 5 opkræves ved modregning i  \r\n\r\n kompensationsbeløbet efter § 17 a i lov om Arbejdsmarkedets Tillægspension.  \r\n\r\n</P>  \r\n\r\n<P> <I>Stk. 7.</I> Bidraget beregnes af Arbejdsmarkedets Tillægspension på  \r\n\r\n grundlag af de samlede bidrag til Arbejdsmarkedets Tillægspension, som er  \r\n\r\n modtaget fra arbejdsgiverne i de 3-måneders-perioder, der gælder for  \r\n\r\n beregning af kompensationsbeløbet.&#171;&#187; </P>  \r\n\r\n<P> <B>8)</B>  <I>Nr. 7</I> udgår. </P>  \r\n\r\n<P>Til § 3 </P>  \r\n\r\n<P> <B>9)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> I 1998 sker modregning af arbejdsgiverbidrag efter §  \r\n\r\n 25, stk. 5, første gang ved modregning i ATP-kompensationen på grundlag af  \r\n\r\n ATP-bidrag i perioden 23. februar-22. maj 1998.&#171; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Mindretallet foreslår en deling af lovforslaget, således at det bliver  \r\n\r\n muligt at tage særskilt stilling til lovforslagets enkelte dele. </P>  \r\n\r\n<P>Til nr. 2 </P>  \r\n\r\n<P>Ændringsforslaget er af redaktionel karakter. </P>  \r\n\r\n<P>Til nr. 3 </P>  \r\n\r\n<P>Ændringsforslaget er af rent teknisk karakter og skyldes ændringen af  \r\n\r\n loven om arbejdsmarkedsfonde, jf. lov nr. 803 af 24. oktober 1997. </P>  \r\n\r\n<P>Til nr. 4 </P>  \r\n\r\n<P>Den foreslåede ændring af lovforslagets titel skyldes fremsættelsen af et  \r\n\r\n ændringsforslag, hvorefter den foreslåede forlængelse af den periode, de  \r\n\r\n private arbejdsgivere skal betale dagpenge i, udgår. </P>  \r\n\r\n<P>Til nr. 5-8 </P>  \r\n\r\n<P>Som led i regeringens bestræbelser på at formindske statens udgifter til  \r\n\r\n sygedagpenge er det foreslået, at arbejdsgiverperioden ændres fra 2 uger til  \r\n\r\n 3 uger. Samtidig skulle de private forsikrede arbejdsgivere efter forslaget  \r\n\r\n have mulighed for at vælge, om de selv ville afholde udgiften til  \r\n\r\n sygedagpenge i de to første dage eller betale en højere præmie til  \r\n\r\n forsikringsordningen. Med det foreliggende ændringsforslag udgår disse  \r\n\r\n forslag. </P>  \r\n\r\n<P>Med henblik på at det i lovforslaget nævnte statslige provenu forbliver  \r\n\r\n uændret, foreslås det, at det mindre provenu ved at undlade at forlænge  \r\n\r\n arbejdsgiverperioden samt ændringen i forsikringsordningen for mindre private  \r\n\r\n arbejdsgivere i stedet tilvejebringes gennem et fast kronebidrag fra alle  \r\n\r\n private arbejdsgivere. Beløbet foreslås opkrævet gennem modregning i  \r\n\r\n kompensationsbeløbet efter loven om Arbejdsmarkedets Tillægspension. </P>  \r\n\r\n<P>Til nr. 9 </P>  \r\n\r\n<P>Ved ændringsforslaget vil det direkte komme til at fremgå, at  \r\n\r\n arbejdsgiverbidraget skal beregnes på samme måde efter samme principper, som  \r\n\r\n allerede er gældende, for så vidt angår de private arbejdsgiveres bidrag til  \r\n\r\n dækning af de kommunale sygedagpengemyndigheders indbetaling af ATP-bidrag,  \r\n\r\n jf. lovens § 30, stk. 3. </P>  \r\n\r\n<P> <I>Jørn Pedersen (S) Else Marie Mortensen (S) Jan Petersen (S) Peder Sass  \r\n\r\n (S)</I>   <I>Grete Schødts (S) Villy Søvndal (SF)</I> fmd. <I>Bjørn Elmquist  \r\n\r\n (RV) Bruno Jerup (EL)</I>  </P>  \r\n\r\n<P> <I>Sonja Albrink (CD) Erik Larsen (V) Else Winther Andersen (V) Flemming  \r\n\r\n Oppfeldt (V)</I>   <I>Lars Løkke Rasmussen (V) Karen Højte Jensen (KF) Jens  \r\n\r\n Jørgensen (KF)</I>   <I>Lene Espersen (KF) Tom Behnke (FP)</I> nfmd. </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>To af udvalgets spørgsmål til socialministeren og dennes svar  \r\n\r\n herpå</B>  </P>  \r\n\r\n<P> <I>Spørgsmål 37:</I>  </P>  \r\n\r\n<P>Hvorfor reguleres regeringens nye sygeskat på 325 kr. pr. fuldtidsansat  \r\n\r\n med satsreguleringsprocenten og ikke i forhold til udviklingen i  \r\n\r\n sygedagpengeudgiften? </P>  \r\n\r\n<P> <I>Svar:</I>  </P>  \r\n\r\n<P>De private arbejdsgiveres medfinansiering reguleres på samme måde som det  \r\n\r\n maksimale dagpengebeløb, jf. lovens § 9, stk. 2. </P>  \r\n\r\n<P> <I>Spørgsmål 38:</I>  </P>  \r\n\r\n<P>Er den valgte reguleringsmetode udtryk for, at regeringen ikke agter at  \r\n\r\n nedsætte beløbet, hvis sygedagpengeudgifterne igen måtte falde? </P>  \r\n\r\n<P> <I>Svar:</I>  </P>  \r\n\r\n<P>En nedsættelse indgår ikke for tiden i regeringens overvejelser. </P>  \r\n\r\n<P>Der henvises endvidere til svaret på spørgsmål 37. </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde og har herunder stillet  \r\n\r\n spørgsmål til socialministeren, som denne har besvaret skriftligt. </P>  \r\n\r\n<P>Endvidere har udvalget modtaget to skriftlige og/eller mundtlige  \r\n\r\n henvendelser fra Finanssektorens Arbejdsgiverforening og Landsorganisationen  \r\n\r\n i Danmark. </P>  \r\n\r\n<P>Henvendelsen fra Landsorganisationen i Danmark er optrykt som bilag til  \r\n\r\n tillægsbetænkningen. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Venstres, Det Konservative  \r\n\r\n Folkepartis, Fremskridtspartiets og Centrum-Demokraternes medlemmer af  \r\n\r\n udvalget) lovforslaget til <I>forkastelse.</I> Flertallet vil stemme hverken  \r\n\r\n for eller imod de stillede ændringsforslag. </P>  \r\n\r\n<P>Flertallet finder det yderligere bekræftet, at forslaget om sygeskat på  \r\n\r\n medarbejdere vil øge virksomhedernes indirekte lønomkostninger. Det betyder,  \r\n\r\n at der automatisk bliver færre ressourcer til at forbedre medarbejdernes  \r\n\r\n trivsel og arbejdsmiljø. </P>  \r\n\r\n<P>Lovforslaget vil koste arbejdspladser, og det vil først og fremmest ramme  \r\n\r\n den del af arbejdsstyrken, som har vanskeligt ved at bevare tilknytningen til  \r\n\r\n arbejdsmarkedet. Herved modarbejder det bestræbelserne for et mere rummeligt  \r\n\r\n arbejdsmarked, hvor der kan skabes plads til personer med nedsat arbejdsevne.  \r\n\r\n</P>  \r\n\r\n<P>Et <I>mindretal</I> (Socialdemokratiets, Socialistisk Folkepartis, Det  \r\n\r\n Radikale Venstres og Enhedslistens medlemmer af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af <I>socialministeren,</I> tiltrådt af et <I>mindretal</I> (S, SF, RV og  \r\n\r\n EL): </P>  \r\n\r\n<P>Til titlen </P>  \r\n\r\n<P> <B>1)</B> I titlen indsættes efter &#187;fødsel&#171;: &#187;og lov om  \r\n\r\n arbejdsmarkedsfonde&#171;. </P>  \r\n\r\n<P>Ny paragraf </P>  \r\n\r\n<P> <B>2)</B> Efter § 1 indsættes som ny paragraf: </P>  \r\n\r\n<P> <B>&#187;§ 01</B>  </P>  \r\n\r\n<P>I lov om arbejdsmarkedsfonde, jf. lovbekendtgørelse nr. 744 af 21.  \r\n\r\n september 1997, som ændret ved § 12 i lov nr. 803 af 24. oktober 1997,  \r\n\r\n foretages følgende ændring: </P>  \r\n\r\n<P> <B>1.</B> I <I>§ 4, stk. 1,</I> indsættes efter litra b som nyt litra:  \r\n\r\n</P>  \r\n\r\n<P>&#187;c) arbejdsgivernes bidrag til medfinansiering af statens udgifter  \r\n\r\n til sygedagpenge efter § 25, stk. 5, i lov om dagpenge ved sygdom eller  \r\n\r\n fødsel,&#187;. </P>  \r\n\r\n<P>Litra c bliver herefter litra d.&#171; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Ændringsforslaget skyldes, at der med ændringsforslag nr. 2 tilføjes en ny  \r\n\r\n paragraf til lovforslaget. </P>  \r\n\r\n<P>Til nr. 2 </P>  \r\n\r\n<P>Ændringsforslaget sikrer, at det faste kronebidrag fra private  \r\n\r\n arbejdsgivere til medfinansiering af statens udgifter til sygedagpenge efter  \r\n\r\n det foreslåede § 25, stk. 5, i lov om dagpenge ved sygdom eller fødsel indgår  \r\n\r\n i den efter lov om arbejdsmarkedsfonde oprettede Sygedagpengefonds indtægter.  \r\n\r\n</P>  \r\n\r\n<P> <I>Jørn Pedersen (S) Else Marie Mortensen (S) Jan Petersen (S) Peder Sass  \r\n\r\n (S)</I>  </P>  \r\n\r\n<P> <I>Grete Schødts (S) Villy Søvndal (SF)</I> fmd. <I>Bjørn Elmquist (RV)  \r\n\r\n Bruno Jerup (EL)</I>  </P>  \r\n\r\n<P> <I>Sonja Albrink (CD) Erik Larsen (V) Else Winther Andersen (V) Flemming  \r\n\r\n Oppfeldt (V)</I>  </P>  \r\n\r\n<P> <I>Lars Løkke Rasmussen (V) Karen Højte Jensen (KF) Jens Jørgensen  \r\n\r\n (KF)</I>  </P>  \r\n\r\n<P> <I>Lene Espersen (KF) Tom Behnke (FP)</I> nfmd. </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Landsorganisationen i Danmark</B>  </P>  \r\n\r\n<P>Rosenørns Alle 12 </P>  \r\n\r\n<P>1634 København V </P>  \r\n\r\n<P>Den 13. november 1997 </P>  \r\n\r\n<P> <B>Høringssvar fra Landsorganisationen i Danmark</B>  </P>  \r\n\r\n<P>Socialministeriet </P>  \r\n\r\n<P>Holmens Kanal 22 </P>  \r\n\r\n<P>1060 København K </P>  \r\n\r\n<P> <I>Vedrørende.: Høringssvar til socialministerens ændringsforslag af 7.  \r\n\r\n november 1997 til L 6: Forslag til ændring af lov om dagpenge ved sygdom  \r\n\r\n eller fødsel</I>  </P>  \r\n\r\n<P>LO mener, at sygefraværet på arbejdsmarkedet skal nedbringes. </P>  \r\n\r\n<P>LO kan derfor tilslutte sig regeringens bestræbelser på at synliggøre  \r\n\r\n samfundets udgifter som led i indsatsen for reducere sygefraværet på  \r\n\r\n arbejdsmarkedet. </P>  \r\n\r\n<P>Det er også positivt, at regeringen har været villig til at genoverveje  \r\n\r\n det oprindelige forslag til ændring af lov om dagpenge ved sygdom og fødsel,  \r\n\r\n set i lyset af indkomne høringssvar fra bl.a. LO. </P>  \r\n\r\n<P>Det nu fremsatte forslag om et arbejdsgiverbidrag på 325,- kr. pr.  \r\n\r\n fuldtidsansat virker imidlertid som ny skat på arbejdskraftanvendelsen. Det  \r\n\r\n giver anledning til undren, bl.a. når regeringen netop har planlagt en  \r\n\r\n omfattende indsats mod sort arbejde. </P>  \r\n\r\n<P>LO er enig i regeringens overordnede skattepolitiske målsætninger om at  \r\n\r\n reducere skattebyrden på arbejdskraft og har med tilfredshed noteret sig  \r\n\r\n regeringens udmeldinger om at fortsætte efter de retningslinjer - der lå til  \r\n\r\n grund for den seneste skattereform - efter, at dens indfasning vil være  \r\n\r\n tilendebragt næste år. </P>  \r\n\r\n<P>Sygedagpengebidraget er i modstrid med disse målsætninger. Herudover kan  \r\n\r\n det nævnes, at et fast sygedagpengebidrag vil øge de faste omkostninger i  \r\n\r\n forbindelse med ansættelse af arbejdskraft. Dermed tilskyndes virksomheder i  \r\n\r\n vækst til at øge produktionen ved at beordre den eksisterende arbejdskraft på  \r\n\r\n overarbejde frem for at tage ledige ind i produktionen. </P>  \r\n\r\n<P>Forslaget rammer især efterspørgslen efter de lavtlønnede grupper, når  \r\n\r\n virksomhederne skal betale afgift - målt i kroner - for alle ansatte. </P>  \r\n\r\n<P>Forslaget vil <I>ikke</I> give anledning til en begrænsning af  \r\n\r\n sygefraværet, som det oprindelig var regeringens hensigt ved fremlæggelsen af  \r\n\r\n finanslovforslaget for 1998. </P>  \r\n\r\n<P>LO er som nævnt interesseret i, at sygefraværet reduceres, og vil gerne  \r\n\r\n deltage i et udredningsarbejde om årsagen til de seneste års stigning samt  \r\n\r\n bidrage til at finde løsninger, der kan nedbringe såvel statens udgifter til  \r\n\r\n sygedagpenge som sygefraværet på arbejdsmarkedet. Spørgsmålet om at reducere  \r\n\r\n sygefraværet kan f.eks. indgå som led i i de forestående drøftelser med  \r\n\r\n arbejdsmarkedets parter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/11/1997"
        },
        {
            "displayName": "Accession",
            "displayValue": "199714K0B006"
        },
        {
            "displayName": "Entydig dokumentidentifikation",
            "displayValue": "CL008129"
        },
        {
            "displayName": "Dato for førstegangsindlæggelse",
            "displayValue": "25/11/1997"
        },
        {
            "displayName": "Dato for indlæggelse",
            "displayValue": "25/11/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}