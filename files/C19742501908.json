{
    "id": 41962,
    "title": "FORSVARSKOMMANDOBESTEMMELSE Ø.560-2 om forvaltningsbestemmelser vedrørende løn, ydelser og godtgørelser til forsvarets personel AFSNIT 7. BETALING FOR UNDERVISNING, OPGAVERETNING M.V.,  BETALING FOR UDARBEJDELSE AF REGLEMENTER, LÆREBØGER M.V.    ",
    "documentTypeId": "590",
    "isSagsforlobPeriodValid": false,
    "shortName": "BST nr 25019 af 31/10/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>FORSVARSKOMMANDOBESTEMMELSE Ø.560-2 om  \r\n\r\n forvaltningsbestemmelser vedrørende løn, ydelser og godtgørelser til  \r\n\r\n forsvarets personel AFSNIT 7. BETALING FOR UNDERVISNING, OPGAVERETNING M.V.,  \r\n\r\n BETALING FOR UDARBEJDELSE AF REGLEMENTER, LÆREBØGER M.V. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P> AFSNIT 7-1 </P>  \r\n\r\n<P> TIMEBETALING M.V. FOR UNDERVISNING VED DE UNDER </P>  \r\n\r\n<P> FKO OG VÆRNENE HØRENDE SKOLER OG KURSER </P>  \r\n\r\n<pre><font color=gray> \r\n\r\n Ref:   a.  KFF B.13-1982.  \r\n\r\n        b.  KFF B.14-1982.  \r\n\r\n        c.  Finansministeriets cirkulære af 27 NOV 1985 om  \r\n\r\n            vederlæggelse af timelønnet virksomhed.  \r\n\r\n        d.  Finansministeriets cirkulære af 27 NOV 1985 om  \r\n\r\n            vederlæggelse af censorvirksomhed.  \r\n\r\n</font></pre>\r\n\r\n<P>Bilag: Oversigt over undervisningsniveauer. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Den militære undervisning ved forsvarets skoler bør  \r\n\r\n normalt varetages af faste lærere, der har denne tjeneste som  \r\n\r\n hovedbeskæftigelse. Ansættelse af faste lærere og øvrigt skolepersonel  \r\n\r\n foretages under hensyntagen til en eventuel anvendelse af personellet ved  \r\n\r\n flere inden for et geografisk område beliggende skoler. </P>  \r\n\r\n<P>Såfremt det nødvendige antal faste lærere ikke er til rådighed, eller  \r\n\r\n uddannelsesmæssige, personelmæssige eller økonomiske forhold taler mod at  \r\n\r\n anvende faste lærere i visse fag, påhviler det forsvarets skoler m.v.,  \r\n\r\n forinden der antages timelærere mod særskilt betaling, at rette henvendelse  \r\n\r\n til den myndighed, hvorunder det pågældende fagområde må antages at henhøre,  \r\n\r\n og hvor den pågældende undervisning naturligt må kunne henføres til de  \r\n\r\n arbejdsopgaver, der påhviler myndigheden, for om muligt at få en lærer  \r\n\r\n stillet til rådighed, som kan varetage undervisningen som et led i  \r\n\r\n hovedstillingen. Det bemærkes, at henvendelsen skal rettes til myndigheder og  \r\n\r\n ikke til enkeltpersoner. </P>  \r\n\r\n<P>Kan en sådan lærer ikke stilles til rådighed, er der gennem de udsendte  \r\n\r\n timebetalingsbestemmelser bl.a. åbnet mulighed for ansættelse af timelærere,  \r\n\r\n der har hovedbeskæftigelse i Forsvarsministeriet eller ved de under  \r\n\r\n Forsvarsministeriet hørende myndigheder, institutioner m.v. For således ansat  \r\n\r\n personel, der påtager sig undervisningsvirksomhed som merarbejde, er det en  \r\n\r\n forudsætning for anvendelsen af de gældende timebetalingssater, at kravet om  \r\n\r\n fuld daglig tjeneste i hovedstillingen er opfyldt, evt. ved forskydelse af  \r\n\r\n den dagelige tjenestetid. Under hensyntagen til mulighederne for at forskyde  \r\n\r\n tjenesten samt de særlige tillægsordninger, der er gældende for personel  \r\n\r\n under Forsvarsministeriet, kan sådanne timelærere højst - mod betaling -  \r\n\r\n udøve timelønnet lærervirksomhed ved en eller flere af forsvarets skoler i  \r\n\r\n sammenlagt 16 timer inden for en 4 ugers periode. Undervisningens omfang kan  \r\n\r\n dog udstrækkes til indtil 48 timer inden for en 12 ugers periode, såfremt den  \r\n\r\n pågældende skriftlig erklærer ikke at have anden undervisning i den  \r\n\r\n omhandlede periode. Erklæringen opbevares ved skolen sammen med  \r\n\r\n lønrapporteringsbilaget. Opmærksomheden henledes på ref. a., pkt. 2.2,  \r\n\r\n hvorefter der maksimalt kan udbetales løn for 50 timers  undervisning pr.  \r\n\r\n semester (halvår) til personer, der er fuldtidsansatte andetsteds. Det  \r\n\r\n påhviler undervisningsinstitutionen at forespørge personer, der ønskes ansat,  \r\n\r\n om de ovennævnte 50 timer er opbrugt. Såfremt dette er tilfældet skal  \r\n\r\n dispensation indhentes ved den forhandlingsberettigede organisation, jf. ref.  \r\n\r\n a., pkt. 2.2., Bmk., og ref. a., pkt. 2.14., Bmk., 3. afsnit, og  \r\n\r\n Forsvarskommandoen underrettes om resultatet heraf, eller undervisningen skal  \r\n\r\n foregå som et led i hovedstillingen, d.v.s. uden timebetaling. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Bestemmelserne om timebetaling for undervisning  \r\n\r\n m.v. fremgår af ref. I tilslutning hertil bemærkes følgende: - Betaling efter  \r\n\r\n satserne I-III kan kun finde sted med Forsvarskommandoens bemyndigelse. -  \r\n\r\n Satserne IV-VII kan anvendes i overensstemmelse med de i bilaget fastsatte  \r\n\r\n undervisningsniveauer, medmindre særlig bemyndigelse fra Forsvarskommandoen  \r\n\r\n foreligger. - For undervisning i praktiske fag ydes timebetaling med  \r\n\r\n halvdelen af den for sats VII fastsatte arbejdstimelønssats uanset  \r\n\r\n undervisningsniveau. - 1/2 timebetaling, jf. de udsendte bestemmelser om  \r\n\r\n midlertidig højere aflønning af officerer af linien (COII), stampersonel  \r\n\r\n m.fl., beregnes af den for det pågældende fag fastsatte arbejdstimelønssats  \r\n\r\n med tillæg af forberedelsestid, jf. i øvrigt afsnit 2-11, pkt. 5. - Der kan  \r\n\r\n ikke ydes særskilt betaling for transport i forbindelse med  \r\n\r\n timelærervirksomhed, medmindre Forsvarskommandoen ved særlig skrivelse har  \r\n\r\n meddelt bemyndigelse hertil. - Timebetalingsbestemmelserne kan ikke uden  \r\n\r\n Forsvarsministeriets bemyndigelse anvendes til vederlæggelse af det ved  \r\n\r\n skolerne fast tjenstgørende personels merarbejde. - Der er ikke adgang til at  \r\n\r\n antage timelærere til undervisning ud over det i ref. a. nævnte omfang,  \r\n\r\n medmindre fornøden dispensation er indhentet hos den pågældende  \r\n\r\n fagorganisation. - Annoncering efter timelærere sker ved internt  \r\n\r\n stillingsopslag, jf. ref. a., pkt. 2.15., i Forsvarskommandoens  \r\n\r\n stillingsoversigt. Plan for den pågældendes tjenesteomlægning forudsættes  \r\n\r\n godkendt af den pågældendes chef. Såfremt kvalificerede timelærere ikke opnås  \r\n\r\n ansat ved internt stillingsopslag, kan opslag ske i vedkommende faglige  \r\n\r\n tidsskrift ved henvendelse til Statens Informationstjeneste, Bredgade 20,  \r\n\r\n 1260 København K. Eventuelt opslag bør endvidere ske i et landsdækkende  \r\n\r\n dagblads søndagsudgave. Opslag af timelærerstillinger, der er forudsat  \r\n\r\n konverteret til fuldtidsstillinger, kan kun ske efter særlig tilladelse fra  \r\n\r\n Forsvarskommandoen. - De i ref. a., pkt. 2.14, nævnte forhandlinger om  \r\n\r\n dispensationer vedrørende arbejdstimetal føres af vedkommende  \r\n\r\n undervisningsinstitution. Kan nødvendige dispensationer ikke opnås efter de  \r\n\r\n fastsatte retningslinier forelægges sagen for Forsvarskommandoen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Censorvederlag ydes efter bestemmelserne i ref. b.  \r\n\r\n I tilslutning hertil bemærkes følgende: - Satserne for censorvederlag  \r\n\r\n inkluderer forberedelsestid og udgør betalingen for hver times  \r\n\r\n censorvirksomhed. - Forsvarskommandoen godkender normer for tidsforbrug i  \r\n\r\n forbindelse med censurering, herunder det antal opgaver, der kan censureres  \r\n\r\n pr. time. - Ved reserveofficers-, sergent-, korporal- og konstabelskoler, kan  \r\n\r\n der alene ydes censorvederlag for skriftlige prøver, idet censorvirksomhed  \r\n\r\n ved mundtlige eksaminer på disse skoler betragtes som beordret tjeneste. -  \r\n\r\n Der ydes godtgørelse for rejseudgifter m.v. i forbindelse med udøvelse af  \r\n\r\n censorvirksomhed efter de for tjenestemænd gældende regler. - Bestemmelserne  \r\n\r\n kan ikke finde anvendelse på det ved undervisningsinstitutionerne fast  \r\n\r\n tjenestgørende personel. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Satser for timebetaling og censorvirksomhed fremgår  \r\n\r\n af KFF A. </P>  \r\n\r\n<P> BILAG til AFSNIT 7-1 </P>  \r\n\r\n<P> OVERSIGT OVER UNDERVISNINGSNIVEAUER </P>  \r\n\r\n<pre><font color=gray> \r\n\r\n SATS I - III: Kursus for officerer på forsvarets specialskoler efter  \r\n\r\n               Forsvarskommandoens særlige bemyndigelse.  \r\n\r\n SATS IV     : Officerskursus, kursus for officerer af reserven af  \r\n\r\n               graderne kaptajn, kaptajnløjtnant og højere grader på  \r\n\r\n               forsvarets specialskoler samt officerer af linien af  \r\n\r\n               graderne premierløjtnant og højere grader på forsvarets  \r\n\r\n               specialskoler.  \r\n\r\n SATS V      : Kursus for officerer af reserven af graden  \r\n\r\n               premierløjtnant.  \r\n\r\n SATS VI     : Skole (kursus), der kvalificerer til udnævnelse til  \r\n\r\n               løjtnant, flyverløjtnant, reservelæge af 3. grad og  \r\n\r\n               reservetandlæge af 3. grad samt kursus for omhandlede  \r\n\r\n               personel på forsvarets specialskoler.  Skole (kursus),  \r\n\r\n               der kvalificerer til udnævnelse til sergent, underlæge,  \r\n\r\n               underdyrlæge, undertandlæge, korporal og konstabel,  \r\n\r\n               samt kursus for omhandlede personel i civile fag (fag  \r\n\r\n               som i almindelighed forekommer på civile skoler og  \r\n\r\n               kursus og som de pågældende normalt tidligere har  \r\n\r\n               modtaget undervisning i).  \r\n\r\n SATS VII    : Skole (kursus), der kvalificerer til udnævnelse til  \r\n\r\n               sergent underlæge, underdyrlæge, undertandlæge,  \r\n\r\n               korporal og konstabel, samt kursus for omhandlede  \r\n\r\n               personel i militære fag (specielt fag, som er en  \r\n\r\n               forudsætning for elevernes militære virksomhed).  \r\n\r\n</font></pre>\r\n\r\n<P> AFSNIT 7-2 </P>  \r\n\r\n<P> YDELSER I FORBINDELSE MED INSTRUKTØR- OG FOREDRAGSVIRKSOMHED </P>  \r\n\r\n<P>Ref.: FMN skr. 8.kt.364.40-1 og 2.5915 af 12 DEC 1966 m/bilag. </P>  \r\n\r\n<P> INSTRUKØR- OG FOREDRAGSVIRKSOMHED VED FORSVARETS MYNDIGHEDER </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Den instruktør- og foredragsvirksomhed over for  \r\n\r\n forsvarets myndigheder, herunder underlagte myndigheder og skoler m.v., der  \r\n\r\n udøves af kommandomyndigheder, faglige myndigheder m.fl. vedrørende disse  \r\n\r\n myndigheders arbejdsområder, forvaltningsområder el.lign., betragtes som  \r\n\r\n tjeneste og giver ikke adgang til betaling, jf. ref. afsnit I, pkt. 10. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Skoler, kurser m.v. skal til varetagelse af  \r\n\r\n instruktør- og foredragsvirksomhed i videst muligt omfang anvende personel  \r\n\r\n fra forsvaret, der har de pågældende emner som arbejdsområde. </P>  \r\n\r\n<P>Afgørelse af, om det pågældende emne falder ind under en myndigheds  \r\n\r\n arbejdsområde, forvaltningsområde el.lign., træffes af myndighedens chef.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Er det ikke muligt at få en foredragsholder stillet  \r\n\r\n til rådighed ved henvendelse til myndigheder m.v., hvorunder det  \r\n\r\n arbejds-/forvaltningsområde, der ønskes belyst, må antages at henhøre, vil  \r\n\r\n der til foredragsholdere, der antages mod betaling, kunne ydes den for  \r\n\r\n undervisning ved forsvarets skoler fastsatte timebetaling, jf. AFSNIT 7-1,  \r\n\r\n idet satsen fastsættes i relation til elevernes uddannelsesmæssige niveau.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> For Forsvarets Kursusinstitution og  \r\n\r\n Forsvarsakademiet gælder særlige regler. </P>  \r\n\r\n<P> FOREDRAGSVIRKSOMHED VED CIVILE INSTITUTIONER OG FORENINGER M.V. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Foredrag ved civile skoler, institutioner og  \r\n\r\n foreninger m.v., som har til formål at oplyse om forsvaret og  \r\n\r\n forsvarspolitiske emner med en vis tilknytning til forsvarets vilkår samt  \r\n\r\n meddelelse af erhvervsorientering o. lign., betragtes som tjeneste og giver  \r\n\r\n ikke adgang til betaling. </P>  \r\n\r\n<P> FÆLLES BESTEMMELSER </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Der ydes ikke feriegodtgørelse for  \r\n\r\n foredragsvirksomhed. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> I forbindelse med instruktør- og  \r\n\r\n foredragsvirksomhed, der betragtes som tjeneste og for hvilken, der derfor  \r\n\r\n ikke ydes særskilt betaling, ydes godtgørelse for befordringsudgifter efter  \r\n\r\n de normalt for tjenesterejser gældende regler. </P>  \r\n\r\n<P> AFSNIT 7-3 </P>  \r\n\r\n<P> VEDERLAG FOR UDARBEJDELSE AF REGLEMENTER M.V., LÆREBØGER </P>  \r\n\r\n<P> SAMT OVERSÆTTELSESARBEJDER </P>  \r\n\r\n<P>Udarbejdelse af reglementer, lærebøger, materielbeskrivelse m.v. samt  \r\n\r\n oversættelsesarbejder skal i størst mulig udstrækning udføres af personel i  \r\n\r\n stillinger, hvortil sådant arbejde naturligt kan henregnes. </P>  \r\n\r\n<P>I tilfælde, hvor dette undtagelsesvis ikke er muligt, og arbejdet derfor  \r\n\r\n må udføres af andet personel, sendes - såfremt arbejdet må udføres uden for  \r\n\r\n normal tjenestetid - begrundet indstilling til Forsvarskommandoen om  \r\n\r\n bemyndigelse til at iværksætte arbejde mod  betaling. </P>  \r\n\r\n<P>Indstillingen skal bl.a. indeholde oplysning om navn, tjenestestilling og  \r\n\r\n tjenestested på vedkommende, der skal udføre arbejdet, anslået sideantal,  \r\n\r\n betalingssats samt for så vidt angår lærebøger o.l. til brug ved skolerne en  \r\n\r\n vurdering af mulighederne for anvendelse af materialet ved andre skoler. </P>  \r\n\r\n<P>Efter Forsvarskommandoens bestemmelse vederlægges omhandlede arbejder med  \r\n\r\n de i afsnit 8-2, skema 27 nævnte beløb. </P>  \r\n\r\n<P>Betalingen dækker alle arbejdsydelser m.v. i forbindelse med udarbejdelse  \r\n\r\n og revision af reglementer, lærebøger m.v., herunder brevkurser, og er  \r\n\r\n samtidig betaling for den fulde ophavsret til det udarbejdede materiale, som  \r\n\r\n ved betalingen overdrages til forsvaret. </P>  \r\n\r\n<P>Det pålægges myndigheder, der meddeles bemyndigelse til at lade  \r\n\r\n reglementer og lærebøger m.v. udarbejde mod betaling at indgå skriftlig  \r\n\r\n aftale herom med vedkommende forfatter(e) m.fl. med bemærkning om, at den  \r\n\r\n fulde ophavsret til det pågældende materiale er overdraget til forsvaret.  \r\n\r\n Udkast til aftalen bilægges indstillingen om bemyndigelse til arbejdets  \r\n\r\n iværksættelse, medmindre arbejdet iværksættes inden for rammerne af en  \r\n\r\n generel bemyndigelse. </P>  \r\n\r\n<P>Genpart af aftalen med henvisning til den af Forsvarskommandoen meddelte  \r\n\r\n bemyndigelse til arbejdets iværksættelse og til FKOBST Ø.560-2, afsnit 7-3  \r\n\r\n indsendes inden arbejdet påbegyndes til Forsvarskommandoen med efterretning  \r\n\r\n til Rigsrevisionen. </P>  \r\n\r\n<P>For myndigheder under Forsvarskommandoen erstatter denne bestemmelse de  \r\n\r\n ved Forsvarsministeriet skrivelse 364.33-211.1053 af 18 MAR 1968 fastsatte  \r\n\r\n bestemmelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19742501908"
        },
        {
            "displayName": "Entydig dokumentidentifikation",
            "displayValue": "CM000459"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/03/2017"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25019"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "31/10/1974"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}