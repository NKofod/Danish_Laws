{
    "id": 105858,
    "title": "1987 BSF 47   FORSLAG TIL FOLKETINGSBESLUTNING OM EN BORET TUNNEL UNDER HELE STOREBÆLT  ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 47",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 47 </P>  \r\n\r\n<P></P>  \r\n\r\n<P>Forslag til folketingsbeslutning om en boret tunnel under hele Storebælt  \r\n\r\n</P>  \r\n\r\n<P></P>  \r\n\r\n<P>Fremsat af Tommy Dinesen (SF) Ole Henriksen (SF) Leif Hermann (SF)  \r\n\r\n Ingerlise Koefoed (SF) Ejner Larsen (SF) Ebba Strange (SF) </P>  \r\n\r\n<P></P>  \r\n\r\n<P>den 25. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden 1. april 1988 af fremsætte </P>  \r\n\r\n<P>forslag til lov om ændring af lov om fast forbindelse over </P>  \r\n\r\n<P>Storebælt, således at den i loven omtalte faste forbindelse i sin </P>  \r\n\r\n<P>helhed etableres som en boret tunnel. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Flere og flere organisationer og foreninger gør ophævelser over den </P>  \r\n\r\n<P>lov, som er vedtaget af regeringen og Socialdemokratiet vedrørende </P>  \r\n\r\n<P>den faste forbindelse over Storebælt. </P>  \r\n\r\n<P>Erhvervsfiskerne på Bornholm, Fyn og Vestsjælland har peget på </P>  \r\n\r\n<P>forringede muligheder for fiskeri i fremtiden på grund af, at </P>  \r\n\r\n<P>vandgennemstrømningen til og fra Østersøen vil hæmmes af bropiller </P>  \r\n\r\n<P>og en tunnel lagt på havbunden. </P>  \r\n\r\n<P>Korsør Lystfiskerforening har klaget til Kommissionen for De </P>  \r\n\r\n<P>Europæiske Fællesskaber, fordi de faste forbindelser vil komme til </P>  \r\n\r\n<P>at berøre et EF-beskyttelsesområde for fisk og fiskeyngel. </P>  \r\n\r\n<P>Flere fynske kommuner har fremført, at højden på broen mellem Fyn og </P>  \r\n\r\n<P>Sprogø på de planlagte 14 m ikke er tilstrækkelig. Kommunerne </P>  \r\n\r\n<P>mener, at brohøjden bør op på 22-24 m, ellers vil større lystbåde </P>  \r\n\r\n<P>blive tvunget ud i sejlrenden mellem Sprogø og Sjælland, hvor der </P>  \r\n\r\n<P>i forvejen er en intens skibstrafik med store skibe. </P>  \r\n\r\n<P>Netop en forøgelse af trafikken i sejlrenden mellem Sprogø og </P>  \r\n\r\n<P>Sjælland vil medføre øget risiko for sammenstød eller situationer </P>  \r\n\r\n<P>med farlige undvigelser til følge i et i forvejen smalt </P>  \r\n\r\n<P>internationalt farvand. </P>  \r\n\r\n<P>Miljøstyrelsens Havforureningskontor ved Arne Nielsen har på et møde </P>  \r\n\r\n<P>på Klarskovgård ved Korsør udtalt, at de indre danske farvande er </P>  \r\n\r\n<P>truede, hvis man bygger en bro, og at den miljørigtigste løsning </P>  \r\n\r\n<P>er en boret tunnel under hele havbunden. </P>  \r\n\r\n<P>Også Landsforeningen mod Storebæltsbroen og ScanLink-Nej Tak samt </P>  \r\n\r\n<P>strandjægerne har argumenteret imod især bropillerne og tunneler </P>  \r\n\r\n<P>lagt på havbunden. </P>  \r\n\r\n<P>Det har endvidere i diskussionerne om den faste forbindelse været </P>  \r\n\r\n<P>fremført, at det vil blive for dyrt at lave en boret tunnel under </P>  \r\n\r\n<P>Storebælts havbund. Argumenterne har bl.a. været den usikkerhed, </P>  \r\n\r\n<P>der er med hensyn til store sten eller lommer i havbunden, som </P>  \r\n\r\n<P>kunne medføre øgede udgifter til sikring af en boret tunnel for at </P>  \r\n\r\n<P>hindre nedsivning af havvandet. </P>  \r\n\r\n<P>Ligeledes er det blevet fremført, at Danmark ikke er i besiddelse af </P>  \r\n\r\n<P>den ekspertise, der skal til for at kunne anlægge borede tunneler. </P>  \r\n\r\n<P>Herimod skal gøres opmærksom på, at en bro mellem Fyn og Sprogø og </P>  \r\n\r\n<P>en tunnel lagt på havbunden samt en bilbro mellem Sprogø og </P>  \r\n\r\n<P>Sjælland vil betyde, at der skal bortgraves 27 1/2 mio. m3 af </P>  \r\n\r\n<P>havbunden, for at den nuværende vandgennemstrømning til og fra </P>  \r\n\r\n<P>Østersøen og de indre danske farvande ikke skal forhindres. </P>  \r\n\r\n<P>(Beregningen stammer fra A/S Storebæltsforbindelsens foreløbige </P>  \r\n\r\n<P>rapport om linieføringen, juni 1987, 4.33). </P>  \r\n\r\n<P>Med hensyn til den manglende ekspertise vedrørende borede tunneler </P>  \r\n\r\n<P>kan denne mangel udbedres ved, at danske ingeniører får ny viden </P>  \r\n\r\n<P>ved at studere udenlandske eksperters arbejde på en tunnel under </P>  \r\n\r\n<P>Storebælt. Denne nye viden kan de danske ingeniører så passende </P>  \r\n\r\n<P>benytte på Øresund. Netop her ville der være en mulighed for at </P>  \r\n\r\n<P>kunne eksportere knowhow til andre lande, noget, som alle de </P>  \r\n\r\n<P>politiske partier er enige om er af stor betydning for Danmark, </P>  \r\n\r\n<P>hvis vi skal kunne konkurrere i fremtiden. </P>  \r\n\r\n<P>Det skal da også fremføres, at Japan har lavet borede tunneler af </P>  \r\n\r\n<P>meget stor længde. Det samme gælder Norge, og den planlagte tunnel </P>  \r\n\r\n<P>mellem Frankrig og England - verdens længste - er projekteret som </P>  \r\n\r\n<P>en boret tunnel. </P>  \r\n\r\n<P>Sidst har nu også Danmarks Naturfredningsforening i et notat til </P>  \r\n\r\n<P>Folketingets Udvalg om Offentlige Arbejder fremført en meget </P>  \r\n\r\n<P>kraftig kritik af undersøgelserne - eller rettere de manglende </P>  \r\n\r\n<P>undersøgelser - inden vedtagelsen af loven om Storebælt. Notatet </P>  \r\n\r\n<P>vedlægges i sin helhed. </P>  \r\n\r\n<P>Bilag </P>  \r\n\r\n<P>Danmarks Naturfredningsforening </P>  \r\n\r\n<P>København, den 5. november 1987 </P>  \r\n\r\n<P>Folketingets Trafikudvalg </P>  \r\n\r\n<P>Christiansborg </P>  \r\n\r\n<P>1218 København K </P>  \r\n\r\n<P>Vedlagt fremsendes til orientering et af Danmarks </P>  \r\n\r\n<P>Naturfredningsforening udarbejdet notat om havmiljøvirkninger af </P>  \r\n\r\n<P>en fast Storebæltsforbindelse. </P>  \r\n\r\n<P>Som det fremgår af notatet, er det med den viden, der foreligger i </P>  \r\n\r\n<P>dag, den eneste miljømæssigt forsvarlige løsning at bygge borede </P>  \r\n\r\n<P>tunneler under hele Storebælt fra Sjælland til Fyn. </P>  \r\n\r\n<P>P. f. v. </P>  \r\n\r\n<P>Med venlig hilsen </P>  \r\n\r\n<P>Svend Bichel </P>  \r\n\r\n<P>/David Rehling </P>  \r\n\r\n<P>DANMARKS NATURFREDNINGSFORENING </P>  \r\n\r\n<P>FORURENINGSUDVALGET </P>  \r\n\r\n<P>5. november 1987 </P>  \r\n\r\n<P>Havmiljøvirkninger af en fast Storebæltsforbindelse </P>  \r\n\r\n<P>Indledning: Miljøneutralitet er afgørende ved valg af </P>  \r\n\r\n<P>forbindelsestype. </P>  \r\n\r\n<P>I forbindelse med etablering af en fast forbindelse over Storebælt </P>  \r\n\r\n<P>har Danmarks Naturfredningsforening tidligere givet udtryk for sin </P>  \r\n\r\n<P>bekymring for havmiljøet. </P>  \r\n\r\n<P>Foreningen finder det af afgørende betydning, at man ved sit valg af </P>  \r\n\r\n<P>forbindelsestype sikrer MILJØNEUTRALITET i forhold til Østersøen </P>  \r\n\r\n<P>og de indre danske farvande. </P>  \r\n\r\n<P>Det glædede derfor foreningen, at et krav om miljøneutralitet blev </P>  \r\n\r\n<P>fastlagt i henhold til anlægslovens § 5. Men en nøjere vurdering </P>  \r\n\r\n<P>af det materiale, det til dato er lykkedes at fremskaffe, viser </P>  \r\n\r\n<P>med stor tydelighed, at det foreliggende grundlag ikke har været </P>  \r\n\r\n<P>og fortsat ikke er tilstrækkeligt til at vælge mellem de </P>  \r\n\r\n<P>forskellige forbindelsesalternativer, sådan at valget bliver </P>  \r\n\r\n<P>forsvarligt for havmiljøet. </P>  \r\n\r\n<P>Det samlede bilagsmateriale viser nemlig en alt for begrænset </P>  \r\n\r\n<P>undersøgelse af de foreslåede bro- og tunnelløsningers skadelige </P>  \r\n\r\n<P>effekter på miljøet. </P>  \r\n\r\n<P>Overordnet vurdering: </P>  \r\n\r\n<P>I en overordnet vurdering skal særlig to forhold fremhæves: </P>  \r\n\r\n<P>1. Geografisk har man kun vurderet følgevirkninger for et begrænset </P>  \r\n\r\n<P>havområde. </P>  \r\n\r\n<P>Tilsyneladende findes der kun undersøgelser vedrørende Østersøen øst </P>  \r\n\r\n<P>for Bornholm samt nogle meget overfladiske beskrivelser for </P>  \r\n\r\n<P>nærområdet i Storebælt. </P>  \r\n\r\n<P>En fast forbindelses virkninger på hele den vestlige Østersø, </P>  \r\n\r\n<P>Bælthavet i øvrigt samt forbindelsens virkning på Kattegat er </P>  \r\n\r\n<P>næsten ubeskrevet! </P>  \r\n\r\n<P>2. Biologisk begrænser de foreliggende vurderinger sig til spørgsmål </P>  \r\n\r\n<P>om vandudvekslinger og saltholdighed. Når dette står alene, er det </P>  \r\n\r\n<P>helt utilstrækkeligt til at vurdere den samlede virkning på </P>  \r\n\r\n<P>havmiljøet. </P>  \r\n\r\n<P>Alle problemerne omkring de stadig dårligere iltforhold og den </P>  \r\n\r\n<P>stigende næringsophobning er kun meget overfladisk berørt i </P>  \r\n\r\n<P>materialet. Bl.a. er en fast forbindelses virkning på Bælternes </P>  \r\n\r\n<P>opblandingsfunktion meget mangelfuldt belyst. </P>  \r\n\r\n<P>I skyggen af de udtalte, stadig hyppigere og mere omfattende iltsvind </P>  \r\n\r\n<P>i det sydlige Kattegat, Bælthavet, Det sydfynske Øhav, </P>  \r\n\r\n<P>Smålandsfarvandet og hele den vestlige Østersø forekommer det </P>  \r\n\r\n<P>uforståeligt for Danmarks Naturfredningsforening, at undersøgelser </P>  \r\n\r\n<P>med henblik på opretholdelse af miljøneutralitet overhovedet ikke </P>  \r\n\r\n<P>kaster lys over disse forhold. </P>  \r\n\r\n<P>Tilsyneladende er en forbindelses virkning på de alvorligste </P>  \r\n\r\n<P>havmiljøproblemer og de mest betrængte havområder overhovedet ikke </P>  \r\n\r\n<P>vurderet seriøst. </P>  \r\n\r\n<P>Uddybning: langsigtede miljøvirkninger: </P>  \r\n\r\n<P>For Storebælts vedkommende er koncentrationerne af uorganisk kvælstof </P>  \r\n\r\n<P>fordoblet i løbet af de sidste 10 år, og algevæksten er steget </P>  \r\n\r\n<P>tilsvarende (Ærtebjerg 1987). Iltsvind blev i 1981 målt både i </P>  \r\n\r\n<P>Storebælt, andre bæltfarvande og i Kielerbugten samt </P>  \r\n\r\n<P>Mecklenburgbugten. Iltsvindet kom igen i 1983, forstærket i 1986 </P>  \r\n\r\n<P>og er i øjeblikket i en mere omfattende udvikling end nogen sinde. </P>  \r\n\r\n<P>Om Bælthavets opblandingsfunktion er det videnskabeligt vel belyst, </P>  \r\n\r\n<P>at det tunge, relativt iltrige vand fra Skagerrak under sin </P>  \r\n\r\n<P>sydgående vandring dels tappes for sin ilt og dels blandes op med </P>  \r\n\r\n<P>det lette overfladevand fra Østersøen. Denne op-ned-gående </P>  \r\n\r\n<P>(vertikale) opblanding sker hovedsageligt, hvor </P>  \r\n\r\n<P>strømningshastighederne er store og vanddybderne små - altså i </P>  \r\n\r\n<P>Bælthavet. </P>  \r\n\r\n<P>Hvis denne lokale opblanding forøges ved en forandring af </P>  \r\n\r\n<P>strømningsforholdene i Storebælt, kan det forværre iltforholdene i </P>  \r\n\r\n<P>Bæltet og sydover, fordi opblandingen indebærer en hurtigere </P>  \r\n\r\n<P>cirkulation af næringssalte mellem bund og overflade. Dette giver </P>  \r\n\r\n<P>højere algeproduktion, der er iltforbrugende. Ganske vist giver </P>  \r\n\r\n<P>nedblanding af iltrigere overfladevand en vis erstatning for </P>  \r\n\r\n<P>ilttabet. (Schrøder). Men alt tyder på, at det samlede resultat er </P>  \r\n\r\n<P>negativt for iltbalancen, da iltsvindsproblemerne bliver mere </P>  \r\n\r\n<P>udtalte jo mere sydpå man kommer. </P>  \r\n\r\n<P>Forholdet bør som minimum belyses gennem flerlagsmodeller. Dette er </P>  \r\n\r\n<P>ikke foretaget. </P>  \r\n\r\n<P>Om Storebælts forhold konkluderes i DHI/VKI-rapport på grundlag af </P>  \r\n\r\n<P>etlagsmodellen, s. 21: </P>  \r\n\r\n<P>1. Der kan forventes op til 20 pct. forøgelse af strømhastighederne i </P>  \r\n\r\n<P>Østerrenden ved bro- og sænketunnelløsninger, medens en boret </P>  \r\n\r\n<P>tunnel giver de mindste ændringer. </P>  \r\n\r\n<P>2. De alternative løsninger giver kun minimale effekter på </P>  \r\n\r\n<P>eksisterende spildevandsudledningers opspædning, bortset fra en </P>  \r\n\r\n<P>næreffekt af Halsskovs spildevand på grund af dæmningen. </P>  \r\n\r\n<P>3. At det ikke er muligt at vurdere iltforholdene i bundlaget med den </P>  \r\n\r\n<P>anvendte etlagsmodel. </P>  \r\n\r\n<P>Som Jacobsen (1987) fremhæver: &#187;En tidsuafhængig matematisk model er  \r\n\r\n</P>  \r\n\r\n<P>derfor ikke tilstrækkelig til at belyse forholdene i disse områder </P>  \r\n\r\n<P>(vestlige Østersø, Kiel- og Mecklenburg Bugt, Fehmern Bælt og </P>  \r\n\r\n<P>bassinet mellem Ærø og Als.&#171; Og videre: &#187;Selv om der opretholdes  \r\n\r\n</P>  \r\n\r\n<P>uændret strømningsmodstand i brosnittet, så kan det ændrede </P>  \r\n\r\n<P>blandingsforhold tænkes at have uheldige konsekvenser i denne del </P>  \r\n\r\n<P>af Østersøen&#171;. Det konkluderes til slut: &#187;. . ., at forskerne  \r\n\r\n ikke </P>  \r\n\r\n<P>sidder med patentløsninger, men ligesom politikerne må sige, at </P>  \r\n\r\n<P>uændrede forhold er den sikreste strategi&#171;. </P>  \r\n\r\n<P>Iltforholdene i Kattegat og den centrale Østersø (øst for Bornholm) i </P>  \r\n\r\n<P>forbindelse med anlæg af en lavbro + skråstagsbro og en lavbro + </P>  \r\n\r\n<P>sænketunnel belyses af Lic-Consults rapport fra 1985. Ifølge </P>  \r\n\r\n<P>beregningsmodellen medfører en sænketunnel over Østerrenden blot </P>  \r\n\r\n<P>små ændringer: Der vil gennemsnitligt forsvinde op til 0,4 ml ilt </P>  \r\n\r\n<P>pr. liter i Kattegat, medens ændringer i Gotlandsbassinet vil være </P>  \r\n\r\n<P>ubetydelige. </P>  \r\n\r\n<P>Denne model hviler imidlertid på helt utilstrækkelige forudsætninger </P>  \r\n\r\n<P>og en række antagelser, der kun i ringe grad passer med </P>  \r\n\r\n<P>virkeligheden i havet. F.eks. antages der et iltforbrug, der er </P>  \r\n\r\n<P>lineært afhængigt af iltkoncentrationen. Det antages endvidere, at </P>  \r\n\r\n<P>der er iltmætning ved beregningernes begyndelse. Men der tages </P>  \r\n\r\n<P>ikke hensyn til sedimentation af organisk stof. Desuden regnes der </P>  \r\n\r\n<P>med iltkoncentration som gennemsnit i hele bundvandet - ikke med </P>  \r\n\r\n<P>koncentrationerne lige ved bunden, hvor bunddyr og bundfisk dog </P>  \r\n\r\n<P>skal leve! Det virker ikke tillidsvækkende, at det konkluderes (s. </P>  \r\n\r\n<P>7), &#187;at de beregnede ændringer i iltkoncentrationen skønnes dog at  \r\n\r\n</P>  \r\n\r\n<P>være af den rigtige størrelsesorden&#171; (understregning foretaget af  \r\n\r\n</P>  \r\n\r\n<P>Danmarks Naturfredningsforening). </P>  \r\n\r\n<P>I sammenhæng med rapportens formål bliver troværdigheden helt sat </P>  \r\n\r\n<P>over styr, når man konstaterer (s. 8), at den opstillede model </P>  \r\n\r\n<P>regnemæssigt bryder sammen(!) hen på sensommeren og ikke kan </P>  \r\n\r\n<P>belyse forholdene hen på efteråret, hvor iltsvindet er mest </P>  \r\n\r\n<P>markant! </P>  \r\n\r\n<P>Øjeblikkelige miljøvirkninger: </P>  \r\n\r\n<P>I tilknytning til denne beskrivelse af det mørke, der i dag hviler </P>  \r\n\r\n<P>over de langsigtede miljøeffekter, skal der nævnes nogle </P>  \r\n\r\n<P>forudsigelige følgevirkninger i tilknytning til selve </P>  \r\n\r\n<P>anlægsarbejdet: </P>  \r\n\r\n<P>Gravearbejder på havbunden, herunder de meget omfattende </P>  \r\n\r\n<P>kompensationsafgravninger - der er nødvendige for at sikre en </P>  \r\n\r\n<P>uændret vandgennemstrømning, hvis man vælger bro eller sænketunnel </P>  \r\n\r\n<P>- vil medføre: </P>  \r\n\r\n<P>- at værdifulde havbiotoper helt eller for størstedelens vedkommende </P>  \r\n\r\n<P>går tabt ved bortgravning. Dette vil i hvert tilfælde ske for </P>  \r\n\r\n<P>Sprogø Østrev og Halsskov Rev, der er naturvidenskabeligt </P>  \r\n\r\n<P>referenceområde. Revene er EF-fuglebeskyttelsesområde, </P>  \r\n\r\n<P>- at andre vil gå tabt eller alvorligt skades ved klapning af de </P>  \r\n\r\n<P>omfattende mængder materiale, der skal dumpes andre steder på </P>  \r\n\r\n<P>havbunden, </P>  \r\n\r\n<P>- at disse omfattende gravearbejder i det hele taget vil opslemme </P>  \r\n\r\n<P>betydelige mængder bundmateriale, næringssalte m.v., der dels vil </P>  \r\n\r\n<P>lejre sig andetsteds, hvad der betyder en tilslamning af </P>  \r\n\r\n<P>bundvandmiljøet, dels vil øge næringsophobningen i vandet og </P>  \r\n\r\n<P>dermed indvirke negativt på iltbalancen. Dette forhold er </P>  \r\n\r\n<P>alvorligt, også derved, at arbejdet er strakt over en længere </P>  \r\n\r\n<P>årrække. </P>  \r\n\r\n<P>Danmarks Naturfredningsforening er ikke bekendt med en samlet plan </P>  \r\n\r\n<P>for, hvorledes anlægs- og udgravningsarbejder og de omfattende </P>  \r\n\r\n<P>klapninger mest hensigtsmæssigt kunne gennemføres, således at det </P>  \r\n\r\n<P>volder mindst skade på værdifulde biotoper. Ej heller for de </P>  \r\n\r\n<P>kompensationsområder, der i så fald skal etableres. Hele </P>  \r\n\r\n<P>anlægsarbejdet og tilhørende afgravninger burde i givet fald </P>  \r\n\r\n<P>udføres så samtidigt og så hurtigt som muligt af hensyn til de </P>  \r\n\r\n<P>nævnte miljøforstyrrelser. Anlægsloven tager ikke dette hensyn, </P>  \r\n\r\n<P>men lægger op til anlægsarbejder i to etaper. </P>  \r\n\r\n<P>Afslutning: Boret tunnel er den eneste miljømæssigt forsvarlige </P>  \r\n\r\n<P>løsning: </P>  \r\n\r\n<P>Danmarks Naturfredningsforening er overrasket og dybt bekymret over, </P>  \r\n\r\n<P>at et så omfattende anlægsarbejde er ved at blive sat i gang på </P>  \r\n\r\n<P>grundlag af en så mangelfuld viden om de vidtrækkende konsekvenser </P>  \r\n\r\n<P>for havmiljøet. Miljøbestemmelsen i anlægsloven er alt for snævert </P>  \r\n\r\n<P>fortolket, både geografisk og biologisk. </P>  \r\n\r\n<P>Bekymringen for den hastigt fremadskridende næringsophobning i de </P>  \r\n\r\n<P>indre danske farvande er netop blevet udtrykt i den omfattende </P>  \r\n\r\n<P>vandmiljøplan, der pålægger den danske befolkning betydelige </P>  \r\n\r\n<P>samfundsmæssige byrder. De miljømæssige virkninger af en fast </P>  \r\n\r\n<P>Storebæltsforbindelse bør vurderes også i forholdet hertil. </P>  \r\n\r\n<P>På det foreliggende grundlag er der een type Storebæltsforbindelse, </P>  \r\n\r\n<P>der sagligt og troværdigt kan vurderes som neutral over for de </P>  \r\n\r\n<P>berørte haves miljø: Det er borede tunneler under hele Storebælt - </P>  \r\n\r\n<P>fra Sjælland til Fyn. En eventuel iværksættelse af de øvrige </P>  \r\n\r\n<P>løsninger må nødvendigvis forudgås af ganske betydelige, </P>  \r\n\r\n<P>anderledes dybtgående undersøgelser end de nu foreliggende, </P>  \r\n\r\n<P>herunder anvendelse af flerlagsmodeller og langt mere nuanceret </P>  \r\n\r\n<P>beskrivelser af ilt- og næringsforhold i alle de berørte </P>  \r\n\r\n<P>havområder. </P>  \r\n\r\n<P>Storebæltsforbindelsen vil blive placeret på et for en række meget </P>  \r\n\r\n<P>sårbare havområder meget kritisk punkt. </P>  \r\n\r\n<P>På det foreliggende grundlag er mulighederne for negative </P>  \r\n\r\n<P>følgevirkninger så store og så vidtrækkende, at en iværksættelse </P>  \r\n\r\n<P>af andre løsninger end borede tunneler uden forudgående </P>  \r\n\r\n<P>tilbundsgående undersøgelser ikke forekommer foreningen </P>  \r\n\r\n<P>miljømæssigt forsvarlig. </P>  \r\n\r\n<P>Bilag </P>  \r\n\r\n<P>Oversigt over Storebæltsrapporter </P>  \r\n\r\n<P>A. Lov om anlæg af fast forbindelse over Storebælt. </P>  \r\n\r\n<P>B. 1. DN's skrivelse til Ministeriet for Offentlige Arbejder af </P>  \r\n\r\n<P>11.6.1986. </P>  \r\n\r\n<P>2. Pressemeddelelse af 12.6.1986. </P>  \r\n\r\n<P>3. EF-Rådets direktiv af 27. 6.1985. </P>  \r\n\r\n<P>4. DN's anmodning om 3 notater. </P>  \r\n\r\n<P>4.1. Ministeriet for Offentlige Arbejders svar på B 4. </P>  \r\n\r\n<P>5. Presseklip. </P>  \r\n\r\n<P>6. Fra administrationen til Ministeriet for Offentlige Arbejder. </P>  \r\n\r\n<P>6.1. Ministeriet for Offentlige Arbejders svar på B 6. </P>  \r\n\r\n<P>C. 1. Udtalelse fra Dansk Fiskeriforening af 29.9.1986. </P>  \r\n\r\n<P>2. Udtalelse fra Dansk Fiskeriforening af 17.6.1987. </P>  \r\n\r\n<P>3. Forslag m.v. fra Korsør Lystfiskerforening. </P>  \r\n\r\n<P>4. Udtalelse fra Danmarks Sportsfiskerforbund af 18.4.1986. </P>  \r\n\r\n<P>D. 1. Folketingets Udvalg om Offentlige Arbejder samt </P>  \r\n\r\n<P>Miljøministeriet. </P>  \r\n\r\n<P>2. Udtalelse fra Fiskeriministeriet af 11.6.1987 og 18.6.1987. </P>  \r\n\r\n<P>E. 1. Rapport &#187;Miljøeffekter ved bygningen af en fast forbindelse  \r\n\r\n</P>  \r\n\r\n<P>over Store Bælt (VKI)&#187;. </P>  \r\n\r\n<P>2. Resumee fra rapporten &#187;Forbedring af  \r\n\r\n gennemstrømningsforholdene&#171;. </P>  \r\n\r\n<P>3. Rapport vedrørende en fast forbindelse over Store Bælt og </P>  \r\n\r\n<P>Østersøen (delvis kopi). </P>  \r\n\r\n<P>4. En fast forbindelses betydning for fiskerimulighederne i </P>  \r\n\r\n<P>Østersøen, december 1985. </P>  \r\n\r\n<P>5. Notat fra A/S Storebæltsforbindelsen. </P>  \r\n\r\n<P>6. Jernbanetunnel under Storebælts Østerrende, forundersøgelser </P>  \r\n\r\n<P>1986/87, Trafikministeriet. </P>  \r\n\r\n<P>7. Effekt af indsnævringer i Bælthavet. Dansk Havforskermøde. </P>  \r\n\r\n<P>8. Fast forbindelse over Øresund og Storebælt - Miljøeffekter v. </P>  \r\n\r\n<P>Torben Jacobsen. </P>  \r\n\r\n<P>9. Ilten i Kattegats og Bælthavets bundvand v. Hans Schrøder. </P>  \r\n\r\n<P>10. Ændring af iltkoncentrationen i Østersøen og Kattegats grundvand </P>  \r\n\r\n<P>ved etablering af en fast forbindelse over Storebælt, LIC-Consult, </P>  \r\n\r\n<P>1985. </P>  \r\n\r\n<P>11. Lokale hydrauliske og biologiske effekter af alternative faste </P>  \r\n\r\n<P>forbindelser over Storebælt, Ministeriet for Offentlige Arbejder, </P>  \r\n\r\n<P>oktober 1985. </P>  \r\n\r\n<P>12. Hydraulic effects of a Great Belt crossing, Trafikministeriet, </P>  \r\n\r\n<P>LIC-engineering A/S, maj 1987. </P>  \r\n\r\n<P>F. 1. &#187;Oeresundsbroen utarmer Oestersjoen&#171;. Sveriges natur nr.  \r\n\r\n 3, </P>  \r\n\r\n<P>juni/juli 1987. </P>  \r\n\r\n<P>2. Oenigheten oeker. Sveriges Natur nr. 4, 1987. </P>  \r\n\r\n<P>3. &#187;Trafikpolitiken måste aendra faerdriktning - omedelbart Sveriges  \r\n\r\n</P>  \r\n\r\n<P>Natur nr. 4, 1987. </P>  \r\n\r\n<P>G. 1. Notat fra Lars Kamp-Nielsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00047"
        },
        {
            "displayName": "Entydig dokumentidentifikation",
            "displayValue": "CL004425"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}