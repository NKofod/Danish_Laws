{
    "id": 69307,
    "title": "Lov om arbejdsretten (Arbejdsretsloven) ",
    "documentTypeId": "10",
    "isSagsforlobPeriodValid": false,
    "shortName": "LOV nr 317 af 13/06/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om arbejdsretten </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Arbejdsretsloven) </P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Arbejdsretten består af 12 ordinære dommere og  \r\n\r\n 28 suppleanter, 1 formand, 3 næstformænd og 2 suppleanter for disse samt  \r\n\r\n rettens sekretær. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Arbejdsretten sammensættes ved valg, jfr. dog §§  \r\n\r\n 5 og 6. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Rettens ordinære medlemmer og suppleanter vælges  \r\n\r\n således: </P>  \r\n\r\n<P>Dansk Arbejdsgiverforening vælger: 3 ordinære medlemmer og 6 suppleanter.  \r\n\r\n</P>  \r\n\r\n<P>Sammenslutningen af Landbrugets Arbejdsgiverforeninger, </P>  \r\n\r\n<P>Danske Bankers Forhandlingsorganisation, Sparekassernes </P>  \r\n\r\n<P>Forhandlingsorganisation og Danske Forsikringsselskabers </P>  \r\n\r\n<P>Forhandlingsorganisation i fællesskab vælger: 1 ordinært medlem og 4  \r\n\r\n suppleanter. </P>  \r\n\r\n<P>Økonomi- og budgetministeriet, </P>  \r\n\r\n<P>Amtsrådsforeningen i Danmark, </P>  \r\n\r\n<P>Kommunernes Landsforening, </P>  \r\n\r\n<P>Foreningen af Kommuner i Københavns Amt, </P>  \r\n\r\n<P>Københavns kommune og </P>  \r\n\r\n<P>Frederiksberg kommune i fællesskab vælger: 2 ordinære medlemmer og 4  \r\n\r\n suppleanter. </P>  \r\n\r\n<P>Landsorganisationen i Danmark vælger: 4 ordinære medlemmer og 7  \r\n\r\n suppleanter. </P>  \r\n\r\n<P>Fællesrådet for danske Tjenestemands- og Funktionærorganisationer, </P>  \r\n\r\n<P>Akademikernes Centralorganisation og FR-Hovedorganisation for </P>  \r\n\r\n<P>Arbejdsleder- og tekniske Funktionærforeninger i Danmark i </P>  \r\n\r\n<P>fællesskab vælger: 2 ordinære medlemmer og 7 suppleanter. </P>  \r\n\r\n<P CLASS=STK> <I>Stk. 2. </I> Valget, som gælder for 3 år, regnet fra en 1.  \r\n\r\n november, foretages hvert 3. år i september måned. Resultatet af valget skal  \r\n\r\n straks meddeles rettens sekretær. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Rettens formand og næstformænd samt  \r\n\r\n suppleanterne for disse vælges af de efter § 3, stk. 1, valgte ordinære  \r\n\r\n medlemmer. </P>  \r\n\r\n<P CLASS=STK> <I>Stk. 2. </I> Rettens sekretær indkalder til valget, så snart  \r\n\r\n han har modtaget meddelelse efter § 3, stk. 2, om valg af rettens medlemmer  \r\n\r\n og suppleanter. Bliver et eller flere af de ordinære medlemmer forhindret i  \r\n\r\n at deltage i valget, tilkaldes suppleanter for disse. </P>  \r\n\r\n<P CLASS=STK> <I>Stk. 3. </I> Rettens formand, næstformænd og suppleanterne  \r\n\r\n for disse vælges for 3 år, regnet fra en 1. januar. Valget, der sker ved  \r\n\r\n stemmeflerhed, foretages hvert 3. år inden udgangen af december måned. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Foretages valg af ordinære dommere eller  \r\n\r\n suppleanter for disse ikke inden det tidspunkt, der er nævnt i § 3, stk. 2,  \r\n\r\n gør sekretæren derom indstilling til arbejdsministeren, der med behørigt  \r\n\r\n hensyn til en ligelig repræsentation af arbejdsgiver- og  \r\n\r\n lønmodtagerinteresser erstatter det manglende valg ved udnævnelse. </P>  \r\n\r\n<P CLASS=STK> <I>Stk. 2. </I> Foretages valg af formand eller næstformænd og  \r\n\r\n suppleanter for disse ikke inden det tidspunkt, der er nævnt i § 4, stk. 3,  \r\n\r\n gør sekretæren derom indstilling til præsidenten for højesteret, der i  \r\n\r\n forening med præsidenterne for de øvrige kollegiale retter i København  \r\n\r\n foretager valget blandt disse retters juridiske medlemmer. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Rettens sekretær udnævnes af arbejdsministeren  \r\n\r\n efter rettens indstilling. Ministeren kan efter rettens indstilling udnævne  \r\n\r\n en assisterende sekretær til i sekretærens forfald at varetage  \r\n\r\n sekretærhvervet og i øvrigt at bistå retten. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Formanden og næstformændene samt suppleanterne  \r\n\r\n for disse skal opfylde de almindelige betingelser for at være dommer. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> I den enkelte sags behandling deltager en  \r\n\r\n retsformand samt fra henholdsvis arbejdsgiver- og lønmodtagerside 3 ordinære  \r\n\r\n dommere eller suppleanter. Er parterne inden sagens indbringelse for retten  \r\n\r\n enige derom og rettens formandskab tiltræder det, skal rettens formandskab  \r\n\r\n ved domsforhandlingen bestå af 3 i stedet for 1. En sådan udvidelse kan også  \r\n\r\n besluttes af den i den pågældende sag fungerende retsformand. </P>  \r\n\r\n<P CLASS=STK> <I>Stk. 2. </I> Sagernes fordeling mellem rettens formand og  \r\n\r\n næstformænd bestemmes efter forhandling mellem disse. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> For arbejdsretten indbringes sager om </P>  \r\n\r\n<UL CLASS=PLAIN-LIST>  \r\n\r\n<LI>1) overtrædelse og fortolkning af en af Dansk Arbejdsgiverforening og  \r\n\r\n Landsorganisationen i Danmark vedtaget hovedaftale samt af tilsvarende  \r\n\r\n hovedoverenskomster og hovedaftaler, </LI>  \r\n\r\n<LI>2) overtrædelse af kollektive overenskomster om løn- og arbejdsforhold,  \r\n\r\n</LI>  \r\n\r\n<LI>3) lovligheden af varslede kollektive kampskridt eller af de i denne  \r\n\r\n anledning udstedte varsler, såfremt den berørte parts hovedorganisation  \r\n\r\n eller, dersom parten ikke er medlem af en sådan, parten selv ved anbefalet  \r\n\r\n brev inden 5 dage har protesteret over for vedkommende organisation eller  \r\n\r\n enkeltvirksomhed mod lovligheden af kampskridtet eller varslet, </LI>  \r\n\r\n<LI>4) hvorvidt der foreligger en kollektiv overenskomst, og </LI>  \r\n\r\n<LI>5) lovligheden af anvendelse af kollektive kampskridt til støtte for krav  \r\n\r\n om overenskomst på områder, hvor kollektiv overenskomst ikke er indgået.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Arbejdsstandsninger skal straks indberettes til  \r\n\r\n organisationerne, og fællesmøde under organisationernes medvirken til  \r\n\r\n drøftelse af en arbejdsstandsning skal afholdes dagen efter dennes  \r\n\r\n iværksættelse, medmindre arbejdsstandsningen er ophørt forinden fællesmødets  \r\n\r\n afholdelse. </P>  \r\n\r\n<P CLASS=STK> <I>Stk. 3. </I> Sager efter stk. 1, nr. 1-3, kan kun indbringes  \r\n\r\n for arbejdsretten, hvis overtrædelsen er foretaget eller kampskridtet er  \r\n\r\n varslet eller iværksat af en arbejdsgiverorganisation eller et eller flere  \r\n\r\n medlemmer af en sådan, af en enkeltvirksomhed (enkeltmand, firma,  \r\n\r\n aktieselskab eller offentlig institution) eller af en lønmodtagerorganisation  \r\n\r\n eller af medlemmer af en sådan i fællesskab. Adgangen til at indbringe sager  \r\n\r\n er endvidere betinget af, at der ikke i det pågældende overenskomstforhold er  \r\n\r\n indeholdt bestemmelser i modsat retning. </P>  \r\n\r\n<P CLASS=STK> <I>Stk. 4. </I> Ud over de i stk. 1 nævnte sager kan sager  \r\n\r\n vedrørende uoverensstemmelser mellem arbejdsgivere og lønmodtagere indbringes  \r\n\r\n for arbejdsretten, når retten billiger det og der mellem en arbejdsgiver- og  \r\n\r\n lønmodtagerorganisation eller mellem en enkeltvirksomhed og en  \r\n\r\n lønmodtagerorganisation derom er truffet aftale. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Hører en sag i sin helhed under faglig  \r\n\r\n voldgift, kan retten afvise sagen. Er parterne enige derom, kan retten dog  \r\n\r\n afgøre sagen. Hører sagen delvis under faglig voldgift, kan retten udsætte  \r\n\r\n sagens behandling, til voldgiftskendelse er afsagt. </P>  \r\n\r\n<P CLASS=STK> <I>Stk. 2. </I> Såfremt en sag skønnes at være af så ringe  \r\n\r\n betydning, at den ikke står i rimeligt forhold til de med behandlingen  \r\n\r\n forbundne omkostninger, kan retten afvise sagen. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Sager, der efter § 9 hører under arbejdsretten,  \r\n\r\n kan ikke anlægges ved de almindelige domstole, jfr. dog § 10, stk. 2. </P>  \r\n\r\n<P CLASS=STK> <I>Stk. 2. </I> En lønmodtager kan dog anlægge sag om  \r\n\r\n tilkendelse af tilgodehavende løn ved de almindelige domstole, medmindre  \r\n\r\n lønmodtagerens faglige organisation under en sag, der er anlagt ved  \r\n\r\n arbejdsretten, har frafaldet retten hertil på lønmodtagerens vegne, eller den  \r\n\r\n manglende betaling af lønkravet skyldes uenighed af faglig karakter. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> I sager, der er nævnt i § 9, stk. 1, nr. 1 og  \r\n\r\n 2, og stk. 4, kan arbejdsretten idømme den eller dem, der har deltaget i det  \r\n\r\n overenskomststridige forhold, en bod, der skal tilfalde klageren. Består  \r\n\r\n overenskomstkrænkelsen i undladelse af at betale et skyldigt pengebeløb, kan  \r\n\r\n dommen i stedet for bod gå ud på betaling af beløbet. Når ikke andet forud er  \r\n\r\n vedtaget, kan der kun pålægges en organisation som sådan retligt ansvar, når  \r\n\r\n den har gjort sig delagtig i det påklagede forhold. </P>  \r\n\r\n<P CLASS=STK> <I>Stk. 2. </I> Boden fastsættes under hensyn til samtlige  \r\n\r\n sagens omstændigheder og under behørig hensyntagen til, i hvilken grad  \r\n\r\n overtrædelsen har været undskyldelig fra overtræderens side. Ved bedømmelsen  \r\n\r\n af en overenskomststridig arbejdsstandsning skal hensyn tages til, om der fra  \r\n\r\n modpartens side har foreligget forhold af en sådan art, at  \r\n\r\n arbejdsstandsningen må anses for at være en forståelig reaktion herpå. Boden  \r\n\r\n kan i øvrigt under særlig formildende omstændigheder helt bortfalde, og den  \r\n\r\n skal bortfalde, når overenskomststridig adfærd fra modpartens side skønnes at  \r\n\r\n have givet rimelig grund til en arbejdsstandsning. Endvidere skal boden  \r\n\r\n bortfalde, når det godtgøres, at en arbejdsstandsning skyldes trivselsmæssige  \r\n\r\n faktorer, som modparten bærer ansvaret for. Bod kan ikke pålægges de  \r\n\r\n deltagere i en arbejdsstandsning, der har genoptaget arbejdet inden  \r\n\r\n afholdelse af det i § 9, stk. 2, omtalte fællesmøde eller har fulgt en  \r\n\r\n henstilling fra dette møde om straks at gå i arbejde, medmindre det  \r\n\r\n godtgøres, at arbejdsstandsningen har savnet rimelig begrundelse eller må  \r\n\r\n betragtes som led i en systematisk aktion. </P>  \r\n\r\n<P CLASS=STK> <I>Stk. 3. </I> Som en særlig skærpende omstændighed skal det  \r\n\r\n anses, at overtræderen, skønt overenskomstmæssigt forpligtet hertil, har  \r\n\r\n nægtet at lade sagen afgøre ved voldgift eller har handlet i strid med  \r\n\r\n lovligt afsagt voldgiftskendelse eller en af arbejdsretten afsagt dom. </P>  \r\n\r\n<P CLASS=STK> <I>Stk. 4. </I> Bliver der under en for arbejdsretten indbragt  \r\n\r\n sag spørgsmål om dels at erklære en påbegyndt arbejdsstandsning for  \r\n\r\n overenskomststridig, dels at idømme bod, kan arbejdsretten, når det sidste  \r\n\r\n spørgsmål kræver længere tids undersøgelse, foreløbigt afgøre det første  \r\n\r\n spørgsmål. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Arbejdsretten har sit sæde i København, men kan  \r\n\r\n sættes uden for København, når retten skønner det hensigtsmæssigt. </P>  \r\n\r\n<P CLASS=STK> <I>Stk. 2. </I> Retsbog føres efter retsplejelovens kap. 3.  \r\n\r\n</P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Sag anlægges af og mod vedkommende  \r\n\r\n arbejdsgiver- eller lønmodtagerorganisation, uanset om overtrædelsen er  \r\n\r\n foretaget eller kollektivt kampskridt er varslet eller iværksat af eller mod  \r\n\r\n enkelte medlemmer af organisationen. Er en organisation medlem af en mere  \r\n\r\n omfattende organisation, skal sagen anlægges af og mod sidstnævnte  \r\n\r\n organisation. Er arbejdsgiverparten en enkeltvirksomhed, jfr. § 9, stk. 3,  \r\n\r\n der ikke er tilsluttet en arbejdsgiverorganisation, anlægges sagen af eller  \r\n\r\n mod enkeltvirksomheden. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Sag anlægges ved, at klageren til arbejdsretten  \r\n\r\n indgiver et klageskrift i to eksemplarer. </P>  \r\n\r\n<P CLASS=STK> <I>Stk. 2. </I> Sekretæren sender snarest muligt et eksemplar  \r\n\r\n af klageskriftet til indklagede og indkalder samtidig svarskrift i to  \r\n\r\n eksemplarer fra indklagede. Svarskrift indgives til retten inden for en af  \r\n\r\n sekretæren fastsat frist. Når svarskrift er modtaget, sender sekretæren et  \r\n\r\n eksemplar af svarskriftet til klageren. Yderligere skriftveksling finder som  \r\n\r\n regel ikke sted. </P>  \r\n\r\n<P CLASS=STK> <I>Stk. 3. </I> Med henblik på foretagelse af forligsmægling  \r\n\r\n eller indhentelse af yderligere udtalelser fra parterne kan disse indkaldes  \r\n\r\n til et forberedende retsmøde, hvor retten kan beklædes af formanden eller en  \r\n\r\n af næstformændene alene. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Retten kan, om det findes fornødent, lade  \r\n\r\n stævning forkynde for indklagede efter reglerne i retsplejelovens kap. 17.  \r\n\r\n</P>  \r\n\r\n<P CLASS=STK> <I>Stk. 2. </I> Udebliver indklagede trods forkyndelse efter  \r\n\r\n stk. 1, finder retsplejelovens §§ 341 og 363 tilsvarende anvendelse.  \r\n\r\n Udeblivelsesdom kan afsiges af retsformanden uden tilkaldelse af rettens  \r\n\r\n øvrige medlemmer. </P>  \r\n\r\n<P CLASS=STK> <I>Stk. 3. </I> Den, mod hvem sagen anlægges, skal møde for  \r\n\r\n arbejdsretten. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> I retten til at lade møde ved  \r\n\r\n rettergangsfuldmægtig for arbejdsretten gælder ingen indskrænkninger for  \r\n\r\n parterne. I hvilket omfang en part er berettiget til at deltage i  \r\n\r\n forhandlingerne for retten ved hjælp af flere fuldmægtige, afgør retten,  \r\n\r\n ligesom retten træffer afgørelse om, hvem der foruden parterne og  \r\n\r\n rettergangsfuldmægtigene bør have adgang til retsmøderne. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Retsformanden afgør ved kendelse de  \r\n\r\n tvistigheder, som under vidneførslen eller syns- og skønsoptagelse opstår for  \r\n\r\n retten. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Om procesmåden i øvrigt gælder med de  \r\n\r\n nødvendige tilpasninger de for borgerlige sager gældende grundsætninger i  \r\n\r\n retsplejelovens 2. bog samt kap. 23 og 27-30. Den i lovens kap. 39 angivne  \r\n\r\n særlige procesmåde er anvendelig. </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Domme afsagt af arbejdsretten kan fuldbyrdes  \r\n\r\n efter retsplejelovens regler om tvangsfuldbyrdelse af domme. Forlig indgået  \r\n\r\n for arbejdsretten kan fuldbyrdes efter retsplejelovens regler om fuldbyrdelse  \r\n\r\n af forlig, der er indgået for en ret. </P>  \r\n\r\n<P CLASS=STK> <I>Stk. 2. </I> Afgørelser ved mæglings- og organisationsmøder  \r\n\r\n samt ved faglige voldgiftsretter kan fuldbyrdes, når retsplejelovens regler  \r\n\r\n om tvangsfuldbyrdelse af domme er iagttaget. Anmodning om fuldbyrdelse  \r\n\r\n indgives til fogden. Anmodningen skal være skriftlig og ledsaget af en  \r\n\r\n udskrift af afgørelsen. Udskriften skal være bekræftet af mæglingsmændene  \r\n\r\n eller af de organisationer, som har været parter i organisationsmødet, for  \r\n\r\n voldgiftsafgørelsers vedkommende af voldgiftsrettens opmand. </P>  \r\n\r\n<P CLASS=STK> <I>Stk. 3. </I> Indsigelser mod afgørelsens gyldighed, der  \r\n\r\n fremsættes under fuldbyrdelsen, påkendes af fogden. Fogden kan dog henvise  \r\n\r\n rekvirenten til at indbringe afgørelsen for arbejdsretten, hvis han finder,  \r\n\r\n at indsigelsen ikke kan påkendes på det foreliggende grundlag. </P>  \r\n\r\n</DIV>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Når en strejke eller lockout ikke er  \r\n\r\n retsstridig, er den blotte offentlige meddelelse om dens varsling eller  \r\n\r\n ikrafttræden heller ikke retsstridig. </P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Er der ikke mellem overenskomstparterne  \r\n\r\n vedtaget betryggende regler til afgørelse af uenighed af faglig karakter,  \r\n\r\n anses bestemmelserne i den til enhver tid mellem Dansk Arbejdsgiverforening  \r\n\r\n og Landsorganisationen i Danmark aftalte norm for regler for behandling af  \r\n\r\n faglig strid at være gældende mellem parterne. Mæglingsudvalget skal bestå af  \r\n\r\n 2 medlemmer, hvoraf 1 vælges af hver af de i overenskomsten deltagende  \r\n\r\n parter. Den faglige voldgiftsret skal bestå af 4 medlemmer, hvoraf hver af  \r\n\r\n parterne vælger 2. Opnås ikke enighed om opmanden, udnævnes denne af  \r\n\r\n formanden for arbejdsretten. </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Udgifterne ved arbejdsrettens virksomhed dækkes  \r\n\r\n gennem de ved rettens afgørelser pålagte sagsomkostninger, der tilfalder  \r\n\r\n arbejdsrettens kasse, samt ved bevilling på de årlige finanslove. </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Loven træder i kraft den 1. juli 1973. </P>  \r\n\r\n<P CLASS=STK> <I>Stk. 2. </I> Lov om arbejdsretten, jfr. lovbekendtgørelse  \r\n\r\n nr. 124 af 21. april 1964, ophæves, jfr. dog §§ 26 og 28. </P>  \r\n\r\n</DIV>  \r\n\r\n<A NAME=\"P25\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<A NAME=\"P26\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Indtil der med virkning fra den 1. november  \r\n\r\n 1973 er foretaget valg efter § 3, forbliver de nu siddende ordinære dommere  \r\n\r\n og suppleanter i virksomhed, ligesom rettens nuværende formandskab forbliver  \r\n\r\n siddende, indtil der med virkning fra den 1. januar 1974 er valgt nyt  \r\n\r\n formandskab efter § 4. </P>  \r\n\r\n</DIV>  \r\n\r\n<A NAME=\"P27\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Såfremt der efter lovens ikrafttræden, men  \r\n\r\n inden der med virkning fra den 1. november 1973 er foretaget valg efter § 3,  \r\n\r\n opstår en sag, der vedrører en af de i § 3, stk. 1, nævnte organisationer m.  \r\n\r\n v., der ikke har deltaget i valget af den nu siddende arbejdsret, er  \r\n\r\n vedkommende organisation m. v. berettiget til at udpege suppleanter til at  \r\n\r\n deltage i sagens behandling. </P>  \r\n\r\n</DIV>  \r\n\r\n<A NAME=\"P28\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> De ved lovens ikrafttræden foreliggende  \r\n\r\n uafgjorte sager samt sager, der er opstået før den 1. juli 1973, og som  \r\n\r\n anlægges for arbejdsretten efter denne dato, afgøres efter de hidtil gældende  \r\n\r\n regler. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>GIVET PÅ CHRISTIANSBORG SLOT, DEN 13.  \r\n\r\n juni 1973. </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl. </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Erling Dinesen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/06/1973"
        },
        {
            "displayName": "Accession",
            "displayValue": "A19730031730"
        },
        {
            "displayName": "Entydig dokumentidentifikation",
            "displayValue": "CM028491"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "317"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "13/06/1973"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Arbejdsmin. 1.kt. j.nr. 19-230-1-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}