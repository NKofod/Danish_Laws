{
    "id": 69928,
    "title": "Vejledning om Pasning af dampkedler (* 1) (* 2) (* 3) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3255 af 01/07/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Pasning af dampkedler (* 1) (* 2)  \r\n\r\n (* 3) </H1>  \r\n\r\n<P></P>  \r\n\r\n<BR>  \r\n\r\n<P>Baggrund: </P>  \r\n\r\n<P>-Bekendtgørelse nr. 565 af 22. december 1971 om pasning af dampkedler </P>  \r\n\r\n<P>-Arbejdstilsynets publikation nr. 60/1982: Forskrifter for fyrede  \r\n\r\n dampkedlers pasning. </P>  \r\n\r\n<P>Denne At-meddelelse oplyser om arbejdsmiljølovgivningens regler om pasning  \r\n\r\n af dampkedler, herunder om kedelpassercertifikat og kontrolkort. </P>  \r\n\r\n<P>Pasning </P>  \r\n\r\n<P>Et dampkedelanlæg skal holdes i forskriftmæssig stand og under drift  \r\n\r\n passes af en person, der er kvalificeret til det. </P>  \r\n\r\n<P>Arbejdsgiveren skal sørge for, at kedelpasseren instrueres om det  \r\n\r\n pågældende anlæg og forsynes med de anvisninger, forskrifter m.v., der findes  \r\n\r\n for pasning af anlægget. </P>  \r\n\r\n<P>Kedelpasseren skal gøre sig bekendt med det udleverede materiale og følge  \r\n\r\n de givne instrukser og forskrifter. </P>  \r\n\r\n<P>Kedelpasseren skal overvåge kedlen, så længe den er i drift, medmindre  \r\n\r\n anlægget er godkendt af arbejdstilsynet til periodisk overvågning. </P>  \r\n\r\n<P>Arbejdsgiveren skal sørge for, at kedelpasseren har mulighed for at passe  \r\n\r\n anlægget i nødvendigt omfang. </P>  \r\n\r\n<P>Kedelpasseren </P>  \r\n\r\n<P>Kedelpasseren skal være fyldt 19 år og have kedelpassercertifikat eller  \r\n\r\n kontrolkort. Dette gælder, selv om anlægget er godkendt til periodisk  \r\n\r\n overvågning. </P>  \r\n\r\n<P> <B>Kedelpassercertifikat kræves</B> til damp- og hedtvandskedler, hvis  \r\n\r\n produkttal er 25 og derover. Ved en kedels produkttal forstås dens  \r\n\r\n indstillingstryk i bar gange det totale rumindhold i kubikmeter. For flere  \r\n\r\n kedler opstillet uden forskriftsmæssig indbyrdes adskillelse regnes med  \r\n\r\n summen af produkttallene for de dampkedler, der er i drift. </P>  \r\n\r\n<P>Det er den, der forestår pasningen eller selvstændigt passer kedlen, der  \r\n\r\n skal have kedelpassercertifikat. Der kan som medhjælp beskæftiges personer  \r\n\r\n uden certifikat, når de er fyldt 19 år og kan anses for egnede. Medhjælperen  \r\n\r\n kan beskæftiges ved pasningen, men den, der har certifikatet, har ansvaret og  \r\n\r\n skal være til stede på virksomheden og let kunne tilkaldes. </P>  \r\n\r\n<P> <B>Kedelpassercertifikat udstedes</B> af direktøren for arbejdstilsynet.  \r\n\r\n Ansøgning indgives på en formular, der udleveres af arbejdstilsynet. </P>  \r\n\r\n<P>Det udstedes til personer </P>  \r\n\r\n<P>-som er fyldt 19 år </P>  \r\n\r\n<P>-som har eksamens- eller kursusbevis fra en uddannelse i kedelpasning, der  \r\n\r\n er godkendt af direktoratet for arbejdstilsynet, og </P>  \r\n\r\n<P>-som kan dokumentere en praktiktid på mindst 1/2 år ved pasning af  \r\n\r\n dampkedler med vandstand </P>  \r\n\r\n<P> <B>enten</B> som selvstændig kedelpasser ved dampkedler med produkttal på  \r\n\r\n 10-25, </P>  \r\n\r\n<P> <B>eller</B> som medhjælper ved dampkedler med produkttal over 25. </P>  \r\n\r\n<P>(Formular hertil udleveres af arbejdstilsynet). </P>  \r\n\r\n<P>Praktiktiden kan nedsættes til 12 uger, hvis der i uddannelsen er indgået  \r\n\r\n træning ved simulator. Den kan desuden nedsættes eller helt bortfalde, hvis  \r\n\r\n den pågældende på anden måde har fået praktikviden, der efter  \r\n\r\n arbejdstilsynets skøn er tilstrækkelig. </P>  \r\n\r\n<P>Maskinmestereksamen bestået i 1973 eller senere opfylder eksamenskravet og  \r\n\r\n muligheden for nedsat praktiktid. </P>  \r\n\r\n<P> <B>Kontrolkort kræves</B> til </P>  \r\n\r\n<P>-damp- og hedtvandskedler med et produkttal under 25, hvis de er under  \r\n\r\n periodisk kontrol af arbejdstilsynet (offentligt tilsyn) </P>  \r\n\r\n<P>-Større, lukkede centralvarmeanlæg, der er mekanisk fyrede og sikret med  \r\n\r\n sikkerhedsventiler. </P>  \r\n\r\n<P> <B>Kontrolkort udstedes</B> af det stedlige arbejdstilsyn. Ansøgning  \r\n\r\n indgives på en formular, der udleveres af arbejdstilsynet. Kontrolkort  \r\n\r\n udstedes til personer, der har den fornødne viden om pasning af den  \r\n\r\n pågældende anlægstype, herunder kendskab til arbejdstilsynets forskrifter  \r\n\r\n herom, Arbejdstilsynet bedømmer ansøgerens kvalifikationer gennem en  \r\n\r\n overhøring i reglerne for kedelpasning, som foretages ved kedel af samme type  \r\n\r\n som den, kortet ønskes udstedt for. </P>  \r\n\r\n<P>Pasning uden certifikat og kontrolkort </P>  \r\n\r\n<P>Opstår der en situation, hvor det ikke er muligt at skaffe en kedelpasser  \r\n\r\n med certifikat, henholdsvis kontrolkort, har arbejdsgiveren lov til på eget  \r\n\r\n ansvar at lade kedlen passe midlertidigt af en person, der er fyldt 19 år og  \r\n\r\n anses for egnet. Det er en betingelse, at arbejdstilsynet straks underrettes  \r\n\r\n herom. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 3) Arbejdsministeriets bekendtgørelse nr. 565 af 22. december 1971 om pasning af dampkedler.",
        "(* 2) Forskrifter for fyrede dampkedlers pasning (Pasningsforskrift) (1976 - Publ. nr. 60/1982).",
        "(* 1) AM 4.07.1 juli 1984"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19840325560"
        },
        {
            "displayName": "Entydig dokumentidentifikation",
            "displayValue": "CM029115"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3255"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/07/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}