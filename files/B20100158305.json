{
    "id": 134958,
    "title": "Bekendtgørelse om satser for baneafgifter og for miljøtilskud til godstransport på jernbane",
    "documentTypeId": "60",
    "isSagsforlobPeriodValid": true,
    "shortName": "BEK nr 1583 af 17/12/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p>\r\n<p class=\"Indholdsfortegnelse\">\r\n   <a href=\"#B1\">Bilag 1</a>\r\n</p>\r\n<p class=\"Indholdsfortegnelse\">\r\n   <a href=\"#B2\">Bilag 2</a>\r\n</p><div class=\"bjelke\">Den fulde tekst</div><p class=\"Titel2\">Bekendtgørelse om satser for baneafgifter og for miljøtilskud til godstransport på jernbane</p>\r\n<p class=\"Indledning2\">I medfør af § 9, stk. 6, og § 11, stk. 1, i lov om jernbane, jf. lovbekendtgørelse nr. 1249 af 11. november 2010, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Definitioner</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1. </span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Tomt passagervognsmateriel: Togsæt uden passagerer samt lokomotiver, med eller uden tilkoblede passagervogne, uden passagerer.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> Kanal: En infrastrukturkapacitet på jernbanenettet, som i tid og geografi er defineret ved en sekvens af ankomst- og afgangstidspunkter for toget imellem begyndelsesstationen, mellemliggende stationer og ankomststationen.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> Rangering: Flytning af jernbanekøretøjer</p>\r\n<p class=\"Liste2\">\r\n   <span class=\"Liste2Nr\" id=\"Par1_Stk1_Num3_Lita\">a)</span> på en rangerstation,</p>\r\n<p class=\"Liste2\">\r\n   <span class=\"Liste2Nr\" id=\"Par1_Stk1_Num3_Litb\">b)</span> fra en rangerstation til et privat eller offentligt sidespor, eller</p>\r\n<p class=\"Liste2\">\r\n   <span class=\"Liste2Nr\" id=\"Par1_Stk1_Num3_Litc\">c)</span> på sidespor på strækninger, som udgår fra rangerstationen.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> Parkering: Hensættelse af jernbanekøretøjer i en periode på over 72 timer.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> Rangerstationer: Stationer, som i Banedanmarks netredegørelse er anført som rangerstationer.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> Transitgods: Jernbanegods, som ikke er endeligt bestemt for eller afgår fra stationer i Danmark, uanset om godset omlæsses, skifter tog eller der sker ændringer i fragtbrev.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num7\">7)</span> Lastbil: Et motorkøretøj, der fragter gods på offentlig vej.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Baneafgifter</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Jernbanevirksomheder betaler kilometerafgift, kapacitetsafgift og tillæg til kilometerafgift for kørsel på statens jernbaneinfrastruktur og broafgifter for passage af Storebælt og Øresund. Disse afgifter betegnes samlet baneafgifter. Satserne for baneafgifterne fremgår af bilag 1.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Betaling af baneafgifter giver alene adgang til at foretage transporter, som kan gennemføres uden, at Banedanmark skal iværksætte særlige sikkerhedsforanstaltninger og lignende. Ved transport af farligt gods og ved usædvanlige (profiloverskridende) transporter skal jernbanevirksomheden yderligere betale for de særlige omkostninger, som statens jernbaneinfrastruktur, der drives af Banedanmark, påføres i forbindelse med transporten.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved fastsættelse af kilometerafgift og tillæg til kilometerafgift anvendes de strækningslængder, der fremgår af Banedanmarks netredegørelse.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Følgende former for kørsel er fritaget for baneafgifter:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> Kørsel med hjælpetog og snerydningstog samt kørsel med arbejdskøretøjer med henblik på genoprettelse af jernbaneinfrastrukturen m.v. ved akutte fejl og skader.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> Rangering eller parkering af jernbanekøretøjer. Banedanmark kan forlange parkerede jernbanekøretøjer flyttet til en af Banedanmark anvist placering.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Følgende former for kørsel er fritaget for baneafgifter, dog betales kapacitetsafgift, jf. punkt 3.4 i bilag 1, såfremt den anførte del af jernbanenettet anvendes i det anførte tidsrum:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num1\">1)</span> Kørsel med arbejdstog og arbejdskøretøjer med henblik på vedligeholdelse af jernbaneinfrastrukturen.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num2\">2)</span> Prøvekørsel med tog samt kørsel med veterantog. Fritagelsen for baneafgifter forudsætter, at kørslen ikke er til ulempe for øvrig trafik.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num3\">3)</span> Kørsel med tog, der ifølge køreplanen alene består af tomt passagervognsmateriel, og kørsel med lokomotiver uden vogne.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Kørsel mellem sidespor eller firmaspor og godsterminaler, hvor vogne rangeres ind og ud af større tog, er fritaget for baneafgift, såfremt kørslen ikke er til ulempe for øvrig planlagt trafik.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Baneafgifterne opkræves af Banedanmark. Den samlede baneafgift - kilometerafgiften, kapacitetsafgiften, tillæg til kilometerafgiften og broafgiften - opkræves månedligt bagud (30 dage netto), baseret på den faktiske kørsel.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Hvis en jernbanevirksomhed ikke ønsker at benytte en tildelt kanal, kan den pågældende kanal afbestilles.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Afbestiller en jernbanevirksomhed en kanal mindre end 49 dage før den planlagte kørsel betales 50 pct. af afgiften for én dags kørsel. Afbestiller jernbanevirksomheden en kanal mellem 1 og 7 dage før den planlagte kørsel betales hele afgiften for én dags kørsel.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Der betales ikke gebyr for kanaler, der afbestilles som følge af driftsmæssige forstyrrelser forårsaget af infrastrukturforvaltere.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Miljøtilskud</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Størrelsen af miljøtilskuddet efter reglerne i Transportministeriets bekendtgørelse om baneafgifter og om miljøtilskud til godstransport på jernbane fremgår af bilag 2, punkt 1.1.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6. </span> Jernbanevirksomheder indsender månedligt en opgørelse, der skal danne grundlag for Banedanmarks refusion af miljøtilskuddet efter § 5.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Opgørelsen skal for den periode, som opgørelsen vedrører, for hver transport indeholde oplysning om</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num1\">1)</span> antal ton befordret gods,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num2\">2)</span> afsendelses- og bestemmelsesstation,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num3\">3)</span> den korteste transportafstand i kilometer inden for dansk område opgjort i overensstemmelse med strækningslængderne, der fremgår af Banedanmarks netredegørelse, og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num4\">4)</span> det beløb, der skal godtgøres.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Banedanmark godtgør jernbanevirksomheden det beløb, den har krav på i henhold til § 5. Banedanmark refunderer beløbet som et fradrag i den nærmest følgende opkrævning af baneafgifter hos den pågældende jernbanevirksomhed. Hvis der ikke foretages en sådan opkrævning inden to måneder efter udløbet af den måned opgørelsen vedrører, eller hvis det beløb, der skal refunderes, overstiger opkrævningen, udbetaler Banedanmark beløbet eller differencen straks.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Efter årets udløb skal jernbanevirksomhedens opgørelser efter § 6 revideres af en statsautoriseret revisor.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Ved revisionen skal det påses, at opgørelserne er i overensstemmelse med jernbanevirksomhedens registreringer, og at der hos jernbanevirksomheden er etableret betryggende forretningsgange med henblik på at udarbejde opgørelserne i overensstemmelse med § 6. Revisors erklæring om de nævnte forhold skal foreligge senest den 1. maj i det følgende år og fremsendes til Banedanmark.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Jernbanevirksomheden skal tilvejebringe og meddele de oplysninger, som Banedanmark måtte forlange til brug for kontrol af, at opgørelserne i henhold til § 6 er korrekte.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Andre bestemmelser</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ved manglende betaling af baneafgifter kan Banedanmark inddrage kanaler, der er tildelt den pågældende jernbanevirksomhed, såfremt betaling ikke finder sted inden en frist, der meddeles virksomheden.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Banedanmark kan betinge tildeling af kanaler af, at der stilles sikkerhed i form af en garanti udstedt af et af Banedanmark accepteret pengeinstitut eller på anden af Banedanmark godkendt måde og med en af Banedanmark godkendt ordlyd for opfyldelse af jernbanevirksomhedernes forpligtelse til at betale baneafgifter m.v.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10. </span> Banedanmark stiller arealer og klargøringsfaciliteter til rådighed, herunder fremmednetforsyning for elektricitet og varme, stationært bremseanlæg m.v., for jernbanevirksomheder til henstilling af jernbanekøretøjer i ledige perioder og til forberedelse af jernbanekøretøjer. Elektricitet, vand m.v. afregnes efter forbrug.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Klage og ikrafttrædelse</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11. </span> Banedanmarks opkrævning af baneafgifter og udbetaling af miljøtilskud i medfør af denne bekendtgørelse kan kun påklages til Jernbanenævnet. Disse afgørelser kan ikke påklages til anden administrativ myndighed.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Bekendtgørelsen træder i kraft den 1. januar 2011.</p><div class=\"Givet\" id=\"Givet\"><p class=\"Givet\" align=\"center\">Banedanmark, den 17. december 2010</p><p class=\"Sign1\" align=\"center\">Jesper Hansen</p><p class=\"Sign2\" align=\"right\">/ Kenneth Juul Andersen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Baneafgifter</p>\r\n<p class=\"TekstV\">\r\n   <span class=\"Bold\">3.1.</span> Kilometerafgift inkl. tillægsafgift for kørsel på jernbanenettet, bortset fra strækningerne Korsør-Nyborg og Øresundskyst-Svensk grænse, udgør 2,10 kr. pr. kørt togkilometer (ekskl. moms).</p>\r\n<p class=\"TekstV\">\r\n   <span class=\"Bold\">3.2.</span> Broafgift for passage af Storebæltsforbindelsen udgør (ekskl. moms):</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> Passagertog: 6.539,15 kr. pr. tog.</p>\r\n   <p class=\"Liste1\">\r\n      <span class=\"Liste1Nr\">b)</span> Godstog: 6.066,00 kr. pr. tog.</p>\r\n</p>\r\n<p class=\"TekstV\">\r\n   <span class=\"Bold\">3.3.</span> Broafgift for passage af den danske del af Øresundsforbindelsen udgør (ekskl. moms):</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> Passagertog: 2.051,32 kr. pr. tog.</p>\r\n   <p class=\"Liste1\">\r\n      <span class=\"Liste1Nr\">b)</span> Godstog: 2.482,01 kr. pr. tog.</p>\r\n</p>\r\n<p class=\"TekstV\">\r\n   <span class=\"Bold\">3.4.</span> Kapacitetsafgift for tog, der befinder sig på et vilkårligt punkt af en af følgende strækninger, eksklusiv de nævnte stationer, i tidsrummet fra 7.00 til og med 18.59, medmindre toget opholder sig utilsigtet på strækningen som følge af forsinkelser udgør (ekskl. moms):</p>\r\n<p class=\"TekstV\">Københavns lufthavn Kastrup - Kalvebod:</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> Passagertog: 357,61 kr. pr. tog.</p>\r\n   <p class=\"Liste1\">\r\n      <span class=\"Liste1Nr\">b)</span> Godstog: 357,61 kr. pr. tog.</p>\r\n</p>\r\n<p class=\"TekstV\">Hvidovre fjern - Høje Taastrup:</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> Passagertog: 596,02 kr. pr. tog.</p>\r\n   <p class=\"Liste1\">\r\n      <span class=\"Liste1Nr\">b)</span> Godstog: 1.192,05 kr. pr. tog.</p>\r\n</p>\r\n<p class=\"TekstV\">Vojens - Vamdrup:</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> Passagertog: 953,65 kr. pr. tog.</p>\r\n   <p class=\"Liste1\">\r\n      <span class=\"Liste1Nr\">b)</span> Godstog: 953,65 kr. pr. tog.</p>\r\n</p>\r\n<a id=\"B2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Miljøtilskud</p>\r\n<p class=\"TekstV\">Miljøtilskud for transporteret gods udgør fra 1. januar 2011 0,015 kr. pr. tonkilometer (ekskl. moms).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2010"
        },
        {
            "displayName": "Accession",
            "displayValue": "B20100158305"
        },
        {
            "displayName": "Entydig dokumentidentifikation",
            "displayValue": "BL000448"
        },
        {
            "displayName": "Dato for førstegangsindlæggelse",
            "displayValue": "22/12/2010"
        },
        {
            "displayName": "Dato for indlæggelse",
            "displayValue": "22/12/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1583"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "17/12/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Banedanmark"
        },
        {
            "displayName": "Ressortministeriets journalnummer",
            "displayValue": "Transportmin.,<br />Banedanmark, j.nr. 10-15281"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}