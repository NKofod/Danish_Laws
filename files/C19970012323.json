{
    "id": 86749,
    "title": "Administrationsinstruks for produktionsafgiftsfonde inden for fiskeriet ",
    "documentTypeId": "680",
    "isSagsforlobPeriodValid": false,
    "shortName": "INS nr 123 af 13/08/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Administrationsinstruks for  \r\n\r\n produktionsafgiftsfonde inden for fiskeriet </H1>  \r\n\r\n<P></P>  \r\n\r\n<BR>  \r\n\r\n<P>Denne instruks er udstedt med hjemmel i §9, stk. 2 i lov nr. 482 af 12.  \r\n\r\n juni 1996 om administration af Det Europæiske Fællesskabs forordninger på  \r\n\r\n fiskeriets område og administration af produktionsafgifter m.v. </P>  \r\n\r\n<P> <B> Kapitel 1. Formål med instruksen.</B>  </P>  \r\n\r\n<P>§1. Formålet med instruksen er at fastsætte de nærmere bestemmelser om  \r\n\r\n budgetlægning, administration og regnskabsaflæggelse for de i lovens §6, stk.  \r\n\r\n 1 nævnte fonde og disse fondes tilskudsmodtagere, herunder at fastlægge  \r\n\r\n procedure for opkrævning af de i lovens §6, stk. 1 nævnte afgifter. </P>  \r\n\r\n<P> <B> Kapitel 2. Formål med fondene.</B>  </P>  \r\n\r\n<P>§2. Fondenes formål er at anvende midler til finansiering af  \r\n\r\n foranstaltninger og tilskud til fiskepleje, forbedring og tilpasning af  \r\n\r\n fiskeri- og akvakulturstrukturerne, rådgivning, uddannelse,  \r\n\r\n sygdomsforebyggelse, sygdomsbekæmpelse og kontrol, erhvervsøkonomiske  \r\n\r\n foranstaltninger, herunder afsætningsfremme, forskningsprojekter og forsøg,  \r\n\r\n som er i fiskerierhvervets interesse samt i øvrigt til foranstaltninger, som  \r\n\r\n ministeren godkender. </P>  \r\n\r\n<P CLASS=STK> <I>Stk. 2. </I> Fondene kan kun finansiere de i stk. 1 nævnte  \r\n\r\n foranstaltninger med midler opkrævet i henhold til lovens §6, stk. 1 samt med  \r\n\r\n andre midler, som ministeren udtrykkeligt har givet tilladelse til. Fondenes  \r\n\r\n administrationsudgifter må ikke afholdes af sådanne midler. </P>  \r\n\r\n<P CLASS=STK> <I>Stk. 3. </I> Fondene må ikke have andre aktiviteter end  \r\n\r\n opkrævning af fondenes midler i henhold til de enkelte fondsvedtægter og  \r\n\r\n forvaltning i forbindelse med ydelse af tilskud til tilskudsmodtagere med  \r\n\r\n henblik på virkeliggørelse af de i stk. 1 nævnte formål. </P>  \r\n\r\n<P CLASS=STK> <I>Stk. 4. </I> Tilskudsmodtagere kan være foreninger,  \r\n\r\n selvejende institutioner, offentlige institutioner, offentlige fonde samt  \r\n\r\n andre juridiske enheder, som Strukturdirketoratet godkender. </P>  \r\n\r\n<P> <B> Kapitel 3. Anmodning om opkrævning af afgifter.</B>  </P>  \r\n\r\n<P>§3. Anmodning om opkrævning af afgifter i medfør af lovens §6, stk. 1 for  \r\n\r\n varer, som ikke hidtil har været pålagt sådanne afgifter, indsendes af den  \r\n\r\n relevante brancheorganisation til Strukturdirektoratet. </P>  \r\n\r\n<P CLASS=STK> <I>Stk. 2. </I> Anmodning om ændring af eksisterende afgifter  \r\n\r\n efter lovens §6, stk. 1 indsendes af den pågældende fondsbestyrelse til  \r\n\r\n direktoratet. </P>  \r\n\r\n<P CLASS=STK> <I>Stk. 3. </I> Anmodningen skal indeholde følgende  \r\n\r\n oplysninger; </P>  \r\n\r\n<UL CLASS=PLAIN-LIST>  \r\n\r\n<LI>1) De overordnede formål med afgiften </LI>  \r\n\r\n<LI>2) Afgiftens størrelse pr. afgiftsenhed </LI>  \r\n\r\n<LI>3) Den samlede årlige provenu samt et budget for midlernes anvendelse i  \r\n\r\n overensstemmelse med bilag 1 </LI>  \r\n\r\n<LI>4) Specifikation af budgetposter, som udgør mindst 10% af det totale  \r\n\r\n budget (dog mindst 100.000 kr.) eller mindst 1 mio. kr. For mindre  \r\n\r\n budgetposter indsendes specifikation kun, når direktoratet anmoder derom  \r\n\r\n</LI>  \r\n\r\n<LI>5) Afgiftens ikrafttrædelsestidspunkt. </LI>  \r\n\r\n</UL>  \r\n\r\n<P> <B> Kapitalen 4. §2-udvalgets og Strukturdirektoratets behandling af  \r\n\r\n anmodningen.</B>  </P>  \r\n\r\n<P>§4. Den indsendte anmodning om opkrævning af en afgift m.v. forelægges  \r\n\r\n §2-udvalget (Ministeriet for Fødevarer, Landbrug og Fiskeri's udvalg vedr.  \r\n\r\n Det Europæiske Fællesskabs fiskeripolitik (i det følgende kaldet udvalget))  \r\n\r\n med henblik på indhentning af en udtalelse. Udvalgets formand kan eventuelt  \r\n\r\n anmode den ansøgende organisation/fondsbestyrelse om nærmere at redegøre for  \r\n\r\n anmodningen. </P>  \r\n\r\n<P>§5. Udvalget eller Strukturdirektoratet kan anmode den pågældende  \r\n\r\n organisation/fondsbestyrelse om at fremskaffe yderligere information. </P>  \r\n\r\n<P>§6. Udvalget afgiver en udtalelse om anmodningen til Strukturdirektoratet,  \r\n\r\n som derefter tager stilling hertil. </P>  \r\n\r\n<P> <B> Kapitel 5. Udstedelse af bekendtgørelse og oprettelse af fonden.</B>  \r\n\r\n</P>  \r\n\r\n<P>§7. Opkrævning af afgiften sker i henhold til bekendtgørelse. </P>  \r\n\r\n<P>§8. Såfremt der ikke hidtil har eksisteret en fond, oprettes en sådan,  \r\n\r\n idet ministeren udpeger en bestyrelse og Strukturdirektoratet godkender  \r\n\r\n fondens vedtægter i overensstemmelse med reglerne i lov nr. 482 af 12. juni  \r\n\r\n 1996. </P>  \r\n\r\n<P> <B> Kapitel 6.Forvaltning.</B>  </P>  \r\n\r\n<P>§9. Fondsbestyrelserne udgør en del af den offentlige forvaltning og er  \r\n\r\n derfor omfattet af forvaltningsloven (lov nr. 571 af 19. december 1985 med  \r\n\r\n senere ændringer) og offentlighedsloven (lov nr. 572 af 19. december 1985 med  \r\n\r\n senere ændringer). Forvaltningen skal således ske i overensstemmelse med  \r\n\r\n forvaltningslovens regler om inhabilitet (lovens kap. 2), vejledning og  \r\n\r\n repræsentation m.v. (kap. 3), aktindsigt (kap. 4), partshøring (kap. 5),  \r\n\r\n begrundelse m.v. (kap. 6), klagevejledning (kap. 7) og tavshedspligt m.v.  \r\n\r\n (kap. 8) samt offentlighedslovens regler om aktindsigt, herunder notatpligt  \r\n\r\n (lovens kap. 2-4). </P>  \r\n\r\n<P>§10. Såfremt der som følge af en tilskudsmodtagers aktiviteter gives  \r\n\r\n retskrav til særlige grupper, skal fondsbestyrelsen sikre, at der findes  \r\n\r\n detaljerede retningslinier for ydelse af støtte. Eksistensen af sådanne af  \r\n\r\n bestyrelsen godkendte og for Strukturdirektoratet forelagte retningslinier  \r\n\r\n vil være en forudsætning for udbetaling af støtte. </P>  \r\n\r\n<P> <B> Kapitel 7. Budget.</B>  </P>  \r\n\r\n<P>§11. Fondenes budgetår er kalenderåret. Strukturdirektoratet kan dog  \r\n\r\n dispensere herfra. </P>  \r\n\r\n<P CLASS=STK> <I>Stk. 2. </I> Inden den 1. oktober fremsender  \r\n\r\n fondsbestyrelserne i 30 eksemplarer til dirketoratet forslag til budget over  \r\n\r\n det kommende regnskabsårs indtægter og udgifter med indstilling om  \r\n\r\n direktoratets godkendelse. Såfremt direktoratet har dispenseret med hensyn  \r\n\r\n til budgetårets fastlæggelse, forrykkes indsendelsesfristen for budgettet  \r\n\r\n tilsvarende. </P>  \r\n\r\n<P>§12. Budgetforslaget skal omfatte samtlige indtægter og udgifter i fonden.  \r\n\r\n</P>  \r\n\r\n<P>§13. Budgetforslaget skal opstilles som vist i bilag 1. Herved muliggøres  \r\n\r\n en sammenligning af budgettet for det kommende regnskabsår med basisbudgettet  \r\n\r\n og det senest godkendte ændringsbudget for det løbende regnskabsår. I  \r\n\r\n budgetforslaget skal finansieringskilden vedrørende fondens  \r\n\r\n administrationsudgifter angives. Der skal gøres særskilt opmærksom på  \r\n\r\n aktiviteter, som ikke direkte falder ind under lovens formålsparagraf, men  \r\n\r\n som kræver ministerens særlige tilladelse. </P>  \r\n\r\n<P>§14. Strukturdirektoratet tager stilling til budgetforslaget efter  \r\n\r\n indhentet udtalelse fra udvalget. </P>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Efter Strukturdirektoratets godkendelse af  \r\n\r\n budgettet notificeres Europa-kommissionen om dets indhold, såfremt der er  \r\n\r\n tale om væsentlige ændringer i midlernes anvendelse i forhold til tidligere  \r\n\r\n år. </P>  \r\n\r\n<P> <B> Kapitel 8. Afvigelse fra godkendt budget.</B>  </P>  \r\n\r\n<P>§16. Det er fonden tilladt for eksisterende budgetposter at afvige fra det  \r\n\r\n af Strukturdirektoratet godkendte budget, hvis begge følgende betingelser er  \r\n\r\n overholdt: 1) Afvigelsen for det totale budget er mindre end 10%, 2)  \r\n\r\n Afvigelsen for den enkelte formålspost er mindre end 10%. Ønsker fonden af  \r\n\r\n afvige mere i forhold til det senest godkendte budget, skal der til  \r\n\r\n direktoratet indsendes forslag om budgetændring med henblik på direktoratets  \r\n\r\n godkendelse. På opgørelsen over det forventede resultat, som ønskes godkendt  \r\n\r\n som budgetændring, understreges de budgetafvigelser, der er over eller lig  \r\n\r\n med 10%. </P>  \r\n\r\n<P>§17. Såfremt budgetafvigelsen indebærer optagelse af en ny budgetpost,  \r\n\r\n skal Strukturdirektoratet godkende et ændringsbudget, inen der kan disponeres  \r\n\r\n i henhold til den foreslåede post. </P>  \r\n\r\n<P>§18. Afvigelser, der ønskes godkendt som budgetændringer, skal være  \r\n\r\n indsendt til Strukturdirektoratet senest 3 måneder før regnskabsårets  \r\n\r\n afslutning. Budgetændringer, som indsendes senere, kan ikke uden særlig  \r\n\r\n begrundelse forventes godkendt. Opnås der godkendelse af budgetændring for  \r\n\r\n det løbende regnskabsår efter fremsendelse til udvalget af budgetforslag for  \r\n\r\n det kommende regnskabsår, skal der omgående indsendes et nyt budgetforslag  \r\n\r\n for det kommende år. </P>  \r\n\r\n<P>§19. Strukturdirektoratet tager stilling til budgetændringen efter  \r\n\r\n indhentet udtalelse fra udvalget. </P>  \r\n\r\n<P> <B> Kapitel 9. Regnskabsførelsen.</B>  </P>  \r\n\r\n<P>§20. Generelt. </P>  \r\n\r\n<P CLASS=STK> <I>Stk. 1. </I> Regnskabsåret følger budgetåret, jf. §11, stk.  \r\n\r\n 1. </P>  \r\n\r\n<P CLASS=STK> <I>Stk. 2. </I> Regnskabsførelsen for fondsmidler skal ske i  \r\n\r\n overensstemmelse med god og ansvarlig regnskabsskik. Regnskaberne skal føres  \r\n\r\n med mindst samme specifikationsgrad som budgettet. </P>  \r\n\r\n<P CLASS=STK> <I>Stk. 3. </I> Regnskabs- og bilagsmateriale samt andet  \r\n\r\n materiale, der vedrører fondens midler og administration heraf, kan af  \r\n\r\n Strukturdirektoratet kræves fremlagt til gennemsyn på et hvilket som helst  \r\n\r\n tidspunkt. </P>  \r\n\r\n<P CLASS=STK> <I>Stk. 4. </I> Fonden foranlediger, at alle tilskudsmodtagere  \r\n\r\n fremsender regnskabsmateriale til fonden. For tilskudsmodtagere, som modtager  \r\n\r\n 100.000 kr. eller derunder, skal der ikke udarbejdes en revisionsprotokol,  \r\n\r\n men der udarbejdes et tilskudsregnskab indeholdende revisors erklæring.  \r\n\r\n Fondens revisor påser, at alle tilskudsregnskaber er modtaget ved  \r\n\r\n godkendelsen af fondens årsregnskab. </P>  \r\n\r\n<P CLASS=STK> <I>Stk. 5. </I> Ved den årlige regnskabsaflæggelse fremsendes  \r\n\r\n følgende materiale til direktoratet: </P>  \r\n\r\n<P>1) Fondens samlede regnskab (bestående af driftsregnskab og  \r\n\r\n statusopgørelse) påtegnet af revisor, revisionsprotokol samt en af  \r\n\r\n bestyrelsesformanden underskrevet beretning vedrørende fondens aktiviteter i  \r\n\r\n det forløbne regnskabsår. Materialet fremsendes i 30 eksemplarer. To  \r\n\r\n eksemplarer af årsregnskabet skal være underskrevet af fondens bestyrelse og  \r\n\r\n revisor, mens to eksemplarer af revisionsprotokollen skal være underskrevet  \r\n\r\n af revisor og bestyrelse. Der henvises i øvrigt til §21 om fonden. </P>  \r\n\r\n<UL CLASS=PLAIN-LIST>  \r\n\r\n<LI>2) Tilskudsregnskab fra tilskudsmodtagere, der har modtaget over 1 mio.  \r\n\r\n kr. i tilskud fra fonden eller, hvor tilskuddet er under 1 mio. kr., men  \r\n\r\n udgør mindst 10% af fondens samlede udgifter (ekskl. fondens  \r\n\r\n administrationsudgifter). Tilskudsregnskabet skal bestå af et delregnskab for  \r\n\r\n fondsmidlernes anvendelse. Regnskabet påtegnes af tilskudsmodtagers revisor  \r\n\r\n (dette gælder ikke statsinstitutioner). Eventuelle bemærkninger til  \r\n\r\n regnskabet skal fremgå af revisionsprotokollen. Materialet indsendes af  \r\n\r\n fonden til direktoratet i 3 eksemplarer, hvoraf 2 eksemplarer af  \r\n\r\n tilskudsregnskabet skal være underskrevet af en organisationsansvarlig for  \r\n\r\n tilskudsmodtageren. Der henvises i øvrigt til §22 om tilskudsmodtagere. </LI>  \r\n\r\n<LI>3) Tilskudsregnskab fra tilskudsmodtagere, for hvilke tilskuddet udgør  \r\n\r\n mindre end 1 mio. kr. og under 10% af fondens samlede udgifter (ekskl.  \r\n\r\n administrationsudgifter) samt for tilskudsmodtagere, for hvilke tilskuddet  \r\n\r\n udgør over 10% af fondens samlede udgifter (ekskl. administrationsudgifter)  \r\n\r\n men under 100.000 kr., indsendes kun, når direktoratet anmoder om det. </LI>  \r\n\r\n</UL>  \r\n\r\n<P CLASS=STK> <I>Stk. 6. </I> I det omfang, udvalget eller direktoratet  \r\n\r\n finder det fornødent, kan der til enhver tid kræves specifikation af de  \r\n\r\n enkelte konti i regnskabet, herunder opgørelse over anvendelse af midler til  \r\n\r\n særlige formål eller projekter. </P>  \r\n\r\n<P CLASS=STK> <I>Stk. 7. </I> Regnskaberne skal indstilles til direktoratets  \r\n\r\n godkendelse af fondens bestyrelse og fremsendes til direktoratet senest 1.  \r\n\r\n juli. Såfremt direktoratet har dispenseret med hensyn til budget- og  \r\n\r\n regnskabsår, forrykkes indsendelsfristen tilsvarende. </P>  \r\n\r\n<P CLASS=STK> <I>Stk. 8. </I> Der må hverken i fonden eller hos  \r\n\r\n tilskudsmodtagere ske opsamling af fondsmidler, idet der dog i fonden kan  \r\n\r\n budgetteres med en sikkerhedsmargen af en størrelsesorden, som fondsbudgettet  \r\n\r\n berettiger til. Eventuelle uforbrugte fondsmidler hos tilskudsmodtagerne skal  \r\n\r\n efter regnskabsårets afslutning tilbageføres til fonden. </P>  \r\n\r\n<P CLASS=STK> <I>Stk. 9. </I> Direktoratet tager stilling til regnskaberne  \r\n\r\n efter indhentet udtalelse fra udvalget. </P>  \r\n\r\n<P>§21. Fonden </P>  \r\n\r\n<P CLASS=STK> <I>Stk. 1. </I> Fondens regnskab udarbejdes i overensstemmelse  \r\n\r\n med god regnskabsskik og indeholder indtægter og udgifter i det pågældende  \r\n\r\n regnskabsår samt aktiver og passiver ved regnskabsårets udløb. </P>  \r\n\r\n<P CLASS=STK> <I>Stk. 2. </I> Fondens driftsregnskab skal i princippet  \r\n\r\n opstilles som vist i bilag 2. </P>  \r\n\r\n<P CLASS=STK> <I>Stk. 3. </I> Fondens indtægtskiler skal specificeres. I den  \r\n\r\n forbindelse skal statslige tilskud og tilskud fra andre fonde under  \r\n\r\n offentligt tilsyn fremgå af regnskabet. Beregning af afgiftsprovenuet skal  \r\n\r\n præciseres. Udgifter til administration af fondene, bortset fra kontrol med  \r\n\r\n midlernes korrekte anvendelse, kan hverken afholdes direkte eller indirekte  \r\n\r\n af fondsmidler, jf. § 2, stk. 2. Det skal af fondens regnskab fremgå,  \r\n\r\n hvorledes udgifterne til administration af fonden er finansieret. Såfremt en  \r\n\r\n tilskudsmodtager af egne midler yder bidrag til fondens administration, skal  \r\n\r\n dette bidrag anføres særskilt, idet det ikke må modregnes i tilskuddet til  \r\n\r\n fonden. Kontrol med midlernes korrekte anvendelse omfatter fondens udgifter  \r\n\r\n til advokatbistand hertil og til revision samt til eventuel regnskabskontrol  \r\n\r\n og fysisk kontrol på de afgiftspligtige virksomheder udført i forbindelse med  \r\n\r\n revisionen. </P>  \r\n\r\n<P CLASS=STK> <I>Stk. 4. </I> På fondens regnskab angives for hver  \r\n\r\n tilskudsmodtager de vigtigste aktiviteter, herunder de vigtigste  \r\n\r\n udgiftsposter. </P>  \r\n\r\n<P CLASS=STK> <I>Stk. 5. </I> En detaljeret angivelse af projektaktiviteter  \r\n\r\n hos tilskudsmodtagerne skal foretages i beretningen, der aflægges af fonden.  \r\n\r\n</P>  \r\n\r\n<P CLASS=STK> <I>Stk. 6. </I> Fonden skal anbringe de indkomne midler på en  \r\n\r\n konto i et pengeinstitut til bedst mulig forrentning under hensyntagen til  \r\n\r\n den nødvendige likviditet. Det er ikke tilladt, at anbringe midler i  \r\n\r\n spekulationsøjemed i f.eks. aktier, fremmed valuta, obligationer eller  \r\n\r\n andele. </P>  \r\n\r\n<P>§22. Tilskudsmodtagere. </P>  \r\n\r\n<P CLASS=STK> <I>Stk. 1. </I> I tilskudsmodtagerens regnskab skal angives  \r\n\r\n størrelsen af tilskuddet fra fonden samt dette tilskuds størrelse i forhold  \r\n\r\n til tilskudsmodtagerens samlede indtægter. Eventuelle salgs- og lejeindtægter  \r\n\r\n samt anden tilskudsfinansiering vedrørende aktiviteten skal angives. Såfremt  \r\n\r\n der anvendes personale, lokaler m.v. fra andre tilskudsmodtagere, skal dette  \r\n\r\n fremgå af regnskabet. </P>  \r\n\r\n<P CLASS=STK> <I>Stk. 2. </I> Udgifter til projektaktiviteter hos statslige  \r\n\r\n institutioner skal fremgå særskilt og enkeltvis af tilskudsmodtagernes  \r\n\r\n regnskab. </P>  \r\n\r\n<P CLASS=STK> <I>Stk. 3. </I> Administrative udgifter hos tilskudsmodtageren,  \r\n\r\n som udgør en integreret del af de aktiviteter, der er omfattet af lovens  \r\n\r\n formålsbestemmelser, jf. lovens §7, og som er godkendt på budgettet, kan  \r\n\r\n afholdes af fondsmidler. Det er en forudsætning, at de administrative  \r\n\r\n omkostninger er direkte forbundet med de pågældende aktiviteter, og at de  \r\n\r\n administrative udgifter har et økonomisk rimeligt og sædvanligt omfang i  \r\n\r\n forhold til de pågældende aktiviteter. Regnskaberne skal for hver aktivitet  \r\n\r\n indeholde specifikation af de tilknyttede udgifter til gager og lønninger,  \r\n\r\n personaleudgifter (f.eks. forsikring, kursusudgifter), rejseudgifter,  \r\n\r\n driftsudgifter, ejendomsudgifter, inventar og apparatur, renter,  \r\n\r\n administration m.m. Nøglen til fordeling af fællesudgifter på  \r\n\r\n tilskudsmodtagernes aktiviteter og på disses finansieringskilder skal  \r\n\r\n specificeres. </P>  \r\n\r\n<P> <B> Kapitel 10. Investeringer.</B>  </P>  \r\n\r\n<P>§23. Det er tilladt fonden, at yde investeringstilskud til  \r\n\r\n tilskudsmodtagerens køb af fast ejendom, maskiner og lignende, såfremt den  \r\n\r\n angivne anvendelse af disse aktiviteter er i overensstemmelse med fondens  \r\n\r\n formål. Investeringstilskuddet ydes med en klausul om, at fondens andel af  \r\n\r\n det pågældende aktivs værdi ved ophør eller væsentlig ændring af aktivets  \r\n\r\n anvendelse skal tilfalde fonden. Dette skal klart fremgå af  \r\n\r\n tilskudsbetingelserne. Investeringstilskud skal fremgå af budgettet. </P>  \r\n\r\n<P CLASS=STK> <I>Stk. 2. </I> Der skal i tilknytning til tilskudsmodtagerens  \r\n\r\n regnskab udarbejdes en oversigt over væsentlige investeringstilskud med  \r\n\r\n angivelse af den aktivitet, hvortil investeringen er anvendt. </P>  \r\n\r\n<P CLASS=STK> <I>Stk. 3. </I> Investeringer, hvortil der er ydet tilskud,  \r\n\r\n opføres på oversigten, indtil investeringen er afskrevet, jf. efterfølgende  \r\n\r\n regler. Investeringer i fast ejendom e.l., der må forventes til stadighed at  \r\n\r\n have en værdi, skal dog fortsat opføres på oversigten. </P>  \r\n\r\n<P CLASS=STK> <I>Stk. 4. </I> Afskrivningen skal ske lineært på baggrund af  \r\n\r\n aktivets forventede levetid (d.v.s. 10-20 år for erhvervsbygninger og større  \r\n\r\n fast driftsinventar, 10 år for stort inventar og 5-6 år for løst  \r\n\r\n driftsinventar). </P>  \r\n\r\n<P> <B> Kapitel 11. Indsendelse af indberetning om afgiftsgrundlaget og  \r\n\r\n inddrivelse af afgifter. </B></P>  \r\n\r\n<P>§24. Såfremt en korrekt udfyldt indberetning ikke er rettidigt indsendt  \r\n\r\n til fonden, skal fonden, inden 14 dage efter at forholdet er kommet til  \r\n\r\n fondens kundskab, rette henvendelse til den pågældende virksomhed m.v. om at  \r\n\r\n indsende indberetningen inden 14 dage. </P>  \r\n\r\n<P CLASS=STK> <I>Stk. 2. </I> Såfremt fonden konstaterer, at en virksomhed  \r\n\r\n gennem en længere periode har undladt at indsende indberetning, skal fonden  \r\n\r\n dog omgående overdrage sagen til Strukturdirektoratet med henblik på videre  \r\n\r\n forfølgning, herunder eventuel overdragelse til politiet. Fonden orienterer  \r\n\r\n samtidig virksomheden om sagens overdragelse til direktoratet. </P>  \r\n\r\n<P CLASS=STK> <I>Stk. 3. </I> Såfremt en virksomhed på trods af den i stk. 1  \r\n\r\n nævnte henvendelse undlader at indsende indberetning, skal fonden over for  \r\n\r\n virksomheden tilkendegive, at sagen vil blive overdraget til direktoratet til  \r\n\r\n videre foranstaltning, herunder eventuel overdragelse til politiet, såfremt  \r\n\r\n indberetningen ikke fremsendes til fonden inden 10 dage. </P>  \r\n\r\n<P>§25. Såfremt skyldige afgifter ikke betales rettidigt til fonden,  \r\n\r\n tillægges rente på 1,3% måndligt for hver påbegyndt måned fra forfaldsdagen  \r\n\r\n at regne. Dog opkræves rentebeløb ikke, hvis beløbet er under 50 kr. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Ved ikke rettidig betaling af skyldige afgifter  \r\n\r\n skal fonden rette henvendelse til den eller de pågældende skyldnere om tillæg  \r\n\r\n af rente fra forfaldsdagen. Henvendelsen skal indeholde oplysning om, at  \r\n\r\n fonden er berettiget til at fordre hele beløbet inddrevet ved udlæg tillige  \r\n\r\n med et beløb til dækning af udlægsomkostningerne. </P>  \r\n\r\n<P>§27. Betales skyldige afgifter og renter ikke senest 14 dage efter fondens  \r\n\r\n henvendelse, jf. §26, skal fonden foranledige, at der foretages udlæg for  \r\n\r\n beløbet inkl. renter og udlægsomkostninger, og indberette til  \r\n\r\n Strukturdirektoratet om omfanget heraf. Fonden kan dog beslutte, at der ikke  \r\n\r\n foretages udlæg for skyldige beløb inkl. renter, hvis omkostningerne ved  \r\n\r\n udlægsforretningen står i misforhold til førnævnte beløb. </P>  \r\n\r\n<P>§28. Indberetninger skal behandles fortroligt af fondens administrator,  \r\n\r\n såfremt det af hensyn til enkeltpersoners, private virksomheders eller  \r\n\r\n foreningers økonomiske interesser er nødvendigt at beskytte oplysninger om  \r\n\r\n drifts- eller forretningsforhold. </P>  \r\n\r\n<P> <B> Kapitel 12. Revision.</B>  </P>  \r\n\r\n<P>§29. Revisionen foretages efter lovens §9, stk. 2 af statsautoriserede  \r\n\r\n eller registrerede revisorer. Der henvises i øvrigt til revisionsinstruksen  \r\n\r\n for produktionsafgiftsfonde inden for fiskeriet. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Rigsrevisionen modtager alle indsendte  \r\n\r\n regnskaber, beretninger samt revisionsprotokoller/bilag fra  \r\n\r\n Strukturdirektoratet. </P>  \r\n\r\n<P>§31. Rigsrevisionen har adgang til at foretage gennemgang af regnskaberne  \r\n\r\n efter loven om revision af statens regnskaber m.v. Rigsrevisionen kan efter  \r\n\r\n samme lov til enhver tid foretage regnskabsmæssig gennemgang på det sted,  \r\n\r\n hvor regnskaberne føres. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Rigsrevisionen kan fra Strukturdirektoratet,  \r\n\r\n fondene eller tilskudsmodtagerne kræve alle de oplysninger, som  \r\n\r\n rigsrevisionen skønner er af betydning for regnskabernes prøvelse. </P>  \r\n\r\n<P> <B> Kapitel 13. Procedure ved en fonds ophør.</B>  </P>  \r\n\r\n<P>§33. Meddelelse om påtænkt ophævelse af de i lovens §6, stk. 1 nævnte  \r\n\r\n fonde fremsendes af de pågældende fondsbestyrelser til Strukturdirektoratet.  \r\n\r\n Meddelelsen skal indeholde følgende oplysninger: </P>  \r\n\r\n</DIV>  \r\n\r\n<P CLASS=PUNKT> <B>1.</B> Begrundelse for ophævelse af fonden </P>  \r\n\r\n<P CLASS=PUNKT> <B>2.</B> Dato for ophævelse </P>  \r\n\r\n<P CLASS=PUNKT> <B>3.</B> Budgetforslag vedrørende afvikling af fonden. </P>  \r\n\r\n<P CLASS=STK> <I>Stk. 2. </I> Udvalget skal høres om budgetforslaget for den  \r\n\r\n påtænkte ophævelse af fonden, inden direktoratet tager stilling til  \r\n\r\n afviklingsbudgettet. </P>  \r\n\r\n<P>§34. Når fondens aktiviteter og forpligtelseer er endeligt afviklet, skal  \r\n\r\n der indsendes regnskab til Strukturdirektoratet. Direktoratet indhenter  \r\n\r\n udvalgets udtalelse, inden der tages stilling til regnskabet. </P>  \r\n\r\n<P> <B> Kapitel 14. Årlig rapport til Folketingets Landbrugs- og  \r\n\r\n Fiskeriudvalg.</B>  </P>  \r\n\r\n<P>§35. På basis af de fra fondene og deres tilskudsmodtagere fremsendte  \r\n\r\n regnskaber og beretninger udarbejder Strukturdirektoratet en rapport til  \r\n\r\n Folketingets Landbrugs- og Fiskeriudvalg om hvilke midler, der er indgået i  \r\n\r\n fondene, og hvorledes midlerne er anvendt. Rapporten tilgår ligeledes fondene  \r\n\r\n og udvalget. </P>  \r\n\r\n<P> <B> Kapitel 15. Ikrafttrædelse.</B>  </P>  \r\n\r\n<P>§36. Denne instruks træder i kraft den 13. august 1997. </P>  \r\n\r\n<P>Bilag 1 </P>  \r\n\r\n<PRE>  \r\n\r\n   Budget for XX-afgiftsfonden for 1998  \r\n\r\n                              Basisbudget  Forslag til  Budgetfor-  \r\n\r\n                              for det lø-  ændrings-    slag for det  \r\n\r\n                              bende år     budget       kommende år  \r\n\r\n ---------------------------------------------------------------------  \r\n\r\n                                1997        1997           1998  \r\n\r\n ---------------------------------------------------------------------  \r\n\r\n I. Indtægter  \r\n\r\n ---------------------------------------------------------------------  \r\n\r\n  1. Overført fra forrige år3)  \r\n\r\n  2. Produktionsafgifter1)  \r\n\r\n  3. Rente  \r\n\r\n  4. Andre indtægterS):  \r\n\r\n     A ...  \r\n\r\n     B ...  \r\n\r\n  5. Indt. til fondsadm.2)  \r\n\r\n ---------------------------------------------------------------------  \r\n\r\n     INDTÆGTER IALT  \r\n\r\n ---------------------------------------------------------------------  \r\n\r\n II. Udgifter:  \r\n\r\n ---------------------------------------------------------------------  \r\n\r\n II. A. Tilskudsmodtagere:  \r\n\r\n  7. Tilskudsmodtager 1S)  \r\n\r\n      Formål 1  \r\n\r\n         Aktivitet 1  \r\n\r\n         Aktivitet 2  \r\n\r\n      Formål 2  \r\n\r\n         Aktivitet 1  \r\n\r\n         Aktivitet 2  \r\n\r\n  8. Tilskudsmodtager 2S)  \r\n\r\n      Formål 1  \r\n\r\n         Aktivitet 1  \r\n\r\n      Formål 2  \r\n\r\n         Aktivitet 1  \r\n\r\n         Aktivitet 2  \r\n\r\n  9. ...  \r\n\r\n II. B.  \r\n\r\n 10. Fondsadministration S)  \r\n\r\n ---------------------------------------------------------------------  \r\n\r\n    UDGIFTER IALT  \r\n\r\n ---------------------------------------------------------------------  \r\n\r\n Overført til næste år 3)  \r\n\r\n ---------------------------------------------------------------------  \r\n\r\n</PRE>  \r\n\r\n<P>Noter: </P>  \r\n\r\n<UL CLASS=PLAIN-LIST>  \r\n\r\n<LI>S) Budgetposter mærket S) skal specificeres i noteform i tal og tekst,  \r\n\r\n hvis de udgør mindst 10% af det samlede budget (dog mindst 100.000 kr.) eller  \r\n\r\n mindst 1 mio.kr. For tilskudsmodtagere skal det bl.a. fremgå, hvilke  \r\n\r\n administrative udgifter og fællesudgifter der er forbundet med de enkelte  \r\n\r\n aktiviteter. </LI>  \r\n\r\n<LI>1) Afgiftens størrelse pr. afgiftsenhd angives. </LI>  \r\n\r\n<LI>2) Midlernes oprindelse angives. </LI>  \r\n\r\n<LI>3) Overførsel af midler, der er forbeholdt bestemte tilskudsmodtagere  \r\n\r\n eller tilskudsmodtageres aktiviteter samt fondens administration, skal  \r\n\r\n specificeres i noteform. </LI>  \r\n\r\n</UL>  \r\n\r\n<P> <B>Kun de i administrationsinstruksens §2 nævnte formålsangivelser må  \r\n\r\n anvendes i budgettet.</B>  </P>  \r\n\r\n<P>Bilag 2 </P>  \r\n\r\n<PRE>  \r\n\r\n   Regnskab for XX-afgiftsfonden for 1998  \r\n\r\n                        Senest afslutte-  Senest godkend- Regnskab for  \r\n\r\n                        de regnskabsår    te ændringsbud- forrige år  \r\n\r\n                                          get  \r\n\r\n ---------------------------------------------------------------------  \r\n\r\n                             1998              1998          1997  \r\n\r\n ---------------------------------------------------------------------  \r\n\r\n I. Indtægter:  \r\n\r\n ---------------------------------------------------------------------  \r\n\r\n  1. Overført fra forrige år3)  \r\n\r\n  2. Produktionsafgifter1)  \r\n\r\n  3. Rente  \r\n\r\n  4. Andre indtægterS):  \r\n\r\n     A ...  \r\n\r\n     B ...  \r\n\r\n  5. Indt. til fondsadm.2)  \r\n\r\n ---------------------------------------------------------------------  \r\n\r\n     INDTÆGTER IALT  \r\n\r\n ---------------------------------------------------------------------  \r\n\r\n II. Udgifter:  \r\n\r\n ---------------------------------------------------------------------  \r\n\r\n II. A. Tilskudsmodtagere:  \r\n\r\n  7. Tilskudsmodtager 1S)  \r\n\r\n      Formål 1  \r\n\r\n         Aktivitet 1  \r\n\r\n         Aktivitet 2  \r\n\r\n      Formål 2  \r\n\r\n         Aktivitet 1  \r\n\r\n         Aktivitet 2  \r\n\r\n  8. Tilskudsmodtager 2S)  \r\n\r\n      Formål 1  \r\n\r\n         Aktivitet 1  \r\n\r\n      Formål 2  \r\n\r\n         Aktivitet 1  \r\n\r\n         Aktivitet 2  \r\n\r\n  9. ...  \r\n\r\n II. B.  \r\n\r\n 10. Fondsadministration S)  \r\n\r\n ---------------------------------------------------------------------  \r\n\r\n    UDGIFTER IALT  \r\n\r\n ---------------------------------------------------------------------  \r\n\r\n Overført til næste år 3)  \r\n\r\n ---------------------------------------------------------------------  \r\n\r\n</PRE>  \r\n\r\n<P>Noter: </P>  \r\n\r\n<UL CLASS=PLAIN-LIST>  \r\n\r\n<LI>S) Regnskabsposter mærket S) skal specificeres i noteform i tal og tekst,  \r\n\r\n hvis de udgør mindst 10% af det samlede budget (dog mindst 100.000 kr.) eller  \r\n\r\n mindst 1 mio.kr. For tilskudsmodtagere, som opfylder ovennævnte betingelser,  \r\n\r\n indsendes et særskilt delregnskab for tilskudsmidlernes anvendelse, herunder  \r\n\r\n bl.a. de administrative udgifter og fællesudgifterne forbundet med  \r\n\r\n aktiviteten. </LI>  \r\n\r\n<LI>1) Afgiftsgrundlaget og afgiftens størrelse pr. afgiftsenhed angives.  \r\n\r\n</LI>  \r\n\r\n<LI>2) Midlernes oprindelse angives. </LI>  \r\n\r\n<LI>3) Overførsel af midler, der er forbeholdt bestemte tilskudsmodtagere  \r\n\r\n eller tilskudsmodtageres aktiviteter samt fondens administration, skal  \r\n\r\n specificeres i noteform. </LI>  \r\n\r\n</UL>  \r\n\r\n<P> <B>Kun de i administrationsinstruksens §2 nævnte formålsangivelser må  \r\n\r\n anvendes i regnskabet.</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Loven, som instruksen henviser til, lov nr. 482 af 12. juni 1996, er blevet ophævet ved bekendtgørelse nr. 864 af 2. december 1999, og hjemlen er afløst af fiskerilovens §§ 105-106. I medfør af fiskerilovens §§ 105-106 er bekendtgørelse nr. 987 af 6. oktober 2004 blevet udstedt. Dette må betyde, at instruksen er bortfaldet, uden at dette dog fremgår af bekendtgørelsens ordlyd."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/1997"
        },
        {
            "displayName": "Accession",
            "displayValue": "C19970012323"
        },
        {
            "displayName": "Entydig dokumentidentifikation",
            "displayValue": "CM046515"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "06/02/2018"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "13/08/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}