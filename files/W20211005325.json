{
    "id": 228265,
    "title": "Ligebehandlingsnævnets afgørelse om alder - uddannelse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10053 af 29/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder - uddannelse - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">21-12735</span></p>\r\n   <p class=\"TekstGenerel\">En mand, der er født i 1971, sendte en ansøgning til uddannelsen som sprogofficer den 6. januar 2019. Manden fik efter det oplyste afslag på sin ansøgning. Manden klagede over forskelsbehandling på grund af alder til Ligebehandlingsnævnet den 14. marts 2021.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Efter det oplyste havde manden ikke i den mellemliggende periode henvendt sig til indklagede i anledning af afslaget, herunder med krav efter forskelsbehandlingsloven.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at manden havde udvist retsfortabende passivitet, og at hans eventuelle krav på godtgørelse som følge af påstået forskelsbehandling på grund af alder i forbindelse med, at han fik afslag på sin ansøgning, var bortfaldet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Manden fik derfor ikke medhold i klagen.</p>\r\n</div>\r\n<p>Klagen angår påstået forskelsbehandling på grund af alder i forbindelse med, at en mand, der er født i 1971, fik afslag på sin ansøgning til uddannelsen som sprogofficer.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Klager har udvist retsfortabende passivitet og har dermed fortabt retten til at gøre et eventuelt krav gældende som følge af påstået ulovlig forskelsbehandling på grund af alder.</p>\r\n<p>\r\n</p>\r\n<p>\r\n   <span class=\"Bold\">Sagens behandling</span>\r\n</p>\r\n<p>\r\n</p>\r\n<p>Afgørelsen er truffet af Ligebehandlingsnævnets formand.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Den 23. oktober 2018 havde klager, der er født i 1971, en korrespondance med en medarbejder fra Forsvarets Værnepligts- og rekrutteringsafdeling. Af klagers mail fremgår:</p>\r\n<p>\r\n</p>\r\n<p>”Til HR afdelingen</p>\r\n<p>\r\n</p>\r\n<p>Jeg overvejer at søge ind på uddannelsen som sprogofficer i Russisk.</p>\r\n<p>\r\n</p>\r\n<p>I jeres oplysningsmateriale står der at man skal have sprogfagene på A niveau, men det er jo strengt taget ikke det samme som at man skal have russisk på A niveau. Jeg har også læst studieordningen, men den henviser til hjemmesiden.</p>\r\n<p>\r\n</p>\r\n<p>Derfor vil jeg høre om I kan præcisere det, så der ikke er nogen tvivl. <span class=\"Italic\">Skal</span> man have haft russisk på A-niveau? ”</p>\r\n<p>\r\n</p>\r\n<p>Af indklagedes svar fra Forsvarets Værnepligts- og rekrutteringsafdeling fremgår:</p>\r\n<p>\r\n</p>\r\n<p>”Hej [klager]</p>\r\n<p>\r\n</p>\r\n<p>Nej det skal man ikke [smiley] Du har ret. Det at vi skriver at sprog gerne skal have været på A niveau betyder (for os) at ansøgeren både har interesse og flair for sprog. Så kan det sprog være hvad som helst [smiley] Og igen det er kun ien pil i den retning men ikke et ubetinget krav. ”</p>\r\n<p>\r\n</p>\r\n<p>Klager har fremlagt kopi af sin ansøgning til uddannelsen som sprogofficer. Ansøgningen er dateret den 6. januar 2019.</p>\r\n<p>\r\n</p>\r\n<p>Den 6. januar 2019 modtog klager en kvitteringsmail om, at hans ansøgning til uddannelsen som sprogofficer var blevet modtaget. Af kvitteringsmailen fremgår blandt andet:</p>\r\n<p>\r\n</p>\r\n<p>”Kære [klager]</p>\r\n<p>\r\n</p>\r\n<p>Tak for din ansøgning. Du hører fra os igen senes 15 arbejdsdage efter ansøgnings-fristens udløb.</p>\r\n<p>Bemærk at Forsvaret stiller fysiske krav til alle ansøgere, og bliver du indkaldt til optagelsesprøve, vil din fysiske form blive testet efter Forsvarets krav. ”</p>\r\n<p>\r\n</p>\r\n<p>Klager har oplyst, at han fik afslag på sin ansøgning.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 14. marts 2021.</p>\r\n<p>\r\n</p>\r\n<p>Klager fremsatte i klagen en beløbsmæssig påstand om betaling af en godtgørelse på 1.000.000 kr.</p>\r\n<p>\r\n</p>\r\n<p>\r\n   <span class=\"Bold\">Klagers bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han er blevet udsat for aldersdiskrimination.</p>\r\n<p>\r\n</p>\r\n<p>Klager har en erhvervssproglig tolkeuddannelse i engelsk. Klager fik karakteren 13 i mundtlig engelsk ved sin HF eksamen. Klager har omfattende fremmedsproglige kvalifikationer.</p>\r\n<p>\r\n</p>\r\n<p>Klager havde forberedt sig til uddannelsen, købt studiemateriale og et russisk tastatur til computeren. Klager havde arbejdet med selvstudium. Derudover havde klager forberedt sig fysisk med et træningsprogram.</p>\r\n<p>\r\n</p>\r\n<p>Både Forsvaret og Politiet havde slækket på fysiske krav til kvindelige aspiranter. Af Politiets hjemmeside fremgår, at kvindelige aspiranter ikke skal opfylde samme hårde fysiske krav, som mænd skal.</p>\r\n<p>\r\n</p>\r\n<p>Uddannelseschefen for Forsvaret ringede til klager og oplyste, at klager havde fortrinlige kvalifikationer og gode papirer, hvorfor klager var uforstående over for, at han fik afslag. Uddannelseschefen oplyste, at klager fik afslag på sin ansøgning, fordi han var for gammel, at holdene bestod af unge mennesker, og at Forsvaret gerne måtte aldersdiskriminere.</p>\r\n<p>\r\n</p>\r\n<p>I studiematerialet stod intet om alderskrav.</p>\r\n<p>\r\n</p>\r\n<p>Klager finder afslaget usagligt og urimeligt.</p>\r\n<p>\r\n</p>\r\n<p>Staten har forhindret klagers ansættelse ved Forsvaret.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af alder efter lov om forbud mod forskelsbehandling på arbejdsmarkedet mv. (forskelsbehandlingsloven).</p>\r\n<p>\r\n</p>\r\n<p>Det fremgår af forskelsbehandlingsloven, at en arbejdsgiver ikke må forskelsbehandle lønmodtagere eller ansøgere til ledige stillinger ved ansættelse, afskedigelse, forflyttelse, forfremmelse eller med hensyn til løn- og arbejdsvilkår.</p>\r\n<p>\r\n</p>\r\n<p>Klager ansøgte om at blive sprogofficer den 6. januar 2019. Klager har ikke oplyst, hvornår han fik afslag på sin ansøgning. På baggrund af oplysningerne i klagen af 14. marts 2021 og sagens oplysninger i øvrigt, lægger nævnet til grund, at klager inden for rimelig tid efter den 6. januar 2019 modtog afslag på sin ansøgning til uddannelsen som sprogofficer.</p>\r\n<p>\r\n</p>\r\n<p>Efter det oplyste har klager ikke i den mellemliggende periode henvendt sig til indklagede i anledning af afslaget, herunder med krav efter forskelsbehandlingsloven.</p>\r\n<p>\r\n</p>\r\n<p>Under disse omstændigheder vurderer nævnet, at klager har udvist retsfortabende passivitet, og at hans eventuelle krav på godtgørelse som følge af påstået forskelsbehandling på grund af alder i forbindelse med, at han fik afslag på sin ansøgning til stillingen som sprogofficer, er bortfaldet.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n</p>\r\n<p>Efter indholdet af klagen sammenholdt med oplysningerne i sagen har nævnet ikke fundet anledning til at foretage høring af indklagede.</p>\r\n<p>\r\n</p>\r\n<p>Ligebehandlingsnævnet henviser i øvrigt til, at forsvarsministeren efter forskelsbehandlingslovens § 1 a kan undtage væbnede styrker i aktiv tjeneste fra forbuddet mod forskelsbehandling på grund af alder og handicap.</p>\r\n<p>\r\n</p>\r\n<p>Ved bekendtgørelse om undtagelse fra forbud mod forskelsbehandling på grund af alder og handicap er militært personel, der indordnes i rækkefølgen af militære grader, og som er ansat eller indkaldt til tjeneste i det militære forsvar, undtaget fra forbuddet mod forskelsbehandling på grund af blandt andet alder.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 6, stk. 3, om formandsafgørelser</p>\r\n<p class=\"Liste1\">\r\n   <span class=\"Liste1Nr\">•</span> § 8, nævnets afvisning af klagen</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 1, om klagebehandling</p>\r\n<p>\r\n</p>\r\n<p>Forskelsbehandlingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1-3, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 2, stk. 1, om forbud mod forskelsbehandling</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/2021"
        },
        {
            "displayName": "Accession",
            "displayValue": "W20211005325"
        },
        {
            "displayName": "Entydig dokumentidentifikation",
            "displayValue": "DH000441"
        },
        {
            "displayName": "Dato for indlæggelse",
            "displayValue": "16/12/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10053"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "29/11/2021"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "21-12735"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}