{
    "id": 50514,
    "title": "Bestemmelser om certificering, generelt ",
    "documentTypeId": "60",
    "isSagsforlobPeriodValid": false,
    "shortName": "BEK nr 17075 af 18/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om certificering, generelt </H1>  \r\n\r\n<P></P>  \r\n\r\n<P>I medfør af § 34 og § 149, stk. 10, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, jf.  \r\n\r\n bekendtgørelse nr. 191 af 23. maj 1975 vedrørende luftfartscertifikater (BL  \r\n\r\n 6-02), følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 6-04, Føring af flyvetid, seneste udgave. </P>  \r\n\r\n<P>1.2 BL 6-05, Helbredskrav, seneste udgave. </P>  \r\n\r\n<P>1.3 BL 9-6, Ultralette luftfartøjer, seneste udgave. </P>  \r\n\r\n<P>1.4 Gebyrreglementet for Statens Luftfartsvæsen, seneste udgave. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>Denne BL fastsætter </P>  \r\n\r\n<P>- generelle bestemmelser for udstedelse af certifikat eller bevis som  \r\n\r\n fører af flyvemaskine, helikopter, svævefly, friballon og ultralet luftfartøj  \r\n\r\n og for udstedelse af certifikat eller bevis som luftnavigatør,  \r\n\r\n flyvemaskinist, flyvemekaniker, flyvetelefonist, flyveleder, AFIS-operatør og  \r\n\r\n kabinebesætningsmedlem, </P>  \r\n\r\n<P>- visse pligter for certifikat- og bevisindehavere og </P>  \r\n\r\n<P>- bestemmelser om udstedelse og omfang af de enkelte certifikater og  \r\n\r\n beviser. </P>  \r\n\r\n<P CLASS=PUNKT> <B>3.</B> Generelt </P>  \r\n\r\n<P>3.1 Personer, der udfører tjeneste på dansk registreret luftfartøj i  \r\n\r\n stilling som </P>  \r\n\r\n<P>a. luftfartøjsfører, </P>  \r\n\r\n<P>b. luftnavigatør, </P>  \r\n\r\n<P>c. flyvemaskinist, </P>  \r\n\r\n<P>d. flyvetelefonist eller </P>  \r\n\r\n<P>e. kabinebesætningsmedlem </P>  \r\n\r\n<P>eller udfører tjeneste i stilling som </P>  \r\n\r\n<P>f. flyvemekaniker, </P>  \r\n\r\n<P>g. flyveklarerer, </P>  \r\n\r\n<P>h. flyveleder eller </P>  \r\n\r\n<P>i. AFIS-operatør </P>  \r\n\r\n<P>skal være i besiddelse af certifikat eller bevis, udstedt eller godkendt  \r\n\r\n af Statens Luftfartsvæsen. </P>  \r\n\r\n<P>3.2 Udstedelse af certifikat eller bevis, der giver indehaveren ret til at  \r\n\r\n fungere i de stillinger, der er nævnt under pkt. 3.1, er betinget af, at  \r\n\r\n ansøgeren opfylder de bestemmelser, der er fastsat for den pågældende  \r\n\r\n certificering, med hensyn til </P>  \r\n\r\n<P>a. tilknytning til Danmark, </P>  \r\n\r\n<P>b. teoretisk og praktisk uddannelse, </P>  \r\n\r\n<P>c. praktisk erfaring, </P>  \r\n\r\n<P>d. alder, </P>  \r\n\r\n<P>e. teoretiske og praktiske prøver, </P>  \r\n\r\n<P>f. fysisk og psykisk egnethed og </P>  \r\n\r\n<P>g. ædruelighed. </P>  \r\n\r\n<P>3.3 Godkendelse af ikke-dansk certifikat eller bevis, der giver  \r\n\r\n indehaveren ret til at fungere i de stillinger, der er nævnt under pkt. 3.1,  \r\n\r\n er betinget af, at ansøgeren opfylder de bestemmelser, der er fastsat for den  \r\n\r\n pågældende godkendelse. </P>  \r\n\r\n<P>3.4 De helbredsmæssige krav, der er nævnt i BL 6-05, skal være opfyldt.  \r\n\r\n</P>  \r\n\r\n<P>3.5 Teoretisk og/eller praktisk uddannelse skal foregå i henhold til de  \r\n\r\n bestemmelser, der er fastsat herfor, ved en uddannelsesvirksomhed, der er  \r\n\r\n godkendt af Statens Luftfartsvæsen til den pågældende form for uddannelse.  \r\n\r\n</P>  \r\n\r\n<P>3.6 Ansøgning om udstedelse, udvidelse, fornyelse eller godkendelse af  \r\n\r\n certifikat og/eller bevis fremsendes til Statens Luftfartsvæsen på en  \r\n\r\n autoriseret formular, vedlagt den dokumentation, der er foreskrevet for den  \r\n\r\n pågældende certificering, samt gebyr i henhold til gebyrreglementet for  \r\n\r\n Statens Luftfartsvæsen. </P>  \r\n\r\n<P CLASS=PUNKT> <B>4.</B> Pligter for certifikat- og bevisindehavere </P>  \r\n\r\n<P>4.1 Indehavere af certifikat eller bevis, hvis gyldighed er betinget af en  \r\n\r\n helbredsmæssig godkendelse, har pligt til at meddele Statens Luftfartsvæsen  \r\n\r\n følgende: </P>  \r\n\r\n<P>a. Arbejdsudygtighed på grund af sygdom i mere end 20 dage. </P>  \r\n\r\n<P>b. Indlæggelse på hospital eller klinik. </P>  \r\n\r\n<P>c. Graviditet </P>  \r\n\r\n<P>d. Enhver sygdom eller tilstand, der medfører brug af optiske eller  \r\n\r\n mekaniske hjælpemidler. </P>  \r\n\r\n<P>e. Enhver sygdom eller tilstand, der medfører regelmæssig eller  \r\n\r\n tilbagevendende medikamentel behandling. </P>  \r\n\r\n<P> <I>Anm.: Indehavere af certifikat eller bevis udstedt af Statens  \r\n\r\n Luftfartsvæsen i medfør af denne BL skal holde sig underrettet om de  \r\n\r\n bestemmelser, der til enhver tid er gældende, og som er af betydning for den  \r\n\r\n tjeneste, som den pågældende certificering berettiger til.</I>  </P>  \r\n\r\n<P>4.2 Solbriller eller andre briller med absorberende glas må for indehavere  \r\n\r\n af certifikat eller bevis som flyvebesætningsmedlem under flyvning kun  \r\n\r\n anvendes i dagslys og da kun, hvis glassene har samme farvedæmpende  \r\n\r\n egenskaber som klare glas, d.v.s. at kun nuancer i gråt kan tillades. </P>  \r\n\r\n<P>4.3 Certifikat og/eller bevis som besætningsmedlem udstedt eller godkendt  \r\n\r\n af Statens Luftfartsvæsen skal medføres under flyvning. </P>  \r\n\r\n<P>4.3.1 Indehavere af sådant certifikat eller bevis skal til enhver tid  \r\n\r\n under flyvning være i stand til over for luftfartsmyndighederne at  \r\n\r\n dokumentere, at de fastsatte vilkår for at måtte udføre den pågældende  \r\n\r\n tjeneste er opfyldt, for så vidt angår helbredsmæssig godkendelse, flyvetid  \r\n\r\n og PFT. </P>  \r\n\r\n<P>4.3.1.1 Indehavere af certifikat eller bevis, der udfører erhvervsmæssig  \r\n\r\n tjeneste i et luftfartøj for et luftfartsforetagende, der har et system for  \r\n\r\n registrering af flyvetid og PFT, som er godkendt af Statens Luftfartsvæsen,  \r\n\r\n skal ikke under sådan tjeneste kunne dokumentere flyvetid og PFT. </P>  \r\n\r\n<P>4.4 Flyvetid erhvervet som flyvebesætningsmedlem skal registreres i  \r\n\r\n overensstemmelse med BL 6-04. </P>  \r\n\r\n<P CLASS=PUNKT> <B>5.</B> Luftfartøjsgruppering </P>  \r\n\r\n<P>5.1 Kategorier af luftfartøjer </P>  \r\n\r\n<P>a. Flyvemaskine. </P>  \r\n\r\n<P>b. Helikopter. </P>  \r\n\r\n<P>c. Svævefly. </P>  \r\n\r\n<P>d. Friballon. </P>  \r\n\r\n<P>e. Ultralet luftfartøj. </P>  \r\n\r\n<P> <B>5.2 Klasser af flyvemaskiner</B>  </P>  \r\n\r\n<P>a. En-motoret landflyvemaskine. </P>  \r\n\r\n<P>b. En-motoret søflyvemaskine. </P>  \r\n\r\n<P>c. Fler-motoret landflyvemaskine. </P>  \r\n\r\n<P>d. Fler-motoret søflyvemaskine. </P>  \r\n\r\n<P CLASS=PUNKT> <B>6.</B> Luftfartøjsfører </P>  \r\n\r\n<P>6.1 Klasser </P>  \r\n\r\n<P> <I>6.1.1 Flyvemaskine</I>  </P>  \r\n\r\n<P>Certifikat som luftfartøjsfører/flyvemaskine udstedes gældende for en  \r\n\r\n eller flere klasser af flyvemaskine. </P>  \r\n\r\n<P> <I>6.1.2 Helikopter</I>  </P>  \r\n\r\n<P>Certifikat som luftfartøjsfører/helikopter udstedes gældende for en eller  \r\n\r\n flere typer af helikopter. </P>  \r\n\r\n<P> <I>6.1.3 Svævefly</I>  </P>  \r\n\r\n<P>Certifikat som luftfartøjsfører/svævefly udstedes gældende for svævefly  \r\n\r\n med standardluftdygtighedsbevis. </P>  \r\n\r\n<P> <I>6.1.4 Friballon</I>  </P>  \r\n\r\n<P>Certifikat som luftfartøjsfører/friballon udstedes gældende for gas-  \r\n\r\n og/eller varmluftballon. </P>  \r\n\r\n<P> <I>6.1.5 Ultralet luftfartøj</I>  </P>  \r\n\r\n<P>Certifikat som luftfartøjsfører/ultralet luftfartøj udstedes gældende for  \r\n\r\n en eller flere klasser af ultralet luftfartøj (A, B eller C), jf. BL 9-6.  \r\n\r\n</P>  \r\n\r\n<P> <B>6.2 Typer</B>  </P>  \r\n\r\n<P> <I>Typecertificering</I>  </P>  \r\n\r\n<P>6.2.1 Certifikat skal indeholde typecertificering, hvis  \r\n\r\n certifikatrettigheden omfatter </P>  \r\n\r\n<P>a. flyvemaskine, som i henhold til luftdygtighedsbeviset skal føres af  \r\n\r\n mindst 2 piloter, eller som af Statens Luftfartsvæsen er klassificeret som  \r\n\r\n ukonventionel eller kompliceret (gruppe 1 flyvemaskine). </P>  \r\n\r\n<P>b. helikopter eller </P>  \r\n\r\n<P>c. svævefly, som ikke har standardluftdygtighedsbevis. </P>  \r\n\r\n<P>6.2.2 Typecertificering i certifikat udstedes for tjeneste i en eller  \r\n\r\n flere af følgende funktioner: </P>  \r\n\r\n<P>a. Luftfartøjschef, </P>  \r\n\r\n<P>b. andenpilot eller </P>  \r\n\r\n<P>c. andenpilot (cruise only). </P>  \r\n\r\n<P>6.2.3 Typecertificering er betinget af, at certifikatindehaveren har  \r\n\r\n gennemgået en uddannelse på den pågældende luftfartøjstype i overensstemmelse  \r\n\r\n med de bestemmelser, der er fastsat herfor. </P>  \r\n\r\n<P> <I>Anm.: En flyvemaskine vil af Statens Luftfartsvæsen normalt kunne  \r\n\r\n forventes klassificeret som kompliceret og dermed henført til gruppe 1  \r\n\r\n flyvemaskiner, hvis den enten </I></P>  \r\n\r\n<P>- er udstyret med en turbinemotor eller </P>  \r\n\r\n<P>- har en marchhastighed på mindst 250 KT TAS eller </P>  \r\n\r\n<P>- er udstyret med trykkabine eller </P>  \r\n\r\n<P>- er udstyret med komplicerede systemer eller </P>  \r\n\r\n<P>- kan flyve over lange afstande uden mellemlanding. </P>  \r\n\r\n<P> <I>Typeuddannelse</I>  </P>  \r\n\r\n<P>6.2.4 Certifikat udstedes uden angivelse af luftfartøjstype, hvis  \r\n\r\n certifikatrettigheden omfatter flyvemaskine konventionel/ukompliceret, som i  \r\n\r\n henhold til luftdygtighedsbeviset kan føres af een pilot (gruppe 2  \r\n\r\n flyvemaskine). </P>  \r\n\r\n<P>6.2.5 Inden for den klasse af flyvemaskine, som certifikatet indeholder,  \r\n\r\n omfatter certifikatrettigheden flyvemaskine af den type, hvorpå indehaveren  \r\n\r\n ved et typekort, der er knyttet til certifikatet, kan dokumentere at have  \r\n\r\n gennemgået en typeuddannelse i overensstemmelse med de bestemmelser, der er  \r\n\r\n fastsat herfor. </P>  \r\n\r\n<P> <I>Svævefly med standardluftdygtighedsbevis</I>  </P>  \r\n\r\n<P>6.2.6 Certifikatet udstedes uden angivelse af luftfartøjstype. </P>  \r\n\r\n<P>6.2.7 Certifikatrettigheden omfatter svævefly af den type, hvorpå  \r\n\r\n indehaveren ved påtegning i logbog kan dokumentere at have gennemgået en  \r\n\r\n typeuddannelse i overensstemmelse med de bestemmelser, der er fastsat herfor.  \r\n\r\n</P>  \r\n\r\n<P> <I>Friballon</I>  </P>  \r\n\r\n<P>6.2.8 Certifikatet udstedes uden angivelse af luftfartøjstype. </P>  \r\n\r\n<P>6.2.9 Certifikatrettigheden omfatter friballon af den type, hvorpå  \r\n\r\n indehaveren ved påtegning i logbog kan dokumentere at have gennemgået en  \r\n\r\n typeuddannelse i overensstemmelse med de bestemmelser, der er fastsat herfor.  \r\n\r\n</P>  \r\n\r\n<P> <I>Ultralet luftfartøj</I>  </P>  \r\n\r\n<P>6.2.10 Certifikatet udstedes uden angivelse af luftfartøjstype. </P>  \r\n\r\n<P>6.2.11 Certifikatrettigheden omfatter ultralet luftfartøj af den type,  \r\n\r\n hvorpå indehaveren ved påtegning i logbog kan dokumentere at have gennemgået  \r\n\r\n en typeuddannelse i overensstemmelse med de bestemmelser, der er fastsat  \r\n\r\n herfor. </P>  \r\n\r\n<P CLASS=PUNKT> <B>7.</B> Luftnavigatør </P>  \r\n\r\n<P>Certifikat som luftnavigatør udstedes gældende for tjeneste som navigatør  \r\n\r\n på luftfartøj. </P>  \r\n\r\n<P CLASS=PUNKT> <B>8.</B> Flyvemaskinist og flyvemekaniker </P>  \r\n\r\n<P>8.1 Certifikat som flyvemaskinist og flyvemekaniker udstedes gældende for  \r\n\r\n en eller flere luftfartøjstyper. </P>  \r\n\r\n<P>8.2 Typecertificering er betinget af, at certifikatindehaveren har  \r\n\r\n gennemgået en typeuddannelse på den pågældende luftfartøjstype i  \r\n\r\n overensstemmelse med de bestemmelser, der er fastsat herfor. </P>  \r\n\r\n<P CLASS=PUNKT> <B>9.</B> Flyvetelefonist </P>  \r\n\r\n<P>Certifikat eller bevis som flyvetelefonist udstedes gældende for tjeneste  \r\n\r\n som flyvetelefonist i luftfartøj. </P>  \r\n\r\n<P CLASS=PUNKT> <B>10.</B> Flyveleder </P>  \r\n\r\n<P>10.1 Certifikat som flyveleder udstedes gældende for </P>  \r\n\r\n<P>a. tårnkontroltjeneste med/uden anvendelse af radar, </P>  \r\n\r\n<P>b. indflyvningskontroltjeneste med/uden anvendelse af radar eller </P>  \r\n\r\n<P>c. områdekontroltjeneste med/uden anvendelse af radar. </P>  \r\n\r\n<P>10.2 Certifikatrettigheden omfatter tjeneste ved den  \r\n\r\n lufttrafiktjenesteenhed, hvor indehaveren ved et bevis, der er knyttet til  \r\n\r\n certifikatet, kan dokumentere at have gennemgået en uddannelse i  \r\n\r\n overensstemmelse med de bestemmelser, der er fastsat herfor. </P>  \r\n\r\n<P CLASS=PUNKT> <B>11.</B> AFIS-operatør </P>  \r\n\r\n<P>11.1 AFIS-certifikat udstedes gældende for udøvelse af  \r\n\r\n flyvepladsflyveinformationstjeneste. </P>  \r\n\r\n<P>11.2 Certifikatrettigheden omfatter tjeneste ved den AFIS-enhed, hvor  \r\n\r\n indehaveren ved et bevis, der er knyttet til certifikatet, kan dokumentere at  \r\n\r\n have gennemgået en uddannelse i overensstemmelse med de bestemmelser, der er  \r\n\r\n fastsat herfor. </P>  \r\n\r\n<P CLASS=PUNKT> <B>12.</B> Kabinebesætningsmedlem </P>  \r\n\r\n<P>12.1 Certifikat som kabinebesætningsmedlem udstedes gældende for tjeneste  \r\n\r\n som steward eller stewardesse på luftfartøj. </P>  \r\n\r\n<P>12.2 Certifikatrettigheden omfatter tjeneste på luftfartøj af den type,  \r\n\r\n hvorpå indehaveren ved et bevis, der er knyttet til certifikatet, kan  \r\n\r\n dokumentere at have gennemgået en uddannelse i overensstemmelse med de  \r\n\r\n bestemmelser, der er fastsat herfor. </P>  \r\n\r\n<P CLASS=PUNKT> <B>13.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>14.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>15.</B> Straf </P>  \r\n\r\n<P>Overtrædelse af bestemmelserne i afsnit 3 og 4 straffes med bøde. </P>  \r\n\r\n<P CLASS=PUNKT> <B>16.</B> Ikrafttræden </P>  \r\n\r\n<P>16.1 Denne BL træder i kraft den 1. september 1990. </P>  \r\n\r\n<P>16.2 Samtidig ophæves BL 6-03, 2. udgave af 1. november 1982. </P>  \r\n\r\n<P CLASS=PUNKT> <B>17.</B> Overgangsbestemmelser </P>  \r\n\r\n<P>17.1 Ved denne BL's ikrafttræden udgår betegnelsen &#187;svæveplan&#171;.  \r\n\r\n</P>  \r\n\r\n<P>17.2 Indtil ændring af bestemmelser, hvori der henvises til  \r\n\r\n &#187;svæveplan&#171; har fundet sted, skal ved &#187;svæveplan&#171; forstås  \r\n\r\n &#187;svævefly&#171;. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 18. juni  \r\n\r\n 1990 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/ M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19901707505"
        },
        {
            "displayName": "Entydig dokumentidentifikation",
            "displayValue": "CM009337"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17075"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 191 af 23/05/1975"
        },
        {
            "displayName": "Ressortministeriets journalnummer",
            "displayValue": "13-0401/06003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}