{
    "id": 146286,
    "title": "Forslag til folketingsbeslutning om lempeligere regler for turneringspoker i foreningsregi",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 109",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 5. april 2013 af Tom Behnke (KF), Lene Espersen (KF), Benedikte Kiær (KF), Mike Legarth (KF) og Brian Mikkelsen (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om lempeligere regler for turneringspoker i foreningsregi</p>\r\n<p class=\"NormalInd\">Folketinget pålægger regeringen inden den 1. november 2013 at fremsætte lovforslag til ændring af lov om offentligt hasardspil i turneringsform og foretage nødvendige administrative ændringer således,</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> at det bliver muligt at afvikle flere turneringer dagligt og ugentligt end de nuværende fem,</p>\r\n   <p class=\"Liste1\">\r\n      <span class=\"Liste1Nr\">2.</span> at det bliver muligt at afvikle mesterskaber i form af ranglisteturneringer,</p>\r\n   <p class=\"Liste1\">\r\n      <span class=\"Liste1Nr\">3.</span> at det bliver tilladt at lade sponsorpræmier indgå i puljen efter nærmere regler,</p>\r\n   <p class=\"Liste1\">\r\n      <span class=\"Liste1Nr\">4.</span> at det bliver muligt at afvikle turneringer med højere deltagerbetaling en gang pr. uge og herudover en gang pr. måned,</p>\r\n   <p class=\"Liste1\">\r\n      <span class=\"Liste1Nr\">5.</span> at det bliver muligt at aflægge regnskab månedsvis,</p>\r\n   <p class=\"Liste1\">\r\n      <span class=\"Liste1Nr\">6.</span> at det bliver muligt for den ansvarlige at antage en godkendt medhjælper til afvikling af en eller flere turneringer,</p>\r\n   <p class=\"Liste1\">\r\n      <span class=\"Liste1Nr\">7.</span> at der kan tillades højere deltagerantal end 50 og dermed en større pulje, så længe deltagerbetaling følger det fastsatte loft og</p>\r\n   <p class=\"Liste1\">\r\n      <span class=\"Liste1Nr\">8.</span> at bevillingshaver får ansvaret for at sørge for at afregne 15 pct. gevinstafgift af gevinstpuljen til SKAT.</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget er baseret på de erfaringer, som eksisterende lovlige pokerklubber og Dansk Poker Forbund har draget gennem de første 3 år af lovens virke, herunder de problemstillinger, som klubberne er stødt på i forhold til lovens bestemmelser, og spillemyndighedens forvaltning af samme.</p>\r\n<p class=\"NormalInd\">Efter drøftelser med Dansk Pokerforbund er det forslagsstillernes opfattelse, at dette beslutningsforslag vil sikre, at klubpoker for spillere i Danmark bliver et attraktivt alternativ til de mange ulovlige pokerklubber rundt om i landet. Det er klubberne ikke i øjeblikket.</p>\r\n<p class=\"NormalInd\">Specielt mulighed for at afvikle sideturneringer og løbende ranglisteturneringer vil være et stort plus i kampen mod de utallige ulovlige klubber, hvor langt den største del af den poker, der spilles i Danmark i dag, foregår.</p>\r\n<p class=\"NormalInd\">Forslaget er delt op i otte punkter, og forslagsstillerne er indstillet på at drøfte hvert punkt for sig, ligesom forslagsstillerne er indstillet på at tilrette forslaget efter flertallets ønsker.</p>\r\n<p class=\"NormalInd\">Pokerklubberne og Dansk Pokerforbund har på det kraftigste henstillet til myndighederne, at der tages hånd om alle de ulovlige pokerklubber. Der er i øjeblikket flere ulovlige klubber end lovlige klubber i Danmark, vurderer de lovlige klubber. Skal de lovlige klubber have en reel chance for at komme til at køre optimalt, er det vigtigt, at der sættes ind over for de ulovlige klubber. Spillemyndigheden har kendskab til de ulovlige klubber, men kan intet gøre, da indgreb mod de ulovlige klubber ligger under Justitsministeriet og politiet.</p>\r\n<p class=\"NormalInd\">Dansk Pokerforbund har set flere eksempler på, at både private og spillemyndigheden har anmeldt ulovlige klubber til politiet, men politiet afviser at gøre noget ved anmeldelserne med henvisning til knappe ressourcer.</p>\r\n<p class=\"NormalInd\">Ved vedtagelse af dette beslutningsforslag vil det blive nemmere at drive de lovlige klubber, og det vil blive mere attraktivt for spillerne at gå til de lovlige klubber frem for at gå til de ulovlige klubber. Forslaget vil derfor have den effekt, at de lovlige klubber bliver styrket, og de ulovlige klubber svækkes.</p>\r\n<p class=\"Overskriftstekst2\" style=\"text-align: left;\">Bemærkninger til forslagets enkelte punkter:</p>\r\n<p class=\"Overskriftstekst2\" style=\"text-align: left;\">Ad 1:</p>\r\n<p class=\"NormalInd\">I dag kan en bevillingshaver højst afvikle fem turneringer pr. uge, og der må ikke afvikles flere turneringer det samme sted på samme tid.</p>\r\n<p class=\"NormalInd\">Målet med forslaget er at fjerne loftet på fem turneringer pr. uge, idet der ikke er nogen saglig begrundelse for begrænsningen.</p>\r\n<p class=\"NormalInd\">Desuden er det meningen med forslaget at gøre det lovligt at afvikle sideturneringer samtidig med hovedturneringen, således at de spillere, der ryger tidligt ud af turneringen, kan spille en ny og mindre turnering samtidig – gerne med et mindre loft på buy-in end i hovedturneringen.</p>\r\n<p class=\"NormalInd\">På den måde kan de spillere, der ryger tidligt ud, foretage sig noget relevant i stedet for bare at sidde og vente på, at kammeraterne bliver færdig med hovedturneringen.</p>\r\n<p class=\"NormalInd\">Ved udstedelse af bevilling skal bevillingshaver angive, om der ønskes tilladelse til samtidige sideturneringer, antal spillere og loft på buy-in.</p>\r\n<p class=\"NormalInd\">Et af de store problemer for pokerklubber er at beskæftige spillere, som er slået tidligt ud af en turnering. Mange spillere følges med andre til spillestedet, og derfor må mange blot sidde og kigge på i op til flere timer, når de skal vente på en kammerat, som stadigvæk spiller med i turneringen.</p>\r\n<p class=\"NormalInd\">Med forslaget åbnes der op for, at der kan afvikles sideturneringer, således at klubberne kan beskæftige de spillere, som er slået tidligt ud af turneringen.</p>\r\n<p class=\"NormalInd\">I vejledningen til loven kan der anføres, at der maksimalt kan afvikles to sideturneringer på turneringsdagen, at buy-in i disse sideturneringer maksimalt må være f.eks. 1/3 af buy-in i hovedturneringen, og at tilmelding og betaling skal foretages via samme onlinesystem som for hovedturneringen.</p>\r\n<p class=\"NormalInd\">Såfremt en klub ønsker at afvikle sideturneringer, skal dette meddeles tilsynsmyndigheden samtidig med hovedturneringen. Sideturneringerne kan afvikles enten som sit and go, hvor turneringen starter, når et forudbestemt antal spillere er tilmeldt, eller med et fast starttidspunkt. Det meddeles også til tilsynsmyndigheden, hvilken type sideturneringer der er tale om. En sideturnering kan i modsætning til hovedturneringen godt have sen registrering. Kun spillere, som har deltaget i hovedturneringen, må deltage i sideturneringerne.</p>\r\n<p class=\"Overskriftstekst2\" style=\"text-align: left;\">Ad 2:</p>\r\n<p class=\"NormalInd\">Pokerspillere har som alle andre sportsudøvere lyst til at konkurrere mod hinanden og se, hvem der er bedst. Det kan ske ved ranglisteturneringer, hvor man kan samle point og dermed se, hvem der er bedst.</p>\r\n<p class=\"NormalInd\">Det må man gerne i dag, men det er ikke tilladt at spille om gevinster, når man har samlet point nok til at gå videre.</p>\r\n<p class=\"NormalInd\">Hasardforbuddet er oprindelig indført i dansk lovgivning, for at man ikke skal kunne spille sig fra hus og hjem og for at undgå tilfældigheder i, hvem der vinder.</p>\r\n<p class=\"NormalInd\">Hvis man gjorde det muligt, at pokerspillere kunne tage noget af en pulje med fra et indledende spil til næste runde, skulle de ikke have flere penge op af lommen, men kunne alligevel spille om en præmie.</p>\r\n<p class=\"NormalInd\">Man kunne også tillade, at sponsorer donerer præmier. Igen vil det ikke betyde, at spillerne skal have flere penge op af lommen.</p>\r\n<p class=\"NormalInd\">Derfor foreslås det, at det fremover skal være tilladt at lade en del af en pulje fra et indledende spil gå videre til en større turnering, hvor de kvalificerede kan spille videre om den akkumulerede pulje, herunder suppleret med præmier fra sponsorer. Det kunne evt. gøres ved at indføre et loft, hvor kun en mindre procentandel af puljen kan bringes med videre til næste turnering, f.eks. 5 pct. Grænsen for supplerende præmier fra sponsorer kunne ligeledes være på 5 pct. i forhold til de samlede indledende puljer.</p>\r\n<p class=\"NormalInd\">Ligesom inden for alle andre sports- og idrætsgrene ønsker danske pokerklubber denne mulighed. Derfor bør der i vejledningen til loven anføres, at det tillades, at der kan laves ranglister med afsluttende finaler såvel på klubplan som regionalt og på landsplan, således at der kan kåres eksempelvis en klubmester, en regionsmester og en dansk mester. Ranglister kan være et samarbejde mellem flere klubber, men med en ansvarlig bevillingshaver som ansvarlig for ranglisten, herunder anmeldelse og regnskabsførelse.</p>\r\n<p class=\"NormalInd\">Når det ønskes, at det skal være muligt at overføre et beløb til en præmiepulje i en ranglistefinale, er det, fordi pengepræmier er en del af pokerspillet, og en mester bør kunne præmieres i finalen lige såvel, som vedkommende kan i almindelige pokerturneringer.</p>\r\n<p class=\"NormalInd\">I vejledningen til denne tilføjelse skal det kundgøres, at en finale i en ranglisteturnering skal være en turnering, hvor kun kvalificerede spillere via ranglisten kan deltage, og præmiesummen må kun bestå af midler fra 5-procentspuljen, eller tilsvarende sponsorbeløb. Deltagerne i en ranglistefinale kan tildeles chips efter et ranglisteplaceringsrelateret system.</p>\r\n<p class=\"Overskriftstekst2\" style=\"text-align: left;\">Ad 3:</p>\r\n<p class=\"NormalInd\">Her er det de samme argumenter som under nr. 2 og med den tilføjelse, at det ikke kan skade nogen, at der gives mulighed for sponsorpræmier i alle turneringer.</p>\r\n<p class=\"NormalInd\">Pokerklubberne finder ikke nogen saglig begrundelse for, at det ikke er tilladt at tilføre en turnering ekstra værdi i form af f.eks. sponsorpræmier. Begrundelsen om, at det vil åbne op for, at der vil kunne finde hvidvask sted i den forbindelse, holder slet ikke. Med anmeldelse til tilsynsmyndigheden om udvidelser af turneringspuljen og dokumentation af, hvor den ekstra værdi kommer fra, vil dette ikke være et problem.</p>\r\n<p class=\"Overskriftstekst2\" style=\"text-align: left;\">Ad 4:</p>\r\n<p class=\"NormalInd\">I dag er der et loft på 300 kr. på buy-in i alle turneringer. For at gøre det mere interessant at deltage, foreslås det, at loftet kan hæves ved f.eks. ugentlige eller månedlige turneringer. Loftet kunne så f.eks. være på 500 kr. i en ugentlig turnering og 1.000 kr. i en månedlig turnering.</p>\r\n<p class=\"NormalInd\">I kampen mod de ulovlige klubber er det af største vigtighed, at klubber får denne mulighed. Der er i dag et stort klientel som fravælger de lovlige klubber, da de finder buy-in-størrelsen for lille. Hvis lovlige klubber skal have fat i dette klientel, er denne ændring yderst vigtig, så de lovlige klubber en gang imellem kan afvikle turneringer med lidt større buy-in.</p>\r\n<p class=\"Overskriftstekst2\" style=\"text-align: left;\">Ad 5:</p>\r\n<p class=\"NormalInd\">I dag skal der aflægges regnskab efter hver turnering.</p>\r\n<p class=\"NormalInd\">En stor del af de omkostninger, der er ved afholdelse af offentlige pokerturneringer, kan være svære at opgøre pr. afholdt turnering. Derfor foreslås denne ændring. Omkostninger som husleje, varmeudgifter, eludgifter, edb-udgifter, regnskabsomkostninger m.m. er alle variable omkostninger i forhold til antallet af afholdte turneringer. Forslaget vil lette både pokerklubbernes administration og tilsynsmyndighedens kontrol.</p>\r\n<p class=\"NormalInd\">Et månedligt regnskab vil stadig indeholde alle indtægter og udgifter.</p>\r\n<p class=\"Overskriftstekst2\" style=\"text-align: left;\">Ad 6:</p>\r\n<p class=\"NormalInd\">Et af de større problemer i klubberne, som er drevet af frivillige medlemmer, er at finde nogen, som vil være ansvarlig bevillingshaver. Alle medlemmer er typisk entusiastiske pokerspillere, som gerne selv vil spille med.</p>\r\n<p class=\"NormalInd\">Med forslaget vil det være muligt for klubberne at lave aftale med en ikkepokerspiller om at være ansvarlig bevillingshaver mod et mindre salær. Specielt i mindre klubber er der typisk kun en enkelt bevillingshaver, og med forslaget vil sygdom, ferie, runde fødselsdage m.m. ikke længere være noget problem for afholdelse af faste turneringsdage.</p>\r\n<p class=\"Overskriftstekst2\" style=\"text-align: left;\">Ad 7:</p>\r\n<p class=\"NormalInd\">Forslagsstillerne finder det ikke nødvendigt, at der skal reguleres på antallet af deltagere i en pokerturnering. Det bør være efterspørgslen, som afgør, hvor mange deltagere der er i en turnering, så længe loftet over deltagerbetaling i øvrigt følger reglerne. Med muligheden for tilmelding helt frem til turneringsstart har flere klubber oplevet at måtte afvise spillere. Klubberne kan sagtens selv regulere det således, at der er en fornuftig fordeling af større og mindre turneringer.</p>\r\n<p class=\"Overskriftstekst2\" style=\"text-align: left;\">Ad 8:</p>\r\n<p class=\"NormalInd\">Det vil være langt mere hensigtsmæssigt at lade bevillingshaveren sørge for indberetning og indbetaling af skat af turneringerne, frem for at det er vinderne, der skal huske at selvangive det, når året er gået.</p>\r\n<p class=\"NormalInd\">Ved at overlade opgaven til bevillingshaveren, sikres det, at der afregnes, og afgiften kan hurtigt og nemt beregnes ud fra de regnskaber, som bevillingshaveren i forvejen skal udarbejde og indsende.</p>\r\n<p class=\"NormalInd\">Det bør i øvrigt være samme skattesats som ved andre gevinster i spil.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Tom Behnke</span> (KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om lempeligere regler for turneringspoker i foreningsregi.</p>\r\n<p class=\"ForslagsNummer\">(Beslutningsforslag nr. B 109)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 109",
            "stateLabel": "Bortfaldet",
            "references": [
                {
                    "shortName": "2012/1 BSF 109",
                    "title": "Forslag til folketingsbeslutning om lempeligere regler for turneringspoker i foreningsregi",
                    "presentationName": "Beslutningsforslag som fremsat",
                    "documentTypeId": 480,
                    "documentId": 146286,
                    "eliUri": "/eli/ft/20121BB00109",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b109/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/04/2013"
        },
        {
            "displayName": "Accession",
            "displayValue": "20121BB00109"
        },
        {
            "displayName": "Entydig dokumentidentifikation",
            "displayValue": "AX014872"
        },
        {
            "displayName": "Dato for førstegangsindlæggelse",
            "displayValue": "06/04/2013"
        },
        {
            "displayName": "Dato for indlæggelse",
            "displayValue": "06/04/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}