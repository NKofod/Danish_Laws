{
    "id": 86122,
    "title": "Skrivelse til samtlige statsamter, herunder Københavns Overpræsidium, Rigsombudet på Færøerne og Rigsombudsmanden i Grønland ",
    "documentTypeId": "210",
    "isSagsforlobPeriodValid": false,
    "shortName": "CIS nr 11491 af 12/11/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse til samtlige statsamter, herunder  \r\n\r\n Københavns Overpræsidium, Rigsombudet på Færøerne og Rigsombudsmanden i  \r\n\r\n Grønland </H1>  \r\n\r\n<P></P>  \r\n\r\n<P>I Skarrildhusberetningen for 1996 pkt. D.3. redegjorde  \r\n\r\n Civilretsdirektoratet for praksis ved fastsættelse af samvær på baggrund af  \r\n\r\n loven om forældremyndighed og samvær, der trådte i kraft den 1. januar 1996.  \r\n\r\n</P>  \r\n\r\n<P>Ved nyhedsbrev af 13. februar 1997 udsendte direktoratet  \r\n\r\n justitsministerens svar til Retsudvalget på spørgsmål 53 og 54 vedrørende  \r\n\r\n administrativ praksis bl.a. i relation til den nye lov om forældremyndighed  \r\n\r\n og samvær. </P>  \r\n\r\n<P>Direktoratet har siden ved cirkulæreskrivelse af 23. april 1997 redegjort  \r\n\r\n for praksis vedrørende udvalgte sagsområder, herunder hverdags- og  \r\n\r\n erstatningssamvær. </P>  \r\n\r\n<P>Civilretsdirektoratet har nu gennemgået også andre områder af praksis med  \r\n\r\n henblik på at øge mulighederne for at fastsætte differentierede  \r\n\r\n samværsordninger og for at øge omfanget af samvær inden for de i loven  \r\n\r\n fastsatte rammer og under hensyn til, hvad der konkret må antages at være  \r\n\r\n bedst for barnet. </P>  \r\n\r\n<P>På baggrund af denne gennemgang kan direktoratet hermed oplyse følgende:  \r\n\r\n</P>  \r\n\r\n<P CLASS=PUNKT> <B>1.</B> Weekendsamvær </P>  \r\n\r\n<P>Hvis alternativet til et forlænget weekendsamvær er, at barnet opholder  \r\n\r\n sig på institution, f.eks. børnehave eller fritidsordning, kan det tale for  \r\n\r\n udvidelse af samværet, da det som udgangspunkt må anses for at være bedre for  \r\n\r\n barnet at være sammen med en af forældrene end i en institution. </P>  \r\n\r\n<P>Såfremt hverdagssamvær ikke kan lade sig gøre som følge af f.eks. store  \r\n\r\n geografiske afstande eller lange arbejdsdage, kan det på tilsvarende måde  \r\n\r\n tale for udvidelse af samværet, således at weekendsamværet kan starte  \r\n\r\n tidligere på dagen. </P>  \r\n\r\n<P>Tilsvarende kan der fastsættes forlænget weekendsamvær, hvis der på grund  \r\n\r\n af geografiske, økonomiske, arbejdsmæssige eller andre lignende forhold er  \r\n\r\n fastsat samvær sjældnere end hver anden weekend. </P>  \r\n\r\n<P CLASS=PUNKT> <B>2.</B> Samvær juleaften </P>  \r\n\r\n<P>Hidtil har det været udgangspunktet, at der normalt alene fastsættes  \r\n\r\n samvær juleaften, hvis forældrene tidligere har aftalt, at der skal være  \r\n\r\n juleaftensamvær, eller der tidligere har været praktiseret samvær juleaften.  \r\n\r\n</P>  \r\n\r\n<P>Civilretsdirektoratet finder, at der bør åbnes mulighed for, at der  \r\n\r\n fremover i relation til samvær juleaften kan fastsættes en vekselordning,  \r\n\r\n således at barnet er hos den ene af forældrene juleaften i lige år og hos den  \r\n\r\n anden i ulige år. </P>  \r\n\r\n<P>Hvis der er tale om en førstegangs fastsættelse af samvær efter en  \r\n\r\n samlivsophævelse, bør udgangspunktet være, at der fastsættes en  \r\n\r\n vekselordning. Hvis barnet er så lille, at der ikke bør fastsættes samvær med  \r\n\r\n overnatning, kan praktiske forhold dog udsætte iværksættelsen af en sådan  \r\n\r\n ordning. </P>  \r\n\r\n<P>I andre tilfælde bør der lægges vægt på, hvor barnet traditionelt har  \r\n\r\n holdt juleaften, herunder på hvor længe det er siden, at barnet har holdt  \r\n\r\n juleaften sammen med samværsberettigede. Jo flere år i træk barnet har holdt  \r\n\r\n juleaften hos den, som har barnet boende, des mere taler hensynet til barnet  \r\n\r\n i almindelighed for, at denne juletradition bevares. </P>  \r\n\r\n<P CLASS=PUNKT> <B>3.</B> Feriesamvær </P>  \r\n\r\n<P>Det kan som hidtil tale for en udvidelse af sommerferiesamværet, at der  \r\n\r\n tidligere har været en deleordning. En tidligere deleordning er ligeledes et  \r\n\r\n argument for fastsættelse af efterårs- og vinterferiesamvær. </P>  \r\n\r\n<P>De fleste skolebørn har i de senere år fået både efterårs- og vinterferie.  \r\n\r\n Der bør derfor i højere grad end tidligere åbnes op for feriesamvær i  \r\n\r\n efterårsferien eller i vinterferien. </P>  \r\n\r\n<P>Hvis alternativet til et øget feriesamvær er, at barnet skal på  \r\n\r\n institution, fordi den, som barnet bor hos, ikke har ferie, bør der normalt  \r\n\r\n fastsættes øget feriesamvær. Det skal også herudover være muligt konkret at  \r\n\r\n udvide feriesamværet, f.eks. i situationer hvor der på denne måde kan  \r\n\r\n kompenseres for et begrænset weekendsamvær. </P>  \r\n\r\n<P>For så vidt angår sommerferiens placering, er det direktoratets  \r\n\r\n opfattelse, at hvis forældrene ønsker at holde ferie i samme periode, må den  \r\n\r\n af forældrene, som kan flytte sin ferie, vige for den, som ikke kan flytte  \r\n\r\n sin ferie. </P>  \r\n\r\n<P>Hvis ingen af forældrene kan placere ferien anderledes, er det  \r\n\r\n direktoratets opfattelse, at forældrene enten må dele sommerferieperioden,  \r\n\r\n eller også må en af forældrene have barnet i den kommende efterårsferie  \r\n\r\n og/eller vinterferie. Muligheden for - udover sommerferie, påske- og  \r\n\r\n juleferien - at inddrage efterårs- og vinterferie i ferieplanlægningen bør  \r\n\r\n medvirke til, at det giver barnet mere sammenhængende ferieperioder med hver  \r\n\r\n af forældrene. Det bemærkes endvidere, at ferien efter omstændighederne kan  \r\n\r\n placeres udenfor skolernes ferier, dog kan samværet ikke gribe ind i barnets  \r\n\r\n skolegang, herunder børnehaveklasse. </P>  \r\n\r\n<P CLASS=PUNKT> <B>4.</B> Søskendeforhold </P>  \r\n\r\n<P>Der har hidtil været en tilbøjelighed til at stille søskende ens med  \r\n\r\n hensyn til samvær. Det har dog ikke været gældende, hvis der var stor  \r\n\r\n aldersforskel mellem dem. </P>  \r\n\r\n<P>Hvis et af flere børn under en samtale i statsamtet efter § 29 i lov om  \r\n\r\n forældremyndighed og samvær oplyser, at det ikke ønsker samvær, bør samværet  \r\n\r\n for de yngre søskende som udgangspunkt kun ophæves, hvis der er særskilt  \r\n\r\n grundlag herfor. </P>  \r\n\r\n<P>Opmærksomheden henledes på, at der ifølge vejledning nr. 214 af 20.  \r\n\r\n december 1995 i videre omfang skal udarbejdes børnesagkyndige erklæringer ved  \r\n\r\n afslag på og ophævelse af samvær. </P>  \r\n\r\n<P CLASS=PUNKT> <B>5.</B> Samvær med mindre børn </P>  \r\n\r\n<P>Har den samværsberettigede ikke boet sammen med barnet i en længere  \r\n\r\n periode, har det hidtil været udgangspunktet, at der ikke fastsættes samvær  \r\n\r\n med overnatning, før barnet er omkring 2 1/2 år. Er der ikke fastsat samvær  \r\n\r\n med overnatning, er der heller ikke fastsat feriesamvær med overnatning. </P>  \r\n\r\n<P>Feriesamværet med et barn indtil 4 år har hidtil i almindelighed været  \r\n\r\n fastsat til 1 uge. </P>  \r\n\r\n<P>Det er Civilretsdirektoratets opfattelse, at udgangspunktet i videre  \r\n\r\n omfang end hidtil bør fraviges i forbindelse med, at der for fremtiden i  \r\n\r\n hvert enkelt sag foretages en mere konkret vurdering. </P>  \r\n\r\n<P>Der kan herefter fastsættes samvær med overnatning, hvis barnet har været  \r\n\r\n vant til at sove andre steder end i sit hjem, ligesom der som hidtil skal  \r\n\r\n lægges vægt på, om barnet er vant til at blive passet af den  \r\n\r\n samværsberettigede. </P>  \r\n\r\n<P>Hvis barnet ikke er vant til at være sammen med samværsberettigede, eller  \r\n\r\n der er konkrete forhold, som taler imod fastsættelse af samvær med  \r\n\r\n overnatning med det samme, kan statsamtet træffe afgørelse om, at der i en  \r\n\r\n overgangsperiode udøves samvær uden overnatning, og således at samværet fra  \r\n\r\n et bestemt tidspunkt bliver med overnatning. </P>  \r\n\r\n<P>Det er fortsat udgangspunktet, at der fastsættes samvær 1 uge i  \r\n\r\n sommerferien for mindre børn. </P>  \r\n\r\n<P>Direktoratet vil dog henlede opmærksomheden på, at det ved vurderingen af,  \r\n\r\n hvorvidt der skal fastsættes 1 eller 2 ugers sommerferiesamvær, må have  \r\n\r\n betydning, hvornår den samværsberettigede har fået barnet på samvær med  \r\n\r\n overnatning. </P>  \r\n\r\n<P>Med venlig hilsen </P>  \r\n\r\n<P> <I>Civilretsdirektoratet</I>  </P>  \r\n\r\n<P>William Rentzmann </P>  \r\n\r\n<P>/Lars Thøgersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19971149110"
        },
        {
            "displayName": "Entydig dokumentidentifikation",
            "displayValue": "CM045844"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "25/06/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11491"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "12/11/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "1997-4018-42"
        },
        {
            "displayName": "Stikord",
            "displayValue": "SAMVÆR"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}