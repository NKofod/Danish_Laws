{
    "id": 50902,
    "title": "Cirkulæreskrivelse vedrørende en forstærket politimæssig indsats over for spirituskørsel (til politiet) (+ bilag) (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 60294 af 05/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende en forstærket  \r\n\r\n politimæssig indsats over for spirituskørsel (til politiet) (+ bilag) (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Justitsministeriet har besluttet at iværksætte en række initiativer med  \r\n\r\n det formål at dæmme op for spirituskørsel. Der henvises herom til vedlagte  \r\n\r\n pressemeddelelse af dags dato. </P>  \r\n\r\n<P>Et vigtigt element i den samlede indsats mod spirituskørsel er den  \r\n\r\n kontrol, som politiet udfører på vejene. Disse politikontroller har vist sig  \r\n\r\n at have en god præventiv virkning. </P>  \r\n\r\n<P>Justitsministeriet skal derfor anmode om, at den politimæssige indsats med  \r\n\r\n henblik på at afsløre trafikanter, der gør sig skyldige i promille- eller  \r\n\r\n spirituskørsel, skærpes gennem et øget antal politikontroller på vejene. </P>  \r\n\r\n<P>Den øgede politikontrol over for spirituskørsel bedes udført dels i form  \r\n\r\n af forud planlagte aktioner, dels under den daglige patruljering. </P>  \r\n\r\n<P>Der kan rekvireres assistance hos Rigspolitichefens Færdselspoliti i det  \r\n\r\n omfang, det skønnes nødvendigt. Af hensyn til færdselspolitiets  \r\n\r\n tilrettelæggelse af tjenesten bedes ønsker om assistance fremsat i god tid.  \r\n\r\n</P>  \r\n\r\n<P>Hans Engell </P>  \r\n\r\n<P>/Henrik Waaben </P>  \r\n\r\n<P>Bilag </P>  \r\n\r\n<P>PRESSEMEDDELELSE </P>  \r\n\r\n<P>Nu skal der dæmmes op for de mange meningsløse ulykker og tragedier, som  \r\n\r\n spritbilisterne er skyld i, siger justitsminister Hans Engell. Spiritus er  \r\n\r\n med i billedet i næsten hvert 3. trafikdrab, og dette tal er alt for højt.  \r\n\r\n</P>  \r\n\r\n<P>Som tilkendegivet i Folketinget for nylig, iværksætter justitsminister  \r\n\r\n Hans Engell nu en plan for bekæmpelse af spritbilisme. Planen omfatter 6  \r\n\r\n punkter: </P>  \r\n\r\n<P CLASS=PUNKT> <B>1.</B> Intensiveret politikontrol . </P>  \r\n\r\n<P>Risikoen for at blive opdaget ved spirituskørsel bliver større.  \r\n\r\n Justitsministeren har i dag givet politiet besked om at skærpe den  \r\n\r\n politimæssige overvågning af trafikken med henblik på at afsløre  \r\n\r\n spritbilisterne. Den skærpede politikontrol vil ske dels ved razziaer, dels i  \r\n\r\n forbindelse med den daglige patruljering. </P>  \r\n\r\n<P CLASS=PUNKT> <B>2.</B> Øget informationsvirksomhed . </P>  \r\n\r\n<P>Samtidig vil Rådet for Større Færdselssikkerhed i 1990 sætte ind med  \r\n\r\n forøget kampagnevirksomhed rettet mod spritkørsel. Formålet med Rådets  \r\n\r\n kampagner vil være at tilskynde bilisterne til at holde spiritusnydelse og  \r\n\r\n bilkørsel adskilt. Rådet forbereder i øjeblikket en landsdækkende kampagne,  \r\n\r\n som skal kulminere i sommermånederne, hvor der er flest spritbilister på  \r\n\r\n vejene. Det er aftalt med Rådet, at bl.a. denne kampagne skal koordineres med  \r\n\r\n en særlig forøget politiindsats. </P>  \r\n\r\n<P CLASS=PUNKT> <B>3.</B> Gebyr for at få kørekortet igen . </P>  \r\n\r\n<P>Spritbilister, der har fået frakendt førerretten, kan efter færdselsloven  \r\n\r\n kun generhverve førerretten, hvis de består en orienterende køreprøve. Denne  \r\n\r\n prøve har hidtil været gratis, og dette er helt urimeligt, mener  \r\n\r\n justitsminister Hans Engell. Derfor vil justitsministeren have strammet  \r\n\r\n reglerne, så der fremover skal betales sædvanligt gebyr for at få kørekortet  \r\n\r\n igen efter den orienterende køreprøve. Forslaget ventes vedtaget af  \r\n\r\n Folketinget i januar måned. </P>  \r\n\r\n<P CLASS=PUNKT> <B>4.</B> Behandlingstilbud . </P>  \r\n\r\n<P>Kriminalforsorgen har gennem nogen tid gennemført forsøg med at søge at  \r\n\r\n motivere indsatte spritbilister med alkoholproblemer til at gå i behandling  \r\n\r\n for deres misbrug. </P>  \r\n\r\n<P>Samtidig planlægges en ordning, hvorefter spritbilister med et udtalt  \r\n\r\n behov for alkoholistbehandling vil kunne få udsættelse med afsoningen og  \r\n\r\n senere eventuelt benådning, hvis de holder sig fra ny kriminalitet og følger  \r\n\r\n en behandling for deres alkoholproblem. </P>  \r\n\r\n<P>Justitsministeren ser positivt på forslagene og vil anmode  \r\n\r\n Færdselssikkerhedskommissionen om hurtigt at komme med en vurdering heraf.  \r\n\r\n</P>  \r\n\r\n<P CLASS=PUNKT> <B>5.</B> Teoriprøven ændres . </P>  \r\n\r\n<P>Det er ikke nok at skærpe indsatsen over for de bilister, der allerede har  \r\n\r\n kørekort. Det er også vigtigt, at de kommende bilister, allerede mens de  \r\n\r\n lærer at køre bil, bliver klar over farerne og konsekvenserne ved  \r\n\r\n spritkørsel. Justitsministeren har derfor besluttet, at der ved teoriprøven  \r\n\r\n skal ske en opprioritering af spørgsmål om sammenblandingen af spiritus og  \r\n\r\n bilkørsel, således at alle ved den teoretiske køreprøve bliver stillet over  \r\n\r\n for spørgsmål om dette emne. </P>  \r\n\r\n<P CLASS=PUNKT> <B>6.</B> Konfiskation af bilen . </P>  \r\n\r\n<P>Justitsministeren vil iværksætte en nøje undersøgelse af, om der skal  \r\n\r\n sættes ind med konfiskation af biler over for spritbilister, som gentagne  \r\n\r\n gange kører spritkørsel. En sådan ordning kendes allerede fra Sverige, og  \r\n\r\n justitsminister Hans Engell vil nu overveje mulighederne for at indføre en  \r\n\r\n lignende konfiskationsordning her i landet. </P>  \r\n\r\n<P>- Jeg føler mig overbevist om, at der vil være bred opbakning i  \r\n\r\n befolkningen for nødvendigheden af en øget indsats på dette område, og skulle  \r\n\r\n det vise sig påkrævet, vil jeg tage yderligere initiativer i kampen mod  \r\n\r\n spritbilisme, slutter justitsminister Hans Engell. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Optaget i Juristforbundets Færdselslovsamling"
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19906029410"
        },
        {
            "displayName": "Entydig dokumentidentifikation",
            "displayValue": "CM009727"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60294"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "05/01/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin. F.afd. j.nr. 1989-260-82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}