{
    "id": 59267,
    "title": "Bekendtgørelse af lov om gældsbreve (Gældsbrevsloven) ",
    "documentTypeId": "30",
    "isSagsforlobPeriodValid": false,
    "shortName": "LBK nr 669 af 23/09/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om gældsbreve </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Gældsbrevsloven) </P>  \r\n\r\n<P CLASS=SUB-TITLE>Herved bekendtgøres lov nr. 146 af 13. april 1938 om  \r\n\r\n gældsbreve med de ændringer, der følger af lov nr. 114 af 31. marts 1960, lov  \r\n\r\n nr. 408 af 30. november 1965, lov nr. 250 af 12. juni 1975, § 4, nr. 2, lov  \r\n\r\n nr. 638 af 21. december 1977, § 10, stk. 3, og lov nr. 187 af 9. maj 1984, §  \r\n\r\n 2. </P>  \r\n\r\n<BR>  \r\n\r\n<P>I. Fælles bestemmelser </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den, der udsteder et gældsbrev, mister ikke  \r\n\r\n derved indsigelser fra det retsforhold, der gav anledning til gældsbrevets  \r\n\r\n udstedelse, medmindre andet er aftalt eller følger af særlige omstændigheder.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Når et gældsbrev er udstedt af flere, er  \r\n\r\n udstederne forpligtet een for alle og alle for een, medmindre andet er  \r\n\r\n aftalt. </P>  \r\n\r\n<P CLASS=STK> <I>Stk. 2. </I> Har en af dem betalt gælden, kan kan afkræve  \r\n\r\n hver enkelt af medskylderne hans del. Hvis en af medskylderne åbenbart ikke  \r\n\r\n kan betale eller hans opholdssted er ubekendt, må de andre udrede hver sin  \r\n\r\n del af, hvad han ikke har betalt. Det samme gælder, hvis han ikke har betalt  \r\n\r\n sin del inden 14 dage, efter at krav herom er fremsat eller på betryggende  \r\n\r\n måde afsendt til ham. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Er der ikke truffet aftale om betalingsstedet,  \r\n\r\n skal betaling erlægges på fordringshaverens bopæl, eller, hvis han driver  \r\n\r\n forretning, på forretningsstedet. Hvis fordringshaveren flytter til et andet  \r\n\r\n land, eller fordringen erhverves af en person i et andet land, skal betaling  \r\n\r\n erlægges på det tidligere betalingssted. </P>  \r\n\r\n<P CLASS=STK> <I>Stk. 2. </I> Fordringshaveren kan dog fordre betalingen  \r\n\r\n erlagt på et andet sted i det land, hvor betaling skal ske, såfremt dette  \r\n\r\n ikke medfører væsentlig ulempe eller udgift for skyldneren. </P>  \r\n\r\n<P CLASS=STK> <I>Stk. 3. </I> Er fordringshaveren flyttet eller fordringen  \r\n\r\n kommet på andre hænder, uden at skyldneren har fået at vide, hvor betaling  \r\n\r\n skal ske, medfører en deraf følgende forsinkelse med betalingen intet ansvar  \r\n\r\n for skyldneren. Fordringshaveren må dække udgifter og tab som skyldneren har  \r\n\r\n haft, fordi han ikke kendte forandringen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved gældsbreve, der er udstedt til  \r\n\r\n ihændehaveren, skal betaling dog ske i skyldnerens forretningslokale, når  \r\n\r\n ikke andet er aftalt. </P>  \r\n\r\n<P CLASS=STK> <I>Stk. 2. </I> Samme regel anvendes på gældsbreve, der  \r\n\r\n fremtræder som led i en sammenhørende udgivelse af et større antal gældsbreve  \r\n\r\n med fælles tekst (massegældsbreve), eller som i anledning af indlån udstedes  \r\n\r\n af banker eller andre, hvis virksomhed omfatter modtagelse af indlån. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Er der ikke aftalt noget om betalingstiden, er  \r\n\r\n skyldneren forpligtet til at betale gælden, såsnart fordringshaveren  \r\n\r\n forlanger det, og berettiget til at betale til enhver tid. </P>  \r\n\r\n<P CLASS=STK> <I>Stk. 2. </I> Hvis et gældsbrevs forfaldsdag eller sidste  \r\n\r\n rettidige betalingsdag falder på en helligdag eller en lørdag eller på  \r\n\r\n grundlovsdagen den 5. juni, udskydes forfaldsdagen, henholdsvis sidste  \r\n\r\n rettidige betalingsdag, til den følgende søgnedag. Dette gælder også, når  \r\n\r\n gældsbrevet lyder på betaling inden en vis frist, som udløber på en helligdag  \r\n\r\n eller en lørdag eller på grundlovsdagen. </P>  \r\n\r\n<P CLASS=STK> <I>Stk. 3. </I> Lyder et gældsbrev på betaling i (11.) juni  \r\n\r\n eller (11.) december termin, regnes den 11. som forfaldsdag, men betaling  \r\n\r\n anses for rettidig, når der erlægges senest den 18. i måneden eller, når  \r\n\r\n denne er en helligdag eller en lørdag, den følgende søgnedag. Ved andre  \r\n\r\n gældsbreve har skyldneren kun løbedage, når det er aftalt. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> (Ophævet). </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Lyder gældsbrevet på mønt, der ikke er gangbar  \r\n\r\n på det sted, hvor betaling sker, kan betalingen, medmindre andet er aftalt,  \r\n\r\n ske enten i den mønt, hvorpå gældsbrevet lyder, eller i stedets mønt efter  \r\n\r\n værdien på betalingsdagen. </P>  \r\n\r\n<P CLASS=STK> <I>Stk. 2. </I> Betaler skyldneren ikke i rette tid et  \r\n\r\n gældsbrev, hvis mønt ikke er gangbar på det sted, hvor betaling skal ske, og  \r\n\r\n er gældsbrevets mønt faldet i kurs, har fordringshaveren krav på erstatning  \r\n\r\n for det tab, han derved måtte have lidt. Hvis omstændighederne ikke giver  \r\n\r\n grundlag for at opgøre tabet anderledes, kan han kræve betaling i mønt, der  \r\n\r\n er gangbar på det sted, hvor betaling skulle ske, efter kursen på den dag, da  \r\n\r\n gælden skulle være betalt. </P>  \r\n\r\n<P CLASS=STK> <I>Stk. 3. </I> Kurstabet skal dog ikke erstattes, hvis  \r\n\r\n forhalingen beror på fordringshaverens forhold eller skyldes  \r\n\r\n lovgivningsforanstaltninger, standsninger i den almindelige samfærdsel eller  \r\n\r\n lignende uovervindelige hindringer, som skyldneren ikke burde have regnet med  \r\n\r\n ved gældsbrevets udstedelse. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> (Ophævet). </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Overdrages et gældsbrev til eje eller pant,  \r\n\r\n indestår overdrageren for, at fordringen består. Dette gælder dog ikke ved  \r\n\r\n gaver og heller ikke, når erhververen vidste, at fordringen ikke bestod,  \r\n\r\n eller havde grund til mistanke derom. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Overdrageren af et gældsbrev indestår kun for  \r\n\r\n skyldnerens vederhæftighed, når han har påtaget sig det. </P>  \r\n\r\n<P>II. Omsætningsgældsbreve </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Reglerne i dette kapitel kommer til anvendelse  \r\n\r\n på omsætningsgældsbreve. </P>  \r\n\r\n<P CLASS=STK> <I>Stk. 2. </I> Omsætningsgældsbreve er: </P>  \r\n\r\n</DIV>  \r\n\r\n<P CLASS=PUNKT> <B>1.</B> Gældsbreve, der lyder på betaling til ihændehaveren  \r\n\r\n eller ikke angiver, hvem gælden skal betales til (ihændehavergældsbreve).  \r\n\r\n</P>  \r\n\r\n<P CLASS=PUNKT> <B>2.</B> Gældsbreve, der lyder på betaling til bestemt  \r\n\r\n person eller ordre (ordregældsbreve). </P>  \r\n\r\n<P CLASS=PUNKT> <B>3.</B> Gældsbreve, der giver pant i fast ejendom eller  \r\n\r\n registreret skib eller luftfartøj, medmindre der i gældsbrevet er indføjet  \r\n\r\n ordene &#187;ikke til ordre&#171; eller tilsvarende forbehold. </P>  \r\n\r\n<P CLASS=PUNKT> <B>4.</B> Gældsbreve, der lyder på betaling til en bestemt  \r\n\r\n person (navnegældsbreve), når de utvetydig angiver, at de skal være  \r\n\r\n omsætningsgældsbreve. </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Får et ihændehavergældsbrev påtegning om, at  \r\n\r\n fordringen tilkommer en bestemt person, eller at det skal betales til en  \r\n\r\n bestemt person eller ordre, vedbliver det at være undergivet denne lovs  \r\n\r\n regler om ihændehavergældsbreve, medmindre påtegningen er underskrevet af  \r\n\r\n skyldneren eller foretaget med hjemmel i gældsbrevet. </P>  \r\n\r\n<P CLASS=STK> <I>Stk. 2. </I> Massegældsbreve, der er udstedt til  \r\n\r\n ihændehaveren eller til bestemt person eller ordre, vedbliver at være  \r\n\r\n omsætningsgældsbreve, selv om de af skyldneren forsynes med påtegning om, at  \r\n\r\n de er noteret på navn. De undergives for en del særlige regler ved denne lovs  \r\n\r\n kapitler 5 og 6. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ved ihændehavergældsbreve formodes den, der har  \r\n\r\n gældsbrevet i hænde, at have retten til at gøre fordringen gældende. Ved  \r\n\r\n andre omsætningsgældsbreve formodes retten at tilkomme den, der har  \r\n\r\n gældsbrevet i hænde, når det enten er stilet til ham eller er overdraget til  \r\n\r\n ham eller til ihændehaveren ved skriftlige overdragelser, der fremtræder som  \r\n\r\n en sammenhængende række. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Når et ihændehavergældsbrev er overdraget til  \r\n\r\n eje eller pant af den, der sad inde med det, og erhververen har fået  \r\n\r\n gældsbrevet i hænde, hindrer det ikke hans ret, at overdrageren var umyndig  \r\n\r\n eller manglede ret til at råde over gældsbrevet, medmindre erhververen vidste  \r\n\r\n dette eller ikke har udvist den agtpågivenhed som forholdene krævede. </P>  \r\n\r\n<P CLASS=STK> <I>Stk. 2. </I> Ved andre omsætningsgældsbreve gælder det  \r\n\r\n samme, dersom overdragelsen er foretaget af den, som efter § 13 formodes at  \r\n\r\n have ret til at gøre fordringen gældende, eller af nogen, som med grund  \r\n\r\n antoges at være identisk med ham eller at have fuldmagt til at overdrage for  \r\n\r\n ham. Støtter overdrageren sin ret på tidligere overdragelser, behøver  \r\n\r\n erhververen ikke at prøve deres ægthed eller gyldighed, medmindre  \r\n\r\n omstændighederne giver grund dertil. </P>  \r\n\r\n<P CLASS=STK> <I>Stk. 3. </I> Forekommer der unoterede påtegninger om  \r\n\r\n rettigheder på et massegældsbrev, som er stilet til ihændehaveren, og som  \r\n\r\n ikke kan fås noteret på navn, behøver erhververen ikke at tage hensyn til  \r\n\r\n dem. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Over for den, der ved overdragelse har  \r\n\r\n erhvervet ret over et omsætningsgældsbrev og fået det i hænde, kan udstederen  \r\n\r\n ikke gøre gældende, </P>  \r\n\r\n<P>at gældsbrevet var ugyldigt efter reglerne i lov nr. 242 af 8. maj 1917 om  \r\n\r\n aftaler og andre retshandler på formuerettens område §§ 29-33, eller at det  \r\n\r\n efter at være underskrevet af ham er udgivet uden hans vilje, </P>  \r\n\r\n<P>at han ikke har modtaget det aftalte vederlag eller har andre indsigelser  \r\n\r\n fra det retsforhold, som gav anledning til gældsbrevets udstedelse, </P>  \r\n\r\n<P>at betaling var sket før overdragelsen, eller at skyldforholdet i øvrigt  \r\n\r\n var ophørt eller ændret ved aftale, modregningserklæring, opsigelse eller  \r\n\r\n dom. </P>  \r\n\r\n<P CLASS=STK> <I>Stk. 2. </I> En indsigelse går dog ikke tabt, når  \r\n\r\n erhververen vidste, at der forelå omstændigheder, hvorpå indsigelsen kunne  \r\n\r\n støttes, eller havde grund til mistanke derom. </P>  \r\n\r\n<P CLASS=STK> <I>Stk. 3. </I> Har gældsbrevet fået en påtegning, der ikke let  \r\n\r\n kan fjernes, om betaling eller andet forhold, hvorpå der kan støttes en  \r\n\r\n indsigelse, bevares indsigelsen, selv om påtegningen var fjernet inden  \r\n\r\n overdragelsen. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Havde skyldneren betalt renter, der forfaldt  \r\n\r\n før overdragelsen, kan han gøre dette gældende også over for en erhverver i  \r\n\r\n god tro. Han beholder også alle andre indsigelser mod krav på renter, der  \r\n\r\n efter gældsbrevet skulle være betalt før overdragelsen. </P>  \r\n\r\n<P CLASS=STK> <I>Stk. 2. </I> Det samme gælder om afdrag, som efter  \r\n\r\n gældsbrevet skal erlægges til bestemt angivne tidspunkter. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Udstederen kan selv over for en erhverver i god  \r\n\r\n tro påberåbe sig, </P>  \r\n\r\n<P>at gældsbrevet var falsk eller forfalsket, underskrevet på hans vegne uden  \r\n\r\n fuldmagt dertil, eller ugyldigt på grund af voldelig tvang (lov nr. 242 af 8.  \r\n\r\n maj 1917 om aftaler og andre retshandler på formuerettens område § 28),  \r\n\r\n mindreårighed, tinglyst umyndiggørelse og lavværgemål eller manglende fornuft  \r\n\r\n (lov nr. 277 af 30. juni 1922 om umyndighed og værgemål § 65), </P>  \r\n\r\n<P>at gældsbrevet var erklæret dødt og magtesløst, eller at fordringen var  \r\n\r\n ophørt eller forandret efter lovgivningens regler om deponering, forældelse,  \r\n\r\n præklusion, tvangsakkord eller gældssanering. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Over for den, som har fået et  \r\n\r\n omsætningsgældsbrev i hænde ved overdragelse til eje eller pant, kan  \r\n\r\n skyldneren kun kræve modregning med fordringer på overdrageren, hvis  \r\n\r\n erhververen vidste, at skyldneren havde en fordring, der kunne benyttes til  \r\n\r\n modregning, og at han ville lide tab ved overdragelsen, dersom den afskar  \r\n\r\n modregning. </P>  \r\n\r\n<P CLASS=STK> <I>Stk. 2. </I> Adgangen til at modregne fordringer, der  \r\n\r\n udspringer af samme retsforhold som gældsbrevsfordringen, bevares dog trods  \r\n\r\n overdragelsen, medmindre andet følger af reglerne om indsigelser fra dette  \r\n\r\n forhold. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Betaler skyldneren et ihændehavergældsbrev til  \r\n\r\n den, der sidder inde med det, frigøres han, selv om modtageren var umyndig  \r\n\r\n eller manglede ret til at modtage betalingen, medmindre han vidste dette  \r\n\r\n eller ikke har udvist den agtpågivenhed, som forholdene krævede, for at  \r\n\r\n undgå, at beløbet kom i urette hænder. </P>  \r\n\r\n<P CLASS=STK> <I>Stk. 2. </I> Ved andre omsætningsgældsbreve gælder det  \r\n\r\n samme, hvis betaling er sket til den, som efter § 13 formodes at have ret til  \r\n\r\n at gøre fordringen gældende, eller til nogen, som med grund antoges at være  \r\n\r\n identisk med ham eller at have fuldmagt fra ham til at modtage betaling.  \r\n\r\n Støtter modtageren sin ret på tidligere overdragelser, behøver skyldneren  \r\n\r\n ikke at prøve deres ægthed eller gyldighed, medmindre omstændighederne giver  \r\n\r\n grund dertil. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Når et omsætningsgældsbrev er overdraget til  \r\n\r\n eje eller pant, kan skyldneren med frigørende virkning betale forfaldne  \r\n\r\n renter til overdrageren, medmindre han vidste, at denne ikke længere havde  \r\n\r\n ret til at modtage betalingen, eller havde grund til mistanke derom. Det  \r\n\r\n samme gælder om afdrag, som efter gældsbrevet skal erlægges til bestemt  \r\n\r\n angivne tidspunkter. </P>  \r\n\r\n<P CLASS=STK> <I>Stk. 2. </I> Betaling til overdrageren fra en kautionist  \r\n\r\n eller i øvrigt fra andre end gældsbrevsskyldneren virker ikke frigørende,  \r\n\r\n medmindre såvel den betalende som skyldneren var i god tro. </P>  \r\n\r\n<P CLASS=STK> <I>Stk. 3. </I> Hvis gældsbrevsforpligtelsen uden  \r\n\r\n fordringshaverens medvirken er gået over på en ny skyldner, frigøres denne  \r\n\r\n ikke ved betaling til overdrageren, medmindre også den tidligere skyldner var  \r\n\r\n i god tro eller den, til hvem gældsbrevet er overdraget, ved overdragelsen  \r\n\r\n vidste, at forpligtelsen var gået over på den nye skyldner. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Skyldneren er kun forpligtet til at betale  \r\n\r\n gælden mod udlevering af gældsbrevet. Drejer det sig ikke om et  \r\n\r\n ihændehavergældsbrev, kan skyldneren desuden kræve kvittering på gældsbrevet.  \r\n\r\n</P>  \r\n\r\n<P CLASS=STK> <I>Stk. 2. </I> Betaler han efter forfaldstid afdrag, der efter  \r\n\r\n gældsbrevet skal erlægges til bestemt angivne tidspunkter, kan han kun  \r\n\r\n forlange særskilt kvittering. Andre afdrag kan han tillige kræve afskrevet på  \r\n\r\n gældsbrevet. </P>  \r\n\r\n<P CLASS=STK> <I>Stk. 3. </I> Når skyldneren har interesse deri, kan han  \r\n\r\n kræve, at fordringshaveren påtegner gældsbrevet kvittering om afdrag, som er  \r\n\r\n betalt. </P>  \r\n\r\n<P CLASS=STK> <I>Stk. 4. </I> Opsiges gældsbrevet, kan skyldneren forlange,  \r\n\r\n at det får påtegning herom. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Pantsætning af et omsætningsgældsbrev og anden  \r\n\r\n overdragelse til sikkerhed har ikke gyldighed mod overdragerens kreditorer,  \r\n\r\n medmindre erhververen har fået gældsbrevet i hænde. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Rentekuponer til massegældsbreve følger lovens  \r\n\r\n regler om ihændehavergældsbreve. </P>  \r\n\r\n<P CLASS=STK> <I>Stk. 2. </I> Bestemmelser i gældsbrevenes fælles tekst er  \r\n\r\n bindende for den, der erhverver en kupon. Han må også finde sig i den  \r\n\r\n indsigelse, at det gældsbrev, kuponen hørte til, er ugyldigt, fordi det ikke  \r\n\r\n er udgivet af udstederen. </P>  \r\n\r\n<P CLASS=STK> <I>Stk. 3. </I> Når gældsbrevet med hjemmel i den fælles tekst  \r\n\r\n er udtrukket eller på anden måde forfaldet til indfrielse, giver senere  \r\n\r\n forfaldende kuponer ikke krav på betaling. </P>  \r\n\r\n<P CLASS=STK> <I>Stk. 4. </I> Skyldneren kan ikke påberåbe sig § 19, hvis han  \r\n\r\n særskilt indfrier en kupon mere end en måned før forfaldsdag. Overdrages en  \r\n\r\n kupon særskilt inden samme tid, anvendes §§ 14 og 15 ikke. </P>  \r\n\r\n<P CLASS=STK> <I>Stk. 5. </I> Overdrages kuponer sammen med gældsbrevet, får  \r\n\r\n erhververen ikke bedre ret med hensyn til kuponerne end med hensyn til  \r\n\r\n gældsbrevet. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Udbyttekuponer, der hører til et aktiebrev  \r\n\r\n eller andet bevis for andelsret i et selskab, følger ligeledes reglerne om  \r\n\r\n ihændehavergældsbreve. </P>  \r\n\r\n<P CLASS=STK> <I>Stk. 2. </I> Selskabets vedtægter er bindende for den, der  \r\n\r\n erhverver en kupon. Han må også finde sig i den indsigelse, at aktiebrevet  \r\n\r\n eller andelsbeviset ikke gav andelsret i selskabet, dengang kuponen forfaldt.  \r\n\r\n</P>  \r\n\r\n<P CLASS=STK> <I>Stk. 3. </I> Overdrages en kupon særskilt, inden udbyttet er  \r\n\r\n fastsat, anvendes §§ 14 og 15 ikke. </P>  \r\n\r\n<P CLASS=STK> <I>Stk. 4. </I> Overdrages kuponer sammen med aktiebrevet eller  \r\n\r\n andelsbeviset, får erhververen ikke bedre ret med hensyn til kuponerne end  \r\n\r\n med hensyn til aktiebrevet eller andelsbeviset. </P>  \r\n\r\n<P CLASS=STK> <I>Stk. 5. </I> På kuponer, hvorefter et bestemt beløb  \r\n\r\n udbetales på et i kuponen angivet tidspunkt, finder bestemmelsen i § 23, stk.  \r\n\r\n 4, tilsvarende anvendelse. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Fordringen ifølge en rente- eller udbyttekupon  \r\n\r\n falder bort, hvis kuponen ikke er forevist til betaling inden 3 år fra  \r\n\r\n forfaldsdagen eller inden udløbet af den længere frist, der måtte være  \r\n\r\n tilsikret kuponejerne. 3 års fristen kan ikke forkortes. </P>  \r\n\r\n<P CLASS=STK> <I>Stk. 2. </I> Den, der inden fristens udløb har anmeldt for  \r\n\r\n skyldneren, at hans kupon er bortkommet, og som antageliggør sin ejendomsret,  \r\n\r\n kan efter fristens udløb fordre kuponens beløb betalt. Kravet forældes efter  \r\n\r\n reglerne i lov nr. 274 af 22. december 1908. </P>  \r\n\r\n<P>III. Simple gældsbreve </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Reglerne i dette kapitel finder kun anvendelse  \r\n\r\n på simple gældsbreve, hvorved forstås navnegældsbreve, der ikke falder ind  \r\n\r\n under § 11, nr. 3 eller 4. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Overdrages et simpelt gældsbrev til eje eller  \r\n\r\n pant, får erhververen ikke bedre ret end overdrageren, medmindre andet følger  \r\n\r\n af særlige retsregler. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> En fordring på overdrageren kan skyldneren  \r\n\r\n benytte til modregning, medmindre han har erhvervet fordringen efter det  \r\n\r\n tidspunkt, da han fik kundskab eller formodning om overdragelsen. Var  \r\n\r\n fordringen uforfalden på dette tidspunkt, kan den dog kun bruges til  \r\n\r\n modregning, hvis den forfaldt senest samtidig med gældsbrevsfordringen. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Er et simpelt gældsbrev overdraget til eje  \r\n\r\n eller pant, kan skyldneren dog, når andet ikke følger af gældsbrevets særlige  \r\n\r\n beskaffenhed, med frigørende virkning betale til overdrageren, medmindre han  \r\n\r\n vidste, at denne ikke længere havde ret til at modtage betalingen, eller han  \r\n\r\n ikke har udvist den agtpågivenhed, som forholdene krævede. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Når skyldneren betaler til den, til hvem et  \r\n\r\n simpelt gældsbrev skriftlig er overdraget til eje eller pant, hindrer det  \r\n\r\n ikke hans frigørelse, at overdragelsen var ugyldig. Skyldneren frigøres dog  \r\n\r\n ikke, hvis han vidste dette eller havde grund til mistanke derom, og heller  \r\n\r\n ikke, hvis overdragelsen var ugyldig af en af de grunde, § 17 nævner. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Overdragelse af et simpelt gældsbrev til eje  \r\n\r\n eller pant har ikke gyldighed mod overdragerens kreditorer, medmindre  \r\n\r\n skyldneren fra overdrageren eller erhververen har fået underretning om  \r\n\r\n overdragelsen. </P>  \r\n\r\n<P CLASS=STK> <I>Stk. 2. </I> Har fordringshaveren overdraget gældsbrevet til  \r\n\r\n flere forskellige, går en senere erhverver forud, når skyldneren først har  \r\n\r\n fået underretning om overdragelsen til ham, og erhveveren var i god tro ved  \r\n\r\n underretningen. </P>  \r\n\r\n<P CLASS=STK> <I>Stk. 3. </I> Når en handelsvirksomhed eller en  \r\n\r\n bogføringspligtig erhvervsvirksomhed af anden art overdrages sammen med  \r\n\r\n virksomhedens udestående fordringer, anvendes disse regler dog kun, hvis  \r\n\r\n overdragelsen sker til sikkerhed. </P>  \r\n\r\n<P CLASS=STK> <I>Stk. 4. </I> Medfører gældsbrevets særlige beskaffenhed, at  \r\n\r\n skyldneren ikke frigøres ved at betale til andre end ihændehaveren, får  \r\n\r\n overdragelsen gyldighed mod overdragerens kreditorer, når erhververen har  \r\n\r\n fået gældsbrevet i hænde. Har fordringshaveren overdraget fordringen til  \r\n\r\n flere forskellige, går en senere erhverver forud, når han har fået  \r\n\r\n gældsbrevet i hænde i god tro. </P>  \r\n\r\n<P>IV. Kontrabøger for modtagne indlån </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Kontrabøger, som til bevis for indskud udstedes  \r\n\r\n af banker, sparekasser eller andre, hvis almindelige virksomhed omfatter  \r\n\r\n modtagelse af indlån, er undergivet reglerne i denne lovs kapitel 1 og 3,  \r\n\r\n medmindre andet følger af §§ 33-35. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Aftale om, at penge, der indestår på kontrabog,  \r\n\r\n udbetales til enhver, der møder med bogen, kan kontrabogens udsteder kun  \r\n\r\n påberåbe sig, når den er indført i kontrabogen på iøjnefaldende måde. </P>  \r\n\r\n<P CLASS=STK> <I>Stk. 2. </I> Udbetaling til en uberettiget ihændehaver  \r\n\r\n virker ikke frigørende, hvis han ikke har opgivet det navn, kontoen lyder på.  \r\n\r\n Dersom særlige omstændigheder opfordrer hertil, må der afkræves den mødende  \r\n\r\n bevis for hans ret til at hæve på bogen. </P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Overdragelse af en kontrabog til eje eller pant  \r\n\r\n får først gyldighed mod overdragerens kreditorer, når kontrabogens udsteder  \r\n\r\n har noteret overdragelsen på kontoen i sine bøger og meddelt erhververen  \r\n\r\n dette med angivelse af, hvilket beløb der indestår på kontoen. Når notering  \r\n\r\n begæres af kontohaveren, og bogen forelægges udstederen, påhviler det denne  \r\n\r\n at foretage notering og give erhververen meddelelse, medmindre udstederens  \r\n\r\n vedtægter udelukker notering af overdragelser. </P>  \r\n\r\n<P CLASS=STK> <I>Stk. 2. </I> Har kontrabogens ejer overdraget ret over bogen  \r\n\r\n til flere forskellige, går en senere erhverver forud, når har får sin ret  \r\n\r\n noteret på kontoen og modtager meddelelsen derom i god tro. </P>  \r\n\r\n<P CLASS=STK> <I>Stk. 3. </I> Hvis der kan hæves på bogen af enhver  \r\n\r\n ihændehaver, kræves det yderligere, at erhververen har fået kontrabogen i  \r\n\r\n hænde. </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Kontrabogens udsteder kan ikke kræve modregning  \r\n\r\n med fordringer på overdrageren, når han har givet erhververen meddelelse som  \r\n\r\n nævnt i § 34. Han kan heller ikke gøre gældende, at han ikke skyldte beløbet,  \r\n\r\n medmindre erhververen vidste dette eller havde grund til mistanke herom. </P>  \r\n\r\n<P CLASS=STK> <I>Stk. 2. </I> Såfremt udstederen gyldigt har forbeholdt sig  \r\n\r\n ret til at betale til enhver, der møder med kontrabogen, bevarer han trods  \r\n\r\n notering om overdragelsen sin adgang til at betale til ihændehaveren,  \r\n\r\n medmindre andet udtrykkeligt er aftalt. </P>  \r\n\r\n<P>V. Notering af massegældsbreve </P>  \r\n\r\n</DIV>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Dette kapitels regler anvendes på: </P>  \r\n\r\n</DIV>  \r\n\r\n<P CLASS=PUNKT> <B>1.</B> Massegældsbreve, som er omsætningsgældsbreve og  \r\n\r\n udtaler, at de kan noteres på navn. </P>  \r\n\r\n<P CLASS=PUNKT> <B>2.</B> Massegældsbreve, som er udstedt før lovens  \r\n\r\n ikrafttræden, og som hidtil var genstand for notering i henhold til  \r\n\r\n forordning af 21. juni 1844. </P>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Gældsbrevet betragtes som noteret på navn, når  \r\n\r\n det er stilet til en bestemt person, eller når skyldneren har forsynet det  \r\n\r\n med påtegning om, at det er noteret på navn. Navnet behøver ikke at være  \r\n\r\n påført gældsbrevet. </P>  \r\n\r\n<P CLASS=STK> <I>Stk. 2. </I> Gældsbrevet anses som noteret på ihændehaveren,  \r\n\r\n når skyldneren har forsynet det med påtegning om, at det er noteret på  \r\n\r\n ihændehaveren. </P>  \r\n\r\n<P CLASS=STK> <I>Stk. 3. </I> Skyldnerens påtegning bevidner, at der på  \r\n\r\n gældsbrevets rubrik i hans noteringsbog er indført henholdsvis den  \r\n\r\n berettigedes navn eller bemærkning om, at gældsbrevet er overdraget til  \r\n\r\n ihændehaveren. Som indførelse af den berettigedes navn betragtes også  \r\n\r\n bemærkningen om, at rådighed eller medrådighed over gældsbrevet tilkommer en  \r\n\r\n bestemt person. </P>  \r\n\r\n</DIV>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Betaler skyldneren et på navn noteret gældsbrev  \r\n\r\n til en person, der støtter sin ret på en unoteret overdragelse, frigøres han  \r\n\r\n ikke, dersom det viser sig, at overdragelsen fra den noterede ejer var falsk.  \r\n\r\n Skyldneren kan nægte at betale til den, der støtter sin ret på en unoteret  \r\n\r\n overdragelse. </P>  \r\n\r\n</DIV>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39. </B> På gældsbrevets overdragelse til eje eller pant  \r\n\r\n anvendes reglerne i § 14 med følgende ændringer: </P>  \r\n\r\n<P CLASS=STK> <I>Stk. 2. </I> Hvis gældsbrevet ved overdragelsen var noteret  \r\n\r\n på en andens navn end overdragerens, fortrænger erhververen først den  \r\n\r\n noterede ret, når gældsbrevet er blevet noteret på hans navn eller på  \r\n\r\n ihændehaveren, og retten går ikke tabt, hvis erhververen, inden han modtog  \r\n\r\n meddelelse om noteringen, har fået at vide, at overdrageren manglede ret til  \r\n\r\n at råde over gældsbrevet. </P>  \r\n\r\n<P CLASS=STK> <I>Stk. 3. </I> En noteringspåtegning, der var fjernet inden  \r\n\r\n overdragelsen, er ikke til hinder for, at erhververen vinder ret over  \r\n\r\n gældsbrevet, medmindre dettes udseende gav grund til mistanke. </P>  \r\n\r\n<P CLASS=STK> <I>Stk. 4. </I> Når gældsbrevet ved overdragelsen bar en ægte  \r\n\r\n noteringspåtegning, hindrer det ikke erhververens ret, at den foranstående  \r\n\r\n overdragelsesrække ikke hang sammen. </P>  \r\n\r\n</DIV>  \r\n\r\n<A NAME=\"\"P40\"\"></A>\r\n\r\n<DIV CLASS=PARAGRAPH ID=\"P40\">  \r\n\r\n<P CLASS=PARAB> <B>§ 40. </B> Når den, på hvis navn et gældsbrev er noteret,  \r\n\r\n anmelder for skyldneren, at gældsbrevet er frakommet ham, må skyldneren ikke  \r\n\r\n på tredjemands begæring notere gældsbrevet på ny, og skyldneren frigøres ikke  \r\n\r\n ved at betale gældsbrevet eller udlevere nyt kuponark til en uberettiget  \r\n\r\n ihændehaver. </P>  \r\n\r\n<P CLASS=STK> <I>Stk. 2. </I> Hvis anmelderens bopæl ikke meddeles skyldneren  \r\n\r\n og heller ikke kendes af ham, afvises anmeldelsen. Virkningen af anmeldelsen  \r\n\r\n falder bort, når en ihændehaver af gældsbrevet får sin ret til at råde over  \r\n\r\n gældsbrevet fastslået ved erkendelse fra anmelderen eller endelig dom over  \r\n\r\n ham. Bor anmelderen i udlandet, og har han ikke i anmeldelsen udpeget en  \r\n\r\n stedfortræder her i landet, kan sagen anlægges her i landet på det sted, hvor  \r\n\r\n notering begæres. </P>  \r\n\r\n<P CLASS=STK> <I>Stk. 3. </I> Hvis en ihændehaver har meldt sig, men han ikke  \r\n\r\n rejser sag mod anmelderen inden tre måneder, efter at han er blevet afvist af  \r\n\r\n skyldneren, skal den omstændighed, at gældsbrevet er blevet forelagt  \r\n\r\n skyldneren, ikke udelukke dets mortifikation, når det har vist sig umuligt at  \r\n\r\n opspore den, der meldte sig med gældsbrevet. </P>  \r\n\r\n</DIV>  \r\n\r\n<A NAME=\"\"P41\"\"></A>\r\n\r\n<DIV CLASS=PARAGRAPH ID=\"P41\">  \r\n\r\n<P CLASS=PARAB> <B>§ 41. </B> For at formindske faren for, at falske  \r\n\r\n overdragelser anmeldes til notering, påhviler det skyldneren i det omfang,  \r\n\r\n justitsministeren bestemmer, at foretage stikprøvevis kontrol af noteringerne  \r\n\r\n ved udsendelse af skriftlig meddelelse om den foretagne notering til den, på  \r\n\r\n hvis navn gældsbrevet forud var noteret, og hvis adresse var påført  \r\n\r\n gældsbrevet eller i øvrigt let kan udfindes. </P>  \r\n\r\n<P CLASS=STK> <I>Stk. 2. </I> Mod gebyr af højst 1 krone kan den, der får et  \r\n\r\n gældsbrev noteret på navn, fordre meddelelse i anbefalet brev om notering af  \r\n\r\n overdragelse eller ophævelse af hans ret over gældsbrevet. </P>  \r\n\r\n<P CLASS=STK> <I>Stk. 3. </I> Om antallet af udsendte meddelelser og modtagne  \r\n\r\n indsigelser aflægger skyldneren beretning til justitsministeren. </P>  \r\n\r\n</DIV>  \r\n\r\n<A NAME=\"\"P42\"\"></A>\r\n\r\n<DIV CLASS=PARAGRAPH ID=\"P42\">  \r\n\r\n<P CLASS=PARAB> <B>§ 42. </B> Nærmere regler om fremgangsmåden ved notering  \r\n\r\n og om de i § 41 omhandlede forhold fastsættes af justitsministeren efter  \r\n\r\n forhandling med ministeren for handel, industri og søfart. </P>  \r\n\r\n<P>VI. Forældelse af massegældsbreve </P>  \r\n\r\n<P>og kuponer </P>  \r\n\r\n</DIV>  \r\n\r\n<A NAME=\"\"P43\"\"></A>\r\n\r\n<DIV CLASS=PARAGRAPH ID=\"P43\">  \r\n\r\n<P CLASS=PARAB> <B>§ 43. </B> Fordringen efter et massegældsbrev forældes 10  \r\n\r\n år fra forfaldsdagen, når denne er kalendermæssig bestemt i dokumentet eller  \r\n\r\n med hjemmel i dettes tekst hidført ved offentlig bekendtgørelse om udtrækning  \r\n\r\n eller om opsigelse fra skyldnerens side. </P>  \r\n\r\n<P CLASS=STK> <I>Stk. 2. </I> 10 år efter udstedelsen forældes  \r\n\r\n massegældsbreve, der kan kræves betalt til enhver tid (på anfordring). </P>  \r\n\r\n<P CLASS=STK> <I>Stk. 3. </I> Andre massegældsbreve forældes i 20 år fra  \r\n\r\n forfaldsdagen. </P>  \r\n\r\n<P CLASS=STK> <I>Stk. 4. </I> Fristen kan forlænges eller forkortes ved  \r\n\r\n udtrykkelig bestemmelse i gældsbrevet. </P>  \r\n\r\n<P CLASS=STK> <I>Stk. 5. </I> Har skyldneren i forældelsestiden indløst en  \r\n\r\n gyldig rentekupon, løber forældelsen af gældsbrevet tidligst fra kuponens  \r\n\r\n forfaldsdag. </P>  \r\n\r\n</DIV>  \r\n\r\n<A NAME=\"\"P44\"\"></A>\r\n\r\n<DIV CLASS=PARAGRAPH ID=\"P44\">  \r\n\r\n<P CLASS=PARAB> <B>§ 44. </B> Massegældsbreve, der er deponeret hos  \r\n\r\n skyldneren (indskrevet), forældes også, når der efter deponeringen er gået 20  \r\n\r\n år, uden at renter er betalt. </P>  \r\n\r\n</DIV>  \r\n\r\n<A NAME=\"\"P45\"\"></A>\r\n\r\n<DIV CLASS=PARAGRAPH ID=\"P45\">  \r\n\r\n<P CLASS=PARAB> <B>§ 45. </B> Når et massegældsbrev med rentekuponer ikke  \r\n\r\n giver fordringshaveren ret til at kræve kapitalen tilbagebetalt, forældes  \r\n\r\n fordringen - bortset fra, hvad der følger af § 44 - først, når der er  \r\n\r\n forløbet 3 år efter den rentetermin, til hvilken den sidste af de udgivne  \r\n\r\n rentekuponer er forfaldet til indløsning, uden at der er fremsat krav om nye  \r\n\r\n rentekuponer, og kun, hvis der i de sidste 20 år ikke er fremkommet nogen  \r\n\r\n rentekupon fra dette tidsrum til indløsning. </P>  \r\n\r\n</DIV>  \r\n\r\n<A NAME=\"\"P46\"\"></A>\r\n\r\n<DIV CLASS=PARAGRAPH ID=\"P46\">  \r\n\r\n<P CLASS=PARAB> <B>§ 46. </B> Fordringen ifølge en rente- eller udbyttekupon,  \r\n\r\n der rettidig er forevist til betaling, jfr. § 25, stk. 1, forældes i 10 år  \r\n\r\n fra forevisningen. </P>  \r\n\r\n</DIV>  \r\n\r\n<A NAME=\"\"P47\"\"></A>\r\n\r\n<DIV CLASS=PARAGRAPH ID=\"P47\">  \r\n\r\n<P CLASS=PARAB> <B>§ 47. </B> Forældelsen afbrydes ved, at fordringshaveren  \r\n\r\n inden fristens udløb enten erhverver skyldnerens erkendelse af gælden eller  \r\n\r\n foretager retslige skridt mod ham og uden ufornødent ophold forfølger disse  \r\n\r\n til erhvervelse af forlig, dom eller anden retsafgørelse. Har skyldneren  \r\n\r\n standset sine betalinger, kan forældelsen derhos afbrydes ved skriftlig  \r\n\r\n anmeldelse af kravet. </P>  \r\n\r\n</DIV>  \r\n\r\n<A NAME=\"\"P48\"\"></A>\r\n\r\n<DIV CLASS=PARAGRAPH ID=\"P48\">  \r\n\r\n<P CLASS=PARAB> <B>§ 48. </B> Forældelse af et massegældsbrev medfører ikke  \r\n\r\n bortfald af krav ifølge rentekuponer, der er forfaldet senest den dag, da  \r\n\r\n gældsbrevet blev forældet. </P>  \r\n\r\n<P CLASS=STK> <I>Stk. 2. </I> Om forældelsen skal der i det omfang, hvori det  \r\n\r\n hjemles ved lov om mortifikation af værdipapirer § 15, ske anmeldelse til det  \r\n\r\n der omhandlede kartotek. </P>  \r\n\r\n</DIV>  \r\n\r\n<A NAME=\"\"P49\"\"></A>\r\n\r\n<DIV CLASS=PARAGRAPH ID=\"P49\">  \r\n\r\n<P CLASS=PARAB> <B>§ 49. </B> Den, der inden udløbet af de i §§ 43, 44 eller  \r\n\r\n 46 nævnte forældelsesfrister har anmeldt for skyldneren, at hans  \r\n\r\n fordringsdokument er gået tabt, og som antageliggør sin ejendomsret, kan  \r\n\r\n efter fristens udløb kræve fordringen betalt. Kravet forældes efter reglerne  \r\n\r\n i lov nr. 274 af 22. december 1908. </P>  \r\n\r\n<P>VII. Overgangsbestemmelser </P>  \r\n\r\n</DIV>  \r\n\r\n<A NAME=\"\"P50\"\"></A>\r\n\r\n<DIV CLASS=PARAGRAPH ID=\"P50\">  \r\n\r\n<P CLASS=PARAB> <B>§ 50. </B> Denne lov træder i kraft den 1. juli 1938. </P>  \r\n\r\n</DIV>  \r\n\r\n<A NAME=\"\"P51\"\"></A>\r\n\r\n<DIV CLASS=PARAGRAPH ID=\"P51\">  \r\n\r\n<P CLASS=PARAB> <B>§ 51. </B> Lovens kapitel 1-6 anvendes også på gældsbreve  \r\n\r\n og kuponer, der er udstedt før lovens ikrafttræden, medmindre andet følger af  \r\n\r\n §§ 52-59. </P>  \r\n\r\n</DIV>  \r\n\r\n<A NAME=\"\"P52\"\"></A>\r\n\r\n<DIV CLASS=PARAGRAPH ID=\"P52\">  \r\n\r\n<P CLASS=PARAB> <B>§ 52. </B> Bestemmelserne i lovens §§ 1-5 og 7 finder kun  \r\n\r\n anvendelse på gældsbreve, der er udstedt efter lovens ikrafttræden. </P>  \r\n\r\n</DIV>  \r\n\r\n<A NAME=\"\"P53\"\"></A>\r\n\r\n<DIV CLASS=PARAGRAPH ID=\"P53\">  \r\n\r\n<P CLASS=PARAB> <B>§ 53. </B> Lovens § 6 anvendes i alle tilfælde, hvor  \r\n\r\n betalingstiden indtræder efter lovens ikrafttræden. </P>  \r\n\r\n<P CLASS=STK> <I>Stk. 2. </I> § 8 kommer til anvendelse på ældre gældsbreve,  \r\n\r\n når det forhold, der giver anledning til at påkalde gældsbrevets  \r\n\r\n bestemmelser, er indtrådt efter lovens ikrafttræden. </P>  \r\n\r\n</DIV>  \r\n\r\n<A NAME=\"\"P54\"\"></A>\r\n\r\n<DIV CLASS=PARAGRAPH ID=\"P54\">  \r\n\r\n<P CLASS=PARAB> <B>§ 54. </B> Ved anvendelsen af lovens regler skal ældre  \r\n\r\n navnegældsbreve behandles, som om de var stilet til bestemt person eller  \r\n\r\n ordre, medmindre der i gældsbrevet er indføjet ordene &#187;ikke til  \r\n\r\n ordre&#171; eller tilsvarende forbehold. I stedet for § 14 skal ældre  \r\n\r\n retsregler dog anvendes medmindre gældsbrevet er et massegældsbrev eller  \r\n\r\n bærer en udstedelsesdag, der ligger efter lovens ikrafttræden. </P>  \r\n\r\n</DIV>  \r\n\r\n<A NAME=\"\"P55\"\"></A>\r\n\r\n<DIV CLASS=PARAGRAPH ID=\"P55\">  \r\n\r\n<P CLASS=PARAB> <B>§ 55. </B> § 12 anvendes, selv om påtegningen er givet før  \r\n\r\n lovens ikrafttræden. </P>  \r\n\r\n<P CLASS=STK> <I>Stk. 2. </I> Reglen i § 20 om, at afdrag kan betales med  \r\n\r\n frigørende virkning til overdrageren, skal, når overdragelsen er sket før  \r\n\r\n lovens ikrafttræden, kun anvendes, dersom erhververen forsømmer at underrette  \r\n\r\n skyldneren om overdragelsen. </P>  \r\n\r\n</DIV>  \r\n\r\n<A NAME=\"\"P56\"\"></A>\r\n\r\n<DIV CLASS=PARAGRAPH ID=\"P56\">  \r\n\r\n<P CLASS=PARAB> <B>§ 56. </B> Hvis en rente- eller udbyttekupons forfaldsdag  \r\n\r\n er kommet før lovens ikrafttræden, regnes de i § 25 nævnte 3 år fra  \r\n\r\n ikrafttrædelsesdagen. Fordringen bortfalder dog i hvert fald, når den ville  \r\n\r\n være faldet bort efter hidtil gældende ret. </P>  \r\n\r\n</DIV>  \r\n\r\n<A NAME=\"\"P57\"\"></A>\r\n\r\n<DIV CLASS=PARAGRAPH ID=\"P57\">  \r\n\r\n<P CLASS=PARAB> <B>§ 57. </B> Ved kontrabøger, der er udstedt før lovens  \r\n\r\n ikrafttræden, kan udstederen uanset § 33, stk. 1, påberåbe sig bestemmelser i  \r\n\r\n sine vedtægter eller forretningsbetingelser, når disse er optaget i  \r\n\r\n kontrabogen. Udstederen vil dog ved en kontrabogs første præsentation for ham  \r\n\r\n efter lovens ikrafttræden have at give bogen påtegning i overensstemmelse med  \r\n\r\n det i § 33, stk. 1, angivne. </P>  \r\n\r\n</DIV>  \r\n\r\n<A NAME=\"\"P58\"\"></A>\r\n\r\n<DIV CLASS=PARAGRAPH ID=\"P58\">  \r\n\r\n<P CLASS=PARAB> <B>§ 58. </B> Forordning af 21. juni 1844 finder anvendelse  \r\n\r\n på enhver notering, som før nærværende lovs ikrafttræden er sket i henhold  \r\n\r\n til forordningen. Dog vinder en erhverver ret i overensstemmelse med § 39,  \r\n\r\n stk. 1 og 2, overalt, hvor den notering, han påberåber sig, er sket efter  \r\n\r\n lovens ikrafttræden, ligesom § 39, stk. 3, anvendes overalt, hvor  \r\n\r\n overdragelsen er sket, efter at loven er trådt i kraft. </P>  \r\n\r\n</DIV>  \r\n\r\n<A NAME=\"\"P59\"\"></A>\r\n\r\n<DIV CLASS=PARAGRAPH ID=\"P59\">  \r\n\r\n<P CLASS=PARAB> <B>§ 59. </B> I de første 3 år efter lovens ikrafttræden skal  \r\n\r\n forældelse i henhold til kapitel 6 ikke kunne indtræde, medmindre fordringen  \r\n\r\n også ville være forældet efter ældre rets regler. </P>  \r\n\r\n<P>VIII. Ændringer i andre love </P>  \r\n\r\n</DIV>  \r\n\r\n<A NAME=\"\"P60\"\"></A>\r\n\r\n<DIV CLASS=PARAGRAPH ID=\"P60\">  \r\n\r\n<P CLASS=PARAB> <B>§ 60. </B> DL 1-23-13 og 14 - for Færøernes vedkommende NL  \r\n\r\n 1-21-13 og 14, - forordning af 6. oktober 1753, § 9, forordning af 9. februar  \r\n\r\n 1798, forordning af 21. juni 1844, lov af 6. april 1855 § 3, lov nr. 18 af  \r\n\r\n 28. januar 1871 samt alle særlige regler om vekselobligationer ophæves. </P>  \r\n\r\n</DIV>  \r\n\r\n<A NAME=\"\"P61\"\"></A>\r\n\r\n<DIV CLASS=PARAGRAPH ID=\"P61\">  \r\n\r\n<P CLASS=PARAB> <B>§ 61. </B> Denne lovs § 2 skal anvendes også på  \r\n\r\n samkautionister. </P>  \r\n\r\n</DIV>  \r\n\r\n<A NAME=\"\"P62\"\"></A>\r\n\r\n<DIV CLASS=PARAGRAPH ID=\"P62\">  \r\n\r\n<P CLASS=PARAB> <B>§ 62. </B> (Ophævet). </P>  \r\n\r\n<P>---- </P>  \r\n\r\n<P>Lov nr. 212 af 26. april 1973 indeholder følgende bestemmelse: </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Loven gælder ikke for Færøerne og Grønland, men  \r\n\r\n kan ved kgl. anordning sættes i kraft for disse landsdele med de afvigelser,  \r\n\r\n som de særlige færøske og grønlandske forhold tilsiger. (* 1) </P>  \r\n\r\n<P>---- </P>  \r\n\r\n<P>Lov nr. 250 af 12. juni 1975 indeholder følgende bestemmelse: </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Loven gælder ikke for Færøerne og Grønland. </P>  \r\n\r\n<P CLASS=STK> <I>Stk. 2. </I> §§ 1, 2 og 4, nr. 1, 2, 3, 5 og 6, kan ved  \r\n\r\n kongelig anordning sættes i kraft for Færøerne. </P>  \r\n\r\n<P CLASS=STK> <I>Stk. 3. </I> §§ 2 og 4, nr. 1, 2, 3, 5, og 6, kan ved  \r\n\r\n kongelig anordning sættes i kraft for Grønland. (* 2) </P>  \r\n\r\n<P>---- </P>  \r\n\r\n<P>Lov nr. 638 af 21. december 1977 indeholder følgende bestemmelse: </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Loven gælder ikke for Færøerne og Grønland, men  \r\n\r\n kan ved kgl. anordning sættes i kraft for disse landsdele med de afvigelser,  \r\n\r\n som de særlige færøske og grønlandske forhold tilsiger. </P>  \r\n\r\n<P>---- </P>  \r\n\r\n<P>Lov nr. 187 af 9. maj 1984 indeholder følgende bestemmelser: </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Loven gælder ikke for Færøerne og Grønland, men  \r\n\r\n §§ 1-2 kan ved kgl. anordning sættes i kraft for disse landsdele med de  \r\n\r\n afvigelser, som de særlige færøske og grønlandske forhold tilsiger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 23. september  \r\n\r\n 1986 </I> </P>  \r\n\r\n<P CLASS=UNDERSKREVET-AF ALIGN=CENTER>Erik Ninn-Hansen </P>  \r\n\r\n<P CLASS=MINISTER ALIGN=RIGHT>/Jens Møller </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se anordning nr. 586 af 19. november 1973 samt endvidere lov nr. 104  \r\n\r\n af 31. marts 1965 om ikraftsættelse for Grønland af visse formueretlige love  \r\n\r\n m.v., § 1, nr. 9. </P>  \r\n\r\n<P>(* 2) Se anordning nr. 350 af 14. juli 1980. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "Gældsbrevsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/10/1986"
        },
        {
            "displayName": "Accession",
            "displayValue": "A19860066929"
        },
        {
            "displayName": "Entydig dokumentidentifikation",
            "displayValue": "CM018219"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/08/2007"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "669"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "23/09/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. 2.kt. j.nr. 1986-4601-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}