{
    "id": 210042,
    "title": "Ekstra klip – langvarig sygdom",
    "documentTypeId": "240",
    "isSagsforlobPeriodValid": true,
    "shortName": "KEN nr 9734 af 20/08/2019",
    "documentHtml": "<div class=\"bjelke\">Den fulde tekst</div><p class=\"Titel2\">Ekstra klip – langvarig sygdom</p>\r\n<div class=\"Resume\">\r\n   <p class=\"TekstGenerel\">Efter reglerne kan der efter ansøgning gives ekstra klip som tillæg til rammen og støttetiden, hvis den studerende er blevet forsinket i uddannelsen på grund af sygdom eller andre særlige forhold.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Efter ankenævnets opfattelse dækker begrebet sygdom i SU-reglerne over en kortere- eller længerevarende men midlertidig situation, idet personer med langvarige eller kroniske lidelser, der i væsentlig grad besværliggør studieaktivitet, ikke er omfattet af SU-reglerne om tillægsklip i forbindelse med sygdom.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Den studerende havde været syg i mere end 1½ år forud for den periode, der søgtes om ekstra SU-klip til. Hun havde modtaget ekstra SU-klip frem til den ansøgte periode. Hun forventedes at kunne genoptage studiet gradvist 1½ til 2 år efter den ansøgte periodes start.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet fandt, at den studerende ikke var berettiget til ekstra SU-klip, da hendes sygdom ikke længere kunne betegnes som midlertidig.</p>\r\n</div>\r\n<p>\r\n   <span class=\"Bold\">Reglerne</span>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om Statens Uddannelsesstøtte (SU-loven), lovbekendtgørelse nr. 1037 af 30. august 2017:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 19, stk. 1, nr. 2, om at der efter ansøgning kan gives ekstra klip som tillæg til rammen og støttetiden, hvis den uddannelsessøgende er blevet forsinket i en uddannelse på grund af sygdom eller andre særlige forhold</p>\r\n<p>\r\n</p>\r\n<p>Bekendtgørelse om Statens Uddannelsesstøtte (SU-bekendtgørelsen), bekendtgørelse nr. 1515 af 13. december 2017:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 27, stk. 3, om at der kan gives ekstra klip som tillæg til rammen og støttetiden, hvis den uddannelsessøgende er blevet forsinket i uddannelsen på grund af sygdom eller andre særlige forhold.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Den studerende havde udviklet postcommotio syndrom som følge af slag mod hovedet i oktober 2015, og havde ikke været studieaktiv siden januar 2016. Hun var tidligere ad to omgange tilkendt 20 ekstra SU-klip. Hun søgte nu om yderligere SU-klip for efterårssemesteret 2017.</p>\r\n<p>\r\n</p>\r\n<p>Den studerende havde fremsendt lægelige oplysninger fra maj 2018, hvori det vurderedes, at hun ville kunne genoptage studiet gradvist og optimalt på et tidspunkt, hvor nervesystemet var blevet så robust, at risikoen for tilbagefald var minimal. Det fremgik af de lægelige oplysninger, at en realistisk tidsramme nok ville være omkring 1 til 1½ år.</p>\r\n<p>\r\n</p>\r\n<p>Ankenævnet fandt herefter, at den studerendes sygdom ikke længere kunne betegnes som midlertidig. Den studerende havde derfor ikke ret til yderligere SU-klip.</p>\r\n<p>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n</p>\r\n<p>Ankenævnet for Statens Uddannelsesstøtteordninger fandt, at den studerende ikke havde ret til ekstra SU-klip for perioden fra september 2017 til januar 2018.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen:</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi vurderer, at du ikke er berettiget til ekstra SU-klip for perioden fra september 2017 til januar 2018 som følge af forsinkelse i din uddannelse på grund af sygdom.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi har lagt vægt på, at det fremgår af sagens oplysninger, at du slog hovedet i oktober 2015, og at du efterfølgende udviklede postcommotio syndrom.</span> <span class=\"Italic\">Du har ikke været studieaktiv siden januar 2016.</span></p>\r\n<p>\r\n</p>\r\n<p>\r\n   <span class=\"Italic\">Vi har ligeledes lagt vægt på, at det fremgår af udtalelse fra Center for Hjernerystelse og Piskesmæld af 14. maj 2018, at det vurderes, at du kan genoptage studiet gradvist og optimalt på et tidspunkt, hvor nervesystemet er blevet så robust, at risikoen for tilbagefald er minimal.</span> <span class=\"Italic\">Det fremgår ligeledes, at en realistisk tidsramme nok vil være omkring 1 til 1½ år.</span></p>\r\n<p>\r\n</p>\r\n<p>\r\n   <span class=\"Italic\">Vi har i den forbindelse lagt vægt på, at din sygdom ikke længere kan betegnes som midlertidig.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi har herved lagt vægt på, at du på tidspunktet for udtalelsen fra Center for Hjernerystelse og Piskesmæld af 14. maj 2018, havde været sygemeldt i mere end 2 år.</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/08/2019"
        },
        {
            "displayName": "Accession",
            "displayValue": "W20190973425"
        },
        {
            "displayName": "Entydig dokumentidentifikation",
            "displayValue": "CY000069"
        },
        {
            "displayName": "Dato for indlæggelse",
            "displayValue": "21/08/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9734"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "20/08/2019"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "18-59318"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}