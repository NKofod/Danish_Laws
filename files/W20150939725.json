{
    "id": 164436,
    "title": "Ligestillingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9397 af 19/12/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ligestillingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at et diskotek opkrævede 50 kr. i entré for kvindelige gæster, mens mandlige gæster skulle betale 125 kr.</p>\r\n   <p class=\"TekstGenerel\">Klageren, en kvinde, klagede over at indklagede, et diskotek, til et arrangement der blev afholdt den 20. maj 2005, opkrævede 125. kr. i entré for mandlige gæster, mens kvindelige gæster skulle betale 50 kr. i entré. Klageren deltog ikke som betalende gæst, men fik kendskab til arrangementet ved uddelte \"flyers\" og ved en avisannonce. Ligestillingsnævnet fandt, at indklagede havde overtrådt ligestillingslovens § 2, hvorefter det ikke er tilladt at forskelsbehandle mænd og kvinder inden for offentlig forvaltning og erhvervsmæssig og almen virksomhed.</p>\r\n</div>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klageren, en kvinde, har klaget over at indklagede, et diskotek, til et arrangement, der blev afholdt den 20. maj 2005 under overskriften \"Priskrig - Fri bar\", opkrævede 125 kr. i entré for mandlige gæster, mens de kvindelige gæster skulle betale 50 kr. i entré. Klageren har oplyst, at hun ikke har deltaget som betalende gæst, men har fået kendskab til arrangementet ved uddelte \"flyers\" og ved en avisannonce.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klageren</span> ønsker at få konstateret, at det er i strid med ligestillingslovens § 2 at opkræve entrépriser for mænd, mens kvinder får fri entré, samt at indklagede ophører med denne praksis. Indklagede bestrider ikke at det pågældende arrangement har fundet sted, men anfører, at det er videnskabeligt bevist, at mænd drikker mere end kvinder, hvorfor det ikke er den samme ydelse, mænd og kvinder får. Til støtte for argumentet anfører indklagede, at Sundhedsstyrelsen anbefaler, at kvinder drikker mindre end mænd. Det gøres gældende, at arrangementet skyldtes tilbud fra indklagedes konkurrenter.</p>\r\n<p>\r\n   <span class=\"Bold\">Indklagede</span> oplyser i øvrigt, at man er stoppet med tilbuddet.</p>\r\n<p>\r\n   <span class=\"Bold\">Ligestillingsnævnets bemærkninger og konklusion</span>\r\n</p>\r\n<p>Efter § 19 i ligestillingsloven (jf. lovbekendtgørelse nr. 1527 af 19. december 2004) kan Ligestillingsnævnet behandle sager efter § 2. Efter ligestillingslovens § 2, er det ikke tilladt at forskelsbehandle kvinder og mænd inden for offentlig forvaltning og erhvervsmæssig og almen virksomhed. Nævnet finder, at indklagede har overtrådt denne bestemmelse ved at opkræve 125 kr. i entré for mandlige gæster, mens kvindelige gæster skulle betale 50 kr. Det af indklagede anførte kan ikke føre til andet resultat. Herefter</p>\r\n<p>\r\n   <span class=\"Bold\">bestemmes</span>:</p>\r\n<p>Det var i strid med ligestillingslovens § 2, at indklagede ved et arrangement den 20. maj 2005 opkrævede entrépriser, der var højere for mænd end for kvinder.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2015"
        },
        {
            "displayName": "Accession",
            "displayValue": "W20150939725"
        },
        {
            "displayName": "Entydig dokumentidentifikation",
            "displayValue": "CF000179"
        },
        {
            "displayName": "Dato for indlæggelse",
            "displayValue": "24/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9397"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "19/12/2005"
        },
        {
            "displayName": "Administrerende myndighed",
            "displayValue": "Ligestillingsnævnet"
        },
        {
            "displayName": "Ressortministeriets journalnummer",
            "displayValue": "E.2.2.143"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}