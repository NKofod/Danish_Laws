{
    "id": 156322,
    "title": "Ankestyrelsens principafgørelse D-67-91 om afslag på forlængelse af dagpengeperioden - afslag på pension da revalideringsmulighederne ikke var udtømt",
    "documentTypeId": "240",
    "isSagsforlobPeriodValid": true,
    "shortName": "KEN nr 9119 af 15/12/1991",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-67-91 om afslag på forlængelse af dagpengeperioden - afslag på pension da revalideringsmulighederne ikke var udtømt</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Afslag på forlængelse af dagpengeperioden for lønmodtager, der havde fået afslag på førtidspension under henvisning til, at der var revalideringsmuligheder, idet det ikke var overvejende sandsynligt, at revalidering ville blive iværksat, jf. Socialministeriets bekendtgørelse nr. 688  af 11. oktober 1991, § 48 nr. 1.</p>\r\n   <p class=\"TekstGenerel\">Revaliderings- og pensionsnævnets vurdering af, at der forelå revalideringsmuligheder, betød således ikke, at revalidering ubetinget ville blive iværksat.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lov nr. 852 af 20. december 1989 - § 22, stk. 1, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen traf afgørelse om, at lønmodtageren ikke havde ret til dagpenge efter den almindelige varighedsbegrænsnings indtræden, da det ikke fandtes overvejende sandsynligt, at revalidering ville blive iværksat. Pågældende havde tidligere været beskæftiget som tagdækker. Efter sygemelding i oktober 1989 p.g.a. slidgigt i venstre hofte - følger efter medfødt hofteskred - blev han af kommunen henvist til arbejdskonsulent med henblik på fremskaffelse af lettere arbejde.</p>\r\n<p>Pågældende ønskede selv lettere arbejde, men var meget skeptisk med hensyn til revalidering.</p>\r\n<p>Arbejdsformidlingen oplyste, efter samtaler med pågældende den 25. januar og 7. marts 1990, at man ikke mente sig i stand til at placere pågældende på det almindelige arbejdsmarked.</p>\r\n<p>Herefter blev der ansøgt om førtidspension, og der blev iværksat forskud på pension ved dagpengeperiodens udløb den 31. januar 1991.</p>\r\n<p>Den 21. juni 1991 blev der givet afslag på førtidspension af revaliderings- og pensionsnævnet, idet nævnet var af den opfattelse, at der burde iværksættes revalidering fx i form af selektiv arbejdsplacering.</p>\r\n<p>Kommunen fastholdt, at revalideringsmulighederne blev undersøgt i forbindelse med henvisning til arbejdsformidlingen i januar 1990, hvor arbejdskonsulenten gennem 3 måneder forsøgte at finde egnet beskæftigelse til pågældende, uden at det lykkedes.</p>\r\n<p>Kommunen rettede den 26. juni 1991 påny henvendelse til arbejdsformidlingen, som udtalte, at man heller ikke nu ville være i stand til at anvise selektiv placering, idet pågældende fortsat havde de samme helbredsmæssige klager.</p>\r\n<p>Kommunen skønnede herefter, at der ikke var realistiske revalideringsmuligheder og afslog derfor at forlænge dagpengeperioden.</p>\r\n<p>Afslaget på førtidspension var anket til Den Sociale Ankestyrelse.</p>\r\n<p>Lønmodtagerens faglige organisation henviste i klageskrivelsen til, at revalideringsmulighederne efter revaliderings- og pensionsnævnets afgørelse skulle afprøves, hvorfor dagpengeudbetaling måtte skulle fortsætte, da det var overvejende sandsynligt, at revalidering ville blive iværksat.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Dagpengeudvalget traf på sit møde den 24. oktober 1991 den afgørelse, at pågældende ikke havde ret til sygedagpenge fra kommunen ud over den 31. januar 1991, da det ikke kunne anses for overvejende sandsynligt, at revalidering ville blive iværksat, jf. dagpengelovens § 22, stk. 1, nr. 1 og Socialministeriets bekendtgørelse nr. 153 af 5. marts 1990 § 48, nr. 1.</p>\r\n<p>Dagpengeudvalget lagde ved afgørelsen vægt på, at pågældende havde ansøgt om førtidspension, og at ansøgningen var opretholdt ved anke af sagen, samt at revaliderings- og pensionsnævnets vurdering af, at der forelå revalideringsmuligheder, ikke betød, at revalidering ubetinget ville blive iværksat.</p>\r\n<p>Dagpengeudvalget tiltrådte således kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19910911925"
        },
        {
            "displayName": "Entydig dokumentidentifikation",
            "displayValue": "BS009113"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9119"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "15/12/1991"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2831-5091"
        },
        {
            "displayName": "Stikord",
            "displayValue": "D-67-91"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}