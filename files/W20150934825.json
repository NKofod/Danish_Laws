{
    "id": 172743,
    "title": "SU – Bopæl – Tilbagebetaling af forskellen mellem udeboendesatsen og hjemmeboendesatsen - Udeboende SU – Ophold i udlandet",
    "documentTypeId": "240",
    "isSagsforlobPeriodValid": true,
    "shortName": "KEN nr 9348 af 09/03/2015",
    "documentHtml": "<div class=\"bjelke\">Den fulde tekst</div><p class=\"Titel2\">SU – Bopæl – Tilbagebetaling af forskellen mellem udeboendesatsen og hjemmeboendesatsen - Udeboende SU – Ophold i udlandet</p>\r\n<div class=\"Resume\">\r\n   <p class=\"TekstGenerel\">En studerende blev betragtet som udeboende, uanset dansk folkeregisteradresse hos forældrene, da den studerende under et studieophold i udlandet ikke havde bopæl hos sine forældre i udlandet. Den studerende blev derfor efter SU-reglerne betragtet som udeboende i perioden fra og med august 2013 til og med december 2013.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af forskellen mellem udeboendesatsen og hjemmeboendesatsen</span>\r\n</p>\r\n<p>I brev af 19. maj 2014 har du klaget over Styrelsen for Videregående Uddannelsers (herefter: styrelsen) afgørelse af 12. maj 2014 om tilbagebetaling af forskellen mellem udeboendesatsen og hjemmeboendesatsen fra og med januar 2014 til og med maj 2014.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 12. maj 2014 om tilbagebetaling af forskellen mellem udeboendesatsen og hjemmeboendesatsen fra og med januar 2014 til og med maj 2014.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 8.</span> (. . .)</p>\r\n<p>\r\n   <span class=\"Italic\">Stk. 3.</span> En uddannelsessøgende får stipendium med udeboendesats, når den uddannelsessøgende dokumenterer at være udeboende og får stipendium</p>\r\n<p>1) inden for klippekortet eller</p>\r\n<p>2) uden for klippekortet og stipendiet vedrører en periode efter den måned, hvor den uddannelsessøgende fylder 20 år.</p>\r\n<p>SU-bekendtgørelsen (dagældende bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 8.</span> Uddannelsessøgende får stipendium med hjemmeboendesats, når de er hjemmeboende, og stipendium med udeboendesats, når de er udeboende, jf. dog § 9. En uddannelsessøgende betragtes som hjemmeboende, hvis</p>\r\n<p>1) den uddannelsessøgende i folkeregisteret står tilmeldt den ene eller begge forældres adresse, eller</p>\r\n<p>2) den uddannelsessøgende, uanset hvilken adresse den uddannelsessøgende står tilmeldt i folkeregisteret, ud over ferier og søn- og helligdage jævnligt bor hos forældrene eller den ene af dem.</p>\r\n<p>(. . .)</p>\r\n<p>\r\n   <span class=\"Italic\">Stk. 3.</span> En uddannelsessøgende skal ved skøde, købsaftale, lejekontrakt og huslejekvittering eller logiværterklæring kunne dokumentere at være udeboende i perioder, hvor den uddannelsessøgende modtager eller har modtaget stipendium med udeboendesats.</p>\r\n<p>\r\n   <span class=\"Bold\">§ 53.</span> Under studieophold i udlandet kan den uddannelsessøgende tage sin uddannelsesstøtte med fra Danmark, hvis opholdet af den danske uddannelsesinstitution er godkendt som et led i en uddannelse i Danmark, den uddannelsessøgende er i gang med, og uddannelsen giver ret til uddannelsesstøtte.</p>\r\n<p>\r\n   <span class=\"Italic\">(…)</span>\r\n</p>\r\n<p>\r\n   <span class=\"Italic\">Stk. 3.</span> Den uddannelsessøgende betragtes som udeboende, uanset folkeregisteradresse, hvis den uddannelsessøgende ikke bor hos forældrene eller den ene af forældrene i udlandet.</p>\r\n<p>Følgende fremgår af bemærkningerne til lovforslag L 103 af 6. december 1989:</p>\r\n<p>\"For at imødegå misbrug er det i bestemmelsen fastsat, at udgangspunktet for stipendietildelingen er laveste sats, dvs. den hidtidige sats for hjemmeboende uddannelsessøgende. Kun hvis det er godtgjort over for styrelsen, at den uddannelsessøgende faktisk er udeboende, kan der tildeles med højeste sats. Det er herved forudsat, at folkeregisterattest ikke vil være tilstrækkelig dokumentation for bopælsstatus. De uddannelsessøgende vil blive afkrævet underskrevet erklæring om bopælsstatus, og de vil yderligere kunne afkræves dokumentation herfor, f.eks. ved forevisning af kvitteringer for betalt husleje, terminsydelser, boligafgift el. lign.\"</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Ifølge SU-bekendtgørelsens § 8, stk. 1, nr. 1, er en studerende hjemmeboende, hvis vedkommende i folkeregisteret står tilmeldt den ene eller begge forældres adresse.</p>\r\n<p>En studerende betragtes som udeboende, uanset folkeregisteradresse, hvis den studerende under studieophold i udlandet ikke bor hos forældrene eller den ene af forældrene i udlandet. Du er derfor efter SU-reglerne blevet betragtet som udeboende i perioden fra og med den 19. august 2013 til og med den 31. december 2013, uanset folkeregisteradresse, da du ikke har boet hos dine forældre i udlandet.</p>\r\n<p>I perioden fra og med den 1. august 2013 til nu, har du været tilmeldt [adresse i Danmark]. Dine forældre er tilmeldt samme adresse. Du var herefter hjemmeboende fra og med den 1. januar 2014 til og med den 31. maj 2014, som er den periode tilbagebetalingen vedrører.</p>\r\n<p>Det kan ikke føre til en ændret vurdering, at du har oplyst, at du har været på udlandsophold til og med januar 2014. Af din opholdstilladelse i [land] fremgår, at du har haft studieophold i perioden fra og med den 19. august 2013 til og med den 31. december 2013. [dansk universitet] har oplyst, at dit studieophold også var samme periode.</p>\r\n<p>Ankenævnet kan derfor ikke lægge vægt på, at du har anført, at du blev i [udenlandsk by] i januar måned 2014, da du hverken havde undervisning eller eksaminer i Danmark, og at du derfor ikke mener, at du var hjemmeboende. Du har i din klage også anført, at du officielt afsluttede dit udlandsophold den 31. december 2013.</p>\r\n<p>Ankenævnet har herved lagt vægt på, at du siden den 1. august 2013 har været tilmeldt adressen, [adresse i Danmark] som er samme adresse, som begge dine forældre er tilmeldt, at dit udlandsophold sluttede den 31. december 2013 og at du herefter er betragtet som hjemmeboende studerende efter SU-reglerne. Efter SU-bekendtgørelsen er en studerende hjemmeboende, hvis den studerende er tilmeldt samme adresse som den ene eller begge forældre.</p>\r\n<p>Ankenævnet stadfæster derfor styrelsens afgørelse af 12. maj 2014 om tilbagebetaling af differencen mellem udeboendesatsen og hjemmeboendesatsen fra og med 1. januar 2014 til og med 31. maj 2014.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af det centrale personregister, at du siden den 1. august 2013 har været tilmeldt [adresse i Danmark], og at dine forældre i samme periode har været tilmeldt denne adresse.</p>\r\n<p>Styrelsen har ved brev af 12. maj 2014 meddelt, at du skal tilbagebetale forskellen mellem udeboendesatsen og hjemmeboendesatsen for månederne fra og med januar 2014 til og med maj 2014, da du pr. 1. august 2013 står registreret med samme bopæl som dine forældre.</p>\r\n<p>Du har i e-mail af 19. maj 2014 klaget til Ankenævnet for Statens Uddannelsesstøtteordninger og bl.a. anført, at du i slutningen af april 2014 blev opmærksom på, at du havde fået udbetalt for meget SU og at du skyndte dig at henvende dig til SU-kontoret på [dansk universitet], hvor du læser. Du har anført, at du fik udbetalt for meget SU i februar, marts, april og maj 2014, hvor du ved en fejltagelse har fået udeboende SU sats i stedet for hjemmeboende. Disse penge, er du klar til at betale tilbage. Du skriver, at du ikke er af den opfattelse, at du har fået udbetalt for meget SU i januar måned 2014. Du har anført, at du forlængede dit ophold til den 24. januar 2014, da du hverken havde undervisning eller eksaminer i Danmark og gerne ville undersøge muligheden for at få et internship i [land]. Du anfører afslutningsvis, at du havde bopælsadresse ved dine forældre i den periode, hvor du var i udlandet.</p>\r\n<p>[Dansk universitet] har i e-mail af 30. oktober 2014 oplyst, at udlandsopholdet startede den 19. august 2013 og sluttede den 31.december 2013.</p>\r\n<p>Styrelsen har i brev af 1. december 2014 videresendt sagen sammen med en udtalelse til ankenævnet. Styrelsen har henvist til, at der er enighed om tilbagebetalingskravet for så vidt angår februar-maj 2014 og at det alene er kravet fra januar 2014 som klagen vedrører. Styrelsen har henvist, at de fastholder tilbagebetalingskravet fra den 12. maj 2014. Styrelsen har henvist til, at afsluttede du dit studieophold den 31. december 2013, vil du være omfattet af den almindelige regel om SU med udeboende eller hjemmeboende sats i § 8, stk.1, nr. 1. At du forlængede dit ophold og bliver i [udenlandsk by] efterfølgende, kan efter styrelsens opfattelse ikke føre til andet resultat.</p>\r\n<p>Ankenævnet har ved brev af 10. december 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/2015"
        },
        {
            "displayName": "Accession",
            "displayValue": "W20150934825"
        },
        {
            "displayName": "Entydig dokumentidentifikation",
            "displayValue": "CE000298"
        },
        {
            "displayName": "Dato for indlæggelse",
            "displayValue": "29/05/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9348"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "09/03/2015"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "14/023444"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}