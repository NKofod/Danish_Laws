{
    "id": 62506,
    "title": "Statsskattedirektoratets cirkulære vedr. Afskrivningsgrundlaget for landbrugets driftsbygninger (*1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18223 af 12/12/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedr.  \r\n\r\n Afskrivningsgrundlaget for landbrugets driftsbygninger (*1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> I statsskattedirektoratets cirkulære nr. 486 af 20.  \r\n\r\n oktober 1976 blev der givet nærmere retningslinier med hensyn til fordeling  \r\n\r\n af anskaffelsessummerne mellem afskrivningsberettigede bygninger og den  \r\n\r\n øvrige del af ejendommen. </P>  \r\n\r\n<P CLASS=PUNKT> <B>2.</B> Efter at landsskatteretten i flere kendelser har  \r\n\r\n fastslået, at det selvangivne afskrivningsgrundlag ikke kan nedsættes,  \r\n\r\n såfremt der kun er mindre forskel mellem dette og den anskaffelsessum for  \r\n\r\n driftsbygningerne, der er fastsat af ligningsmyndighederne efter indhentet  \r\n\r\n udtalelse fra vurderingsmyndighederne i overensstemmelse med  \r\n\r\n statsskattedirektoratets ovennævnte cirkulære, har ligningsrådet vedtaget  \r\n\r\n følgende: </P>  \r\n\r\n<P>2.1. Det selvangivne afskrivningsgrundlag beregnet med udgangspunkt i  \r\n\r\n ejendommens forskelsværdi efter den vejledende regel i skattedepartementets  \r\n\r\n cirkulære nr. 172 af 31. oktober 1957, pkt. 44, kan kun nedsættes, når det  \r\n\r\n afskrivningsgrundlag, myndighederne kan godkende ved ligningen, er mere end  \r\n\r\n 20% lavere end skatteyderens. Er forskellen mindre end 20%, men dog  \r\n\r\n overstiger 300.000 kr., indsendes sagen til statsskattedirektoratet. Det er  \r\n\r\n forskelsværdien på tidspunktet for indgivelse af selvangivelse, der skal  \r\n\r\n danne udgangspunkt for afskrivningsgrundlagets beregning i henhold til  \r\n\r\n skattedepartementets cirkulære. </P>  \r\n\r\n<P>2.2. Når afskrivningsgrundlaget ændres, skal der i almindelighed kun ske  \r\n\r\n forhøjelse af indkomstansættelsen for det aktuelle indkomstår. Er ændringen  \r\n\r\n af afskrivningsgrundlaget større end 500.000 kr., eller har skatteyderen ved  \r\n\r\n beregningen af dette medtaget aktiver, som ikke er afskrivningsberettigede -  \r\n\r\n f.eks. bygninger, som ikke er afskrivningsberettigede, såsom  \r\n\r\n beboelsesbygninger og ikke benyttede driftsbygninger, skov på ejendommen  \r\n\r\n eller differencebeløb, jf. § 14 i vurderingsloven forhøjes  \r\n\r\n indkomstansættelserne dog også for tidligere år, jf. landsskatteretslovens §  \r\n\r\n 3, stk. 5 og skattestyrelseslovens § 15, stk. 3. </P>  \r\n\r\n<P>2.3. Når afskrivningsgrundlaget nedsættes, foretages de fremtidige  \r\n\r\n afskrivninger på det ændrede grundlag. Der kan herefter højst foretages  \r\n\r\n afskrivning svarende til det ændrede afskrivningsgrundlag med fradrag af  \r\n\r\n allerede foretagne afskrivninger. Eksempel: </P>  \r\n\r\n<PRE>  \r\n\r\n       Selvangivet afskrivningsgrundlag 1973 ............. 100.000 kr.  \r\n\r\n       Ved ligningen for 1977 nedsat til .................  60.000 kr.  \r\n\r\n       Faktisk afskrevet i 1973-1976  \r\n\r\n       4 x 6% af 100.000 kr. .............................  24.000 kr.  \r\n\r\n       Afskrivning i 1977 og følgende år:  \r\n\r\n       6% af 60.000 kr. i 6 år ...........................  21.600 kr.  \r\n\r\n       Afskrivning med ordinære afskrivninger.............  14.400 kr.  \r\n\r\n                                                         ------------  \r\n\r\n       Afskrivning ialt                                     60.000 kr.  \r\n\r\n       ================                                  =============  \r\n\r\n</PRE>  \r\n\r\n<P>2.4. Ved overdragelse af landbrugsejendomme må de lignende myndigheder  \r\n\r\n foretage en prøvelse af det selvangivne afskrivningsgrundlag i forbindelse  \r\n\r\n med ligningen for overdragelsesåret. Opmærksomheden henledes på, at det er  \r\n\r\n prisforholdene ved ejendommens erhvervelse, der skal lægges til grund ved  \r\n\r\n fastlæggelse af afskrivningsgrundlaget. </P>  \r\n\r\n<P>Hans Westerberg </P>  \r\n\r\n<P>Bent Luetzen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 40-1978"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19781822309"
        },
        {
            "displayName": "Entydig dokumentidentifikation",
            "displayValue": "CM021515"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18223"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "12/12/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "J.NR. H. 18.353 AFD: Ligning KONTOR: Person II"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}