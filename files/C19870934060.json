{
    "id": 52970,
    "title": "Vejledning om amtskommunernes opgaver ved administrationen af loven om økonomisk støtte til politiske partier m.v. (Vejledning om partistøtteloven) (Til samtlige amtsråd) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 9340 af 11/02/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om amtskommunernes opgaver ved  \r\n\r\n administrationen af loven om økonomisk støtte til politiske partier m.v.  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Vejledning om partistøtteloven) </P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amtsråd) </P>  \r\n\r\n<BR>  \r\n\r\n<P CLASS=PUNKT> <B>1.</B> GENERELT OM LOVENS BETYDNING FOR AMTSKOMMUNERNE  \r\n\r\n</P>  \r\n\r\n<P>Ved lov nr. 940 af 23. december 1986 om økonomisk støtte til politiske  \r\n\r\n partier m.v., der trådte i kraft den 1. januar 1987, er der gennemført en  \r\n\r\n ordning, hvorefter de partier/kandidatlister, der har deltaget i det senest  \r\n\r\n afholdte folketingsvalg, amtsrådsvalg eller kommunalbestyrelsesvalg og fik et  \r\n\r\n vist antal stemmer, har ret til økonomisk støtte (tilskud) til deres  \r\n\r\n politiske arbejde. </P>  \r\n\r\n<P>Tilskud, der ydes på grundlag af deltagelse i amtsrådsvalg, dvs. tilskud  \r\n\r\n til politisk arbejde i amtskommunen, skal efter loven administreres af  \r\n\r\n amtsrådet og udgifterne hertil afholdes af amtskommunen. </P>  \r\n\r\n<P>Et eksemplar af loven vedlægges. Et antal eksemplarer af loven er tilsendt  \r\n\r\n amtskommunen direkte fra Schultz Bogtrykkeri. Yderligere eksemplarer af loven  \r\n\r\n kan rekvireres i Indenrigsministeriet (lokal 3752). </P>  \r\n\r\n<P>Med hensyn til de nærmere regler om, hvilke kandidatlister der har ret til  \r\n\r\n tilskud fra amtskommunen (minimumsstemmetal) samt om størrelsen af det årlige  \r\n\r\n tilskud, henvises til lovens § 3. Reglerne om administrationen af den  \r\n\r\n amtskommunale tilskudsordning findes i lovens §§ 8-10 samt § 14. </P>  \r\n\r\n<P>Amtsrådets afgørelser om ydelse af tilskud efter loven kan indbringes for  \r\n\r\n det Partistøttenævn, som indenrigsministeren nedsætter, jf. lovens § 12. </P>  \r\n\r\n<P>Amtskommunernes merudgifter som følge af loven bliver kompenseret af  \r\n\r\n staten i overensstemmelse med totalbalanceprincippet. </P>  \r\n\r\n<P>Amtskommunernes udbetalinger af tilskud efter partistøtteloven konteres på  \r\n\r\n funktion 6.05. Øvrige fælles formål, i det kommunale budget-og  \r\n\r\n regnskabssystem. </P>  \r\n\r\n<P>Med loven har amtskommunerne fået en lovbestemt ret og pligt til i nærmere  \r\n\r\n angivet omfang at yde tilskud til det politiske arbejde, der udføres af  \r\n\r\n partier/kandidatlister, der har deltaget i det senest afholdte kommunale  \r\n\r\n valg. Bortset herfra er der ikke ved loven sket ændringer i den hidtidige  \r\n\r\n retstilstand vedr. amtskommunernes adgang til at yde støtte til foreninger.  \r\n\r\n</P>  \r\n\r\n<P CLASS=PUNKT> <B>2.</B> SÆRLIGT OM TILSKUD FOR 1987-89 OG OM INFORMATION AF  \r\n\r\n PARTIER/KANDIDATLISTER. </P>  \r\n\r\n<P>ANSØGNING om tilskud for perioden 1987-89 skal indgives til amtsrådet  \r\n\r\n INDEN 1. APRIL 1987 og tilskud for 1987 skal udbetales INDEN 1. JUNI 1987,  \r\n\r\n jf. lovens § 15, stk. 3. </P>  \r\n\r\n<P>Disse frister er fastsat under hensyn til, at der skal være tid til at  \r\n\r\n informere de støtteberettigede partier/kandidatlister om muligheden for at  \r\n\r\n ansøge om tilskud for perioden 1987-89. </P>  \r\n\r\n<P>Tilskudsordningen for så vidt angår tilskud til politisk arbejde i  \r\n\r\n amtskommunen skal som nævnt administreres af amtsrådet. Det vil derfor være  \r\n\r\n naturligt og mest hensigtsmæssigt, at amtsrådet sørger for den information af  \r\n\r\n partierne/kandidatlisterne i amtskommunen, der er forudsat af Folketinget i  \r\n\r\n forbindelse med lovens vedtagelse. </P>  \r\n\r\n<P>Indenrigsministeriet henstiller, at amtsrådet snarest muligt orienterer de  \r\n\r\n partier/kandidatlister i amtskommunen, der opfylder stemmetalsbetingelserne  \r\n\r\n for at få tilskud, om muligheden for at søge om tilskud for perioden 1987-89,  \r\n\r\n om ansøgningsfristen herfor m.v. Informationen vil kunne gives ved at sende  \r\n\r\n partierne/kandidatlisterne et eksemplar af loven med amtsrådets supplerende  \r\n\r\n bemærkninger. Indenrigsministeriet har endvidere udarbejdet en kortfattet  \r\n\r\n standardvejledning, som kan danne grundlag for amtsrådets information. Denne  \r\n\r\n standardvejledning er optaget som BILAG 1. </P>  \r\n\r\n<P>I standardvejledningen er bl.a. nævnt, at partierne/kandidatlisterne kan  \r\n\r\n få ansøgningsskemaer hos amtskommunen. Baggrunden herfor er, at Kommunernes  \r\n\r\n Landsforening over for Indenrigsministeriet har oplyst, at foreningen vil  \r\n\r\n sørge for, at der bliver udarbejdet sådanne ansøgningsskemaer. Skemaerne vil  \r\n\r\n også kunne benyttes ved ansøgning om tilskud fra amtskommunen. Det skal dog  \r\n\r\n understreges, at skemaerne alene udarbejdes som en service for de pågældende  \r\n\r\n partier/kandidatlister. Efter loven er der ikke hjemmel til at kræve, at  \r\n\r\n ansøgninger indgives på særlige ansøgningsskemaer el.lign. </P>  \r\n\r\n<P CLASS=PUNKT> <B>3.</B> SÆRLIGT OM LEGITIMATION SOM  \r\n\r\n ANSØGER/TILSKUDSMODTAGER. </P>  \r\n\r\n<P>Informationen om tilskudsordningen til politisk arbejde i amtskommunen  \r\n\r\n efter partistøtteloven bør gives direkte til de partiforeninger eller -  \r\n\r\n organisationer, henholdsvis de personer, der efter partistøtteloven er  \r\n\r\n berettiget til (legitimeret til) at søge om og modtage tilskud på vegne af de  \r\n\r\n enkelte kandidatlister. </P>  \r\n\r\n<P>KANDIDATLISTER MED LANDSDÆKKENDE BOGSTAVBETEGNELSE </P>  \r\n\r\n<P>For kandidatlister der er opstillet for et parti, der i henhold til den  \r\n\r\n kommunale valglov har anvendt samme bogstavbetegnelse for sine kandidatlister  \r\n\r\n i hele landet, skal ansøgning indgives af og tilskud udbetales til  \r\n\r\n VEDKOMMENDE PARTIORGANISATION, jf. lovens § 8, stk. 2. </P>  \r\n\r\n<P>I bemærkningerne til lovforslaget er det anført, at vedkommende  \r\n\r\n partiorganisation normalt vil være den lokale partiforening/organisation.  \r\n\r\n Hvis en sådan ikke findes, kan landsorganisationen indtræde som ansøger og  \r\n\r\n modtager af tilskud. Også i tilfælde, hvor landsorganisationen modtager  \r\n\r\n tilskud, skal tilskuddet indsættes på en særskilt konto og anvendes til  \r\n\r\n politisk arbejde i amtskommunen. </P>  \r\n\r\n<P>Som BILAG 2 er optaget Indenrigsministeriets bekendtgørelse nr. 439 af 2.  \r\n\r\n oktober 1985 hvoraf fremgår, hvilke partier der ved kommunevalget den 19.  \r\n\r\n november 1985 anvendte en landsdækkende bogstavbetegnelse. </P>  \r\n\r\n<P>Det bemærkes, at ansøgning skal indgives og tilskud udbetales for hver  \r\n\r\n kandidatliste for sig, også i tilfælde hvor et parti har opstillet flere  \r\n\r\n lister i samme amtskommune, herunder i tilfælde hvor disse lister er indgået  \r\n\r\n i listeforbund. Der er naturligvis intet til hinder for, at een  \r\n\r\n partiforening/organisation kan være legitimeret som ansøger og  \r\n\r\n tilskudsmodtager for flere lister for partiet. </P>  \r\n\r\n<P>ANDRE KANDIDATLISTER </P>  \r\n\r\n<P>For andre kandidatlister (lister med ureserveret bogstavbetegnelse) skal  \r\n\r\n ansøgning indgives af og tilskud udbetales til den stiller, som  \r\n\r\n valgbestyrelsen kan rette henvendelse til vedrørende kandidatlisten, jf. den  \r\n\r\n kommunale valglovs § 12 a, stk. 4 (den tegningsberettigede stiller). Dette  \r\n\r\n fremgår af § 8, stk. 3, i partistøtteloven. Heraf fremgår endvidere, at  \r\n\r\n såfremt denne stiller ikke mere er vælger i amtskommunen eller er udtrådt af  \r\n\r\n det politiske arbejde for kandidatlisten, kan en anden vælger i amtskommunen  \r\n\r\n indtræde som ansøger eller modtager af tilskud, såfremt vedkommende er  \r\n\r\n berettiget til at optræde som repræsentant for kandidatlisten. </P>  \r\n\r\n<P>Hvis en anden vælger end den tegningsberettigede stiller optræder som  \r\n\r\n ansøger eller tilskudsmodtager, må amtsrådet afgøre, hvilke krav der skal  \r\n\r\n stilles for at det kan anses for godtgjort, at vedkommende er berettiget til  \r\n\r\n at optræde som repræsentant for kandidatlisten. Amtsrådets afgørelse herom  \r\n\r\n vil kunne indbringes for Partistøttenævnet til endelig administrativ  \r\n\r\n afgørelse. </P>  \r\n\r\n<P CLASS=PUNKT> <B>4.</B> PARTISTØTTENÆVNET. </P>  \r\n\r\n<P>Efter lovens § 12 nedsætter indenrigsministeren et Partistøttenævn, der er  \r\n\r\n administrativ klageinstans for afgørelser om ydelse af tilskud truffet af  \r\n\r\n henholdsvis amtsråd og kommunalbestyrelser. Vedr. Partistøttenævnets  \r\n\r\n sammensætning henvises til loven. Partistøttenævnets afgørelser af mere almen  \r\n\r\n eller principiel betydning for amtskommunernes administration af  \r\n\r\n partistøtteordningen vil blive sendt til amtsrådene. Partistøttenævnets  \r\n\r\n afgørelser vil i øvrigt (i anonymiseret form) blive offentliggjort i  \r\n\r\n Ministerialtidende med passende mellemrum. </P>  \r\n\r\n<P CLASS=PUNKT> <B>5.</B> FORTOLKNINGSBIDRAG FRA LOVENS FORARBEJDER VEDR.  \r\n\r\n ADMINISTRATIONEN AF LOVEN. </P>  \r\n\r\n<P>Partistøttelovens forarbejder, herunder navnlig bemærkningerne til  \r\n\r\n lovforslaget og indenrigsministerens besvarelse af spørgsmål, stillet af  \r\n\r\n Folketingets udvalg for forretningsordenen under lovforslagets behandling i  \r\n\r\n Folketinget, indeholder forskellige oplysninger, der er af betydning for  \r\n\r\n amtsrådets administration af loven. Det bemærkes, at lovforslaget blev  \r\n\r\n vedtaget uændret af Folketinget. </P>  \r\n\r\n<P>VEDR. POLITISK ARBEJDE </P>  \r\n\r\n<P>I bemærkningerne til lovforslagets § 1 er anført følgende om karakteren af  \r\n\r\n det politiske arbejde, som der ydes støtte til efter loven: </P>  \r\n\r\n<P>&#187;Støttebeløbet skal anvendes til politisk arbejde henholdsvis på  \r\n\r\n landsplan (inkl. Færøerne og Grønland), i amtskommunen eller kommunen.  \r\n\r\n Støttebeløbet skal anvendes til det løbende politiske arbejde (møder,  \r\n\r\n informationsvirksomhed o.lign.). </P>  \r\n\r\n<P>Politisk arbejde skal i øvrigt forstås i bredeste betydning og er fx ikke  \r\n\r\n til hinder for, at de kandidatlister, der udtrykkeligt er benævnt  \r\n\r\n &#187;upolitiske&#171;, kan få støtte, og støttebeløbet kan anvendes til  \r\n\r\n formål, der skønnes hensigtsmæssige for det politiske arbejde. </P>  \r\n\r\n<P>Støttebeløbet kan dog ikke (alene) anvendes i valgkampen forud for næste  \r\n\r\n valg. Det årligt udbetalte støttebeløb skal anvendes inden for det år, det  \r\n\r\n udbetales, og kan ikke hensættes til en særlig &#187;valgfond&#171; eller  \r\n\r\n lignende.' </P>  \r\n\r\n<P>Om politisk arbejde som betingelse for støtte efter loven er i øvrigt  \r\n\r\n anført følgende i bemærkningerne til lovforslagets §§ 8-11: </P>  \r\n\r\n<P>&#187;I nogle tilfælde vil fællesskabet/den politiske aktivitet, der  \r\n\r\n ligger til grund for en kandidatliste, ophøre i og med opstillingen af  \r\n\r\n listen, såfremt listen ikke får valgt mandat(er). </P>  \r\n\r\n<P>Kandidatlister, der ikke agter at videreføre den politiske aktivitet efter  \r\n\r\n valget, kan ikke få tilskud.&#171; </P>  \r\n\r\n<P>VEDR. GEOGRAFISKE BINDINGER FOR ANVENDELSEN AF TILSKUDSBELØB </P>  \r\n\r\n<P>Dette forhold er belyst i indenrigsministerens besvarelse af 1. december  \r\n\r\n 1986 af spørgsmål 4 fra udvalget for forretningsordenen. I besvarelsen  \r\n\r\n udtales følgende: </P>  \r\n\r\n<P>&#187;Efter lovforslaget skal tilskudsbeløb anvendes til politisk arbejde  \r\n\r\n her i landet, henholdsvis i amtskommunen eller kommunen. Tilskud i henhold  \r\n\r\n til §§ 3 og 4, der udbetales til et partis landsorganisation, skal derfor  \r\n\r\n anvendes til politisk arbejde i den pågældende amtskommune eller kommune. Der  \r\n\r\n er således geografiske bindinger for anvendelsen af disse tilskud.&#171; </P>  \r\n\r\n<P>VEDR. &#187;FYLDESTGØRENDE ERKLÆRING&#171;. </P>  \r\n\r\n<P>Efter lovens § 11, stk. 2, (der henviser til § 10, stk. 2,) skal  \r\n\r\n tilskudsmodtageren hvert år inden 1. marts indsende en erklæring til  \r\n\r\n kommunalbestyrelsen om, at tilskudsbeløbet for det foregående kalenderår er  \r\n\r\n anvendt til politisk arbejde i kommunen, samt at dette agtes videreført. </P>  \r\n\r\n<P>Hvilke krav, der kan stilles til en erklæring, for at denne kan anses for  \r\n\r\n at være fyldestgørende, er belyst i indenrigsministerens besvarelse af 1.  \r\n\r\n december 1986 af spørgsmål 3 fra udvalget. I besvarelsen udtales følgende:  \r\n\r\n</P>  \r\n\r\n<P>&#187;Som udgangspunkt vil en erklæring, der opfylder lovforslagets  \r\n\r\n minimumskrav, tillige være en fyldestgørende erklæring. Lovforslagets  \r\n\r\n minimumskrav er, at erklæringen skal indeholde en tilkendegivelse af, at det  \r\n\r\n tidligere udbetalte tilskudsbeløb er anvendt til politisk arbejde,  \r\n\r\n henholdsvis her i landet, i amtskommunen eller i kommunen, og at dette  \r\n\r\n arbejde agtes videreført. </P>  \r\n\r\n<P>Erklæringen afgives under strafansvar efter straffelovens § 163, der  \r\n\r\n hjemler straf med bøde eller hæfte til den, som (i øvrigt) til brug i  \r\n\r\n retsforhold, der vedkommer det offentlige, afgiver urigtig skriftlig  \r\n\r\n erklæring eller skriftligt bevidner noget, hvorom han ingen kundskab har.  \r\n\r\n</P>  \r\n\r\n<P>Bestemmelserne i lovforslagets § 7, stk. 2, og § 10, stk. 2, om afgivelse  \r\n\r\n af fyldestgørende erklæring giver ikke de tilskudsadministrerende myndigheder  \r\n\r\n en almindelig adgang til at forlange dokumentation for afholdte udgifter,  \r\n\r\n kræve indsigt i partiernes regnskaber eller forlange nærmere oplysninger om  \r\n\r\n hidtidige og påtænkte aktiviteter mv. Kun i de tilfælde, hvor der for den  \r\n\r\n tilskudsadministrerende myndighed foreligger oplysninger, som giver grund til  \r\n\r\n at antage, at det pågældende parti/den pågældende kandidatliste ikke i et  \r\n\r\n omfang, der svarer til støttebeløbet, udfører løbende politisk arbejde her i  \r\n\r\n landet, henholdsvis i amtskommunen eller i kommunen, vil de  \r\n\r\n tilskudsadministrerende myndigheder kunne kræve yderligere oplysninger for at  \r\n\r\n anse en erklæring for at være fyldestgørende. I sådanne tilfælde vil  \r\n\r\n tilskudsudbetalingen kunne udsættes, indtil en &#187;fyldestgørende  \r\n\r\n erklæring&#171; foreligger. Hvis en fyldestgørende erklæring ikke  \r\n\r\n tilvejebringes, må tilskudsudbetalingen bortfalde.' </P>  \r\n\r\n<P>VEDR. ANSØGERENS/TILSKUDMODTAGERENS (FORTSATTE) BERETTIGELSE TIL AT  \r\n\r\n MODTAGE TILSKUD. </P>  \r\n\r\n<P>Amtsrådets forpligtelse til at undersøge, om ansøgeren/ tilskudsmodtageren  \r\n\r\n (fortsat) er berettiget til at modtage tilskud, er belyst i  \r\n\r\n indenrigsministerens besvarelse af 1. december 1986 af spørgsmål 8 fra  \r\n\r\n udvalget for forretningsordenen. I besvarelsen udtales følgende: </P>  \r\n\r\n<P>&#187;Hvis vedkommende tilskudsadministrerende myndighed har grund til at  \r\n\r\n antage, at partiet/kandidatlisten ikke (længere) udfører politisk arbejde,  \r\n\r\n skal myndigheden foretage en nærmere undersøgelse af dette spørgsmål forinden  \r\n\r\n udbetaling af det årlige tilskud. En sådan situation kan fx foreligge, hvis  \r\n\r\n et parti/kandidatliste efter at have meddelt offentligt, at det indstiller  \r\n\r\n sit politiske arbejde, desuagtet indsender en erklæring med henblik på næste  \r\n\r\n tilskudsudbetaling. </P>  \r\n\r\n<P>For kandidatlister, der ikke repræsenterer et parti, der har fået tildelt  \r\n\r\n samme bogstavbetegnelse for sine kandidatlister i hele landet, bør den  \r\n\r\n tilskudsadministrerende myndighed kontrollere, at den pågældende stiller  \r\n\r\n fortsat er vælger i amtskommunen, henholdsvis kommunen, men vil i øvrigt  \r\n\r\n normalt ikke have mulighed for at kontrollere, hvorvidt stilleren fortsat  \r\n\r\n repræsenterer kandidatlisten.&#171; </P>  \r\n\r\n<P CLASS=PUNKT> <B>6.</B> SÆRLIGT OM TILSKUD FOR 1990-94. </P>  \r\n\r\n<P>Ansøgninger om tilskud for 1990-94 skal indgives til amtsrådet senest 2  \r\n\r\n måneder efter afholdelsen af næste valg til amtsrådet, jf. § 9, stk. 1. </P>  \r\n\r\n<P>Det kan i denne forbindelse oplyses, at Indenrigsministeriets  \r\n\r\n valglovsudvalg af 1983 vil inddrage forholdet til partistøtteordningen i sine  \r\n\r\n overvejelser om udformningen af de fremtidige regler om anmeldelse af  \r\n\r\n kandidatlister, listeforbund mv. ved kommunale valg. </P>  \r\n\r\n<P>KNUD ENGGAARD </P>  \r\n\r\n<P>/Anne Birte Pade </P>  \r\n\r\n<P>Bilag 1 </P>  \r\n\r\n<UL CLASS=PLAIN-LIST>  \r\n\r\n<LI>(Standardvejledning) </LI>  \r\n\r\n</UL>  \r\n\r\n<P>VEJLEDNING TIL PARTIER OG KANDIDATLISTER OM TILSKUD EFTER PARTISTØTTELOVEN  \r\n\r\n TIL POLITISK ARBEJDE I AMTSKOMMUNEN 1987-89. </P>  \r\n\r\n<P>(Lov nr. 940 af 23. december 1986 om økonomisk støtte til politiske  \r\n\r\n partier m.v.) </P>  \r\n\r\n<P>TILSKUDSBERETTIGEDE </P>  \r\n\r\n<P>Ret til tilskud til politisk arbejde har: </P>  \r\n\r\n<P>En kandidatliste, der har deltaget i det senest afholdte amtsrådsvalg (den  \r\n\r\n 19. november 1985) og ved dette valg fik 500 stemmer eller derover. </P>  \r\n\r\n<P>En kandidatliste, der fik færre end 500 stemmer, men som indgik i et  \r\n\r\n listeforbund, har dog ret til tilskud, såfremt listeforbundet fik 500 stemmer  \r\n\r\n eller derover. </P>  \r\n\r\n<P>TILSKUDDETS STØRRELSE </P>  \r\n\r\n<P>Tilskuddet udgør: </P>  \r\n\r\n<P>2 kr. årligt for hver stemme, en kandidatliste fik ved amtsrådsvalget.  \r\n\r\n</P>  \r\n\r\n<P>TILSKUDSBELØBETS ANVENDELSE </P>  \r\n\r\n<P>Tilskuddet skal anvendes til løbende politisk arbejde i den amtskommune,  \r\n\r\n hvor kandidatlisten deltog i valget. Det årlige tilskudsbeløb skal anvendes  \r\n\r\n inden 1 år efter, at det er udbetalt. Tilskudsbeløbet skal indsættes på en  \r\n\r\n særskilt bank-, sparekasse- eller girokonto, der ikke må benyttes til andre  \r\n\r\n formål. </P>  \r\n\r\n<P>ANSØGNING OG ANSØGNINGSFRIST (1. APRIL 1987). </P>  \r\n\r\n<P>Tilskud ydes efter ansøgning. Ansøgning indgives til amtsrådet.  \r\n\r\n Ansøgningen skal indeholde oplysning om kandidatlistens betegnelse på  \r\n\r\n stemmesedlen samt angivelse af den bank-, sparekasse- eller girokonto, som  \r\n\r\n tilskudsbeløbet skal indsættes på. Ansøgningsskema kan fås hos amtskommunen.  \r\n\r\n Det er dog ikke en betingelse for at få tilskud, at der benyttes et  \r\n\r\n ansøgningsskema. </P>  \r\n\r\n<P>Ansøgning om tilskud skal indgives inden 1. april 1987. Ansøgningen gælder  \r\n\r\n for perioden 1987-89, dvs. indtil udgangen af det år, hvor næste valg til  \r\n\r\n amtsrådet skal afholdes. </P>  \r\n\r\n<P>HVEM, DER KAN VÆRE ANSØGER FOR EN KANDIDATLISTE. </P>  \r\n\r\n<P>For kandidatlister, der er opstillet for et parti, der har anvendt samme  \r\n\r\n bogstavbetegnelse i hele landet, indgives ansøgning af den lokale  \r\n\r\n partiforening/organisation, der har opstillet listen. Hvis en sådan ikke  \r\n\r\n findes, kan landsorganisationen indtræde som ansøger. Også i tilfælde, hvor  \r\n\r\n landsorganisationen ansøger om tilskud, skal tilskuddet indsættes på en  \r\n\r\n særskilt konto og anvendes til politisk arbejde i amtskommunen. </P>  \r\n\r\n<P>For andre kandidatlister indgives ansøgning af den stiller, som  \r\n\r\n valgbestyrelsen kan rette henvendelse til vedrørende kandidatlisten (den  \r\n\r\n tegningsberettigede stiller). Hvis denne stiller ikke mere er vælger i  \r\n\r\n amtskommunen eller er udtrådt af det politiske arbejde for kandidatlisten,  \r\n\r\n kan en anden vælger i amtskommunen indtræde som ansøger, såfremt denne vælger  \r\n\r\n er berettiget til at optræde som repræsentant for kandidatlisten. </P>  \r\n\r\n<P>Der skal søges for hver kandidatliste, også for så vidt angår lister, der  \r\n\r\n er opstillet med samme bogstavbetegnelse, herunder lister, der er indgået i  \r\n\r\n listeforbund. </P>  \r\n\r\n<P>UDBETALING AF TILSKUD. </P>  \r\n\r\n<P>Tilskud udbetales een gang årligt. Tilskud for 1987 udbetales inden 1.  \r\n\r\n juni 1987. Tilskud for 1988 udbetales inden 1. april 1988 og tilskud for 1989  \r\n\r\n udbetales inden 1. april 1989. </P>  \r\n\r\n<P>Senest 1. marts 1988 skal tilskudsmodtageren indsende en erklæring til  \r\n\r\n amtsrådet om, at tilskudsbeløbet for 1987 er anvendt til politisk arbejde i  \r\n\r\n amtskommunen. Tilsvarende erklæring skal indsendes inden 1. marts 1989 og  \r\n\r\n inden 1. marts 1990. </P>  \r\n\r\n<P>Hvis der ikke indsendes en sådan erklæring, kan amtsrådet bestemme, at  \r\n\r\n kommende tilskudsudbetalinger skal udsættes eller bortfalde. </P>  \r\n\r\n<P>Bilag 2 </P>  \r\n\r\n<P>INDENRIGMINISTERIETS BEKENDTGØRELSE NR. 439 AF 2. OKTOBER 1985 </P>  \r\n\r\n<P>BEKENDTGØRELSE OM BOGSTAVBETEGNELSER FOR KANDIDATLISTER VED DE KOMMUNALE  \r\n\r\n VALG DEN 19. NOVEMBER 1985 </P>  \r\n\r\n<P>I medfør af § 12 e, stk. 2, i lov kommunale valg, jfr. lovbekendtgørelse  \r\n\r\n nr. 139 af 26. marts 1985, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Kandidatlister for nedenstående partier skal af  \r\n\r\n valgbestyrelserne mærkes med følgende bogstavbetegnelse: </P>  \r\n\r\n<P>A. for Socialdemokratiet, </P>  \r\n\r\n<P>B. for Det radikale Venstre, </P>  \r\n\r\n<P>C. for Det konservative Folkeparti, </P>  \r\n\r\n<P>D. for De Frie Demokrater, </P>  \r\n\r\n<P>E. for Danmarks Retsforbund, </P>  \r\n\r\n<P>F. for Socialistisk Folkeparti, </P>  \r\n\r\n<P>G. for De Grønne, </P>  \r\n\r\n<P>H. for Det Humanistiske Parti, </P>  \r\n\r\n<P>I. for Internationalen - Socialistisk Arbejderparti, </P>  \r\n\r\n<P>K. for Danmarks kommunistiske Parti, </P>  \r\n\r\n<P>M. for Centrum-Demokraterne, </P>  \r\n\r\n<P>Q. for Kristeligt Folkeparti, </P>  \r\n\r\n<P>R. for Arbejderpartiet (KAP), </P>  \r\n\r\n<P>S. for Slesvigsk Parti, </P>  \r\n\r\n<P>V. for Venstre, Danmarks liberale Parti, </P>  \r\n\r\n<P>Y. for Venstresocialisterne, </P>  \r\n\r\n<P>Z. for Fremskridtspartiet, </P>  \r\n\r\n<P>Ø. for Danmarks Miljøparti. </P>  \r\n\r\n<P CLASS=STK> <I>Stk. 2. </I> Opstiller et parti flere lister i samme kommune  \r\n\r\n eller amtskommune, skal valgbestyrelsen føje et nummer til bogstavbetegnelsen  \r\n\r\n (A.1, A.2, A.3, osv.). </P>  \r\n\r\n<P CLASS=STK> <I>Stk. 3. </I> De i stk. 1 nævnte bogstavbetegnelser kan ikke  \r\n\r\n tildeles andre kandidatlister end de, der er nævnt i samme stykke. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Til andre kandidatlister end de, der er nævnt i  \r\n\r\n § 1, stk. 1, kan valgbestyrelserne benytte alfabetets øvrige store bogstaver.  \r\n\r\n Dog må bogstavet X ikke anvendes. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 2. OKTOBER  \r\n\r\n 1985 </I> </P>  \r\n\r\n<P CLASS=UNDERSKREVET-AF ALIGN=CENTER>BRITTA SCHALL HOLBERG </P>  \r\n\r\n<P CLASS=MINISTER ALIGN=RIGHT>/Vilh. Brockmeyer </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19870934060"
        },
        {
            "displayName": "Entydig dokumentidentifikation",
            "displayValue": "CM011817"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9340"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "11/02/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Amtsrådene"
        },
        {
            "displayName": "Ressortministeriets journalnummer",
            "displayValue": "Indenrigsmin. 1.k.kt.j.nr.4000-7/1986"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}