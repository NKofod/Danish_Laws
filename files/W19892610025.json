{
    "id": 32329,
    "title": "Videregivelse af enkeltpersoners opfattelser ",
    "documentTypeId": "240",
    "isSagsforlobPeriodValid": false,
    "shortName": "KEN nr 26100 af 17/04/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klage over, at Københavns Radio den 18. januar 1989 havde bragt et  \r\n\r\n indslag, hvori Sten Hegeler havde sagt, at AIDS ikke opstod mellem mand og  \r\n\r\n kvinde, men kun mellem bøsser, med anmodning om berigtigelse. </I> </P>  \r\n\r\n<P> <I>Hverken grundlag for kritik af, at udsendelsen var blevet bragt, eller  \r\n\r\n for berigtigelse af Sten Hegelers udtalelser. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Videregivelse af enkeltpersoners opfattelser  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 19. januar 1989 til Danmarks Radio klagede Lise Dolleris  \r\n\r\n over, at Sten Hegeler i et indslag i Københavns Radio, Morgenkanalen, onsdag  \r\n\r\n den 18. januar 1989 havde sagt, at AIDS ikke opstod mellem mand og kvinde,  \r\n\r\n men kun mellem bøsser. Da journalisten ikke imødegik Sten Hegeler, fandt Lise  \r\n\r\n Dolleris Danmarks Radios programmer i tv og radio om sikker sex mellem mand  \r\n\r\n og kvinde det rene spild af licenspenge. </P>  \r\n\r\n<P>Ved skrivelse af 31. januar 1989 svarede programchefen for Danmarks Radios  \r\n\r\n Undervisningsafdeling, at Sten Hegelers udtalelser i Københavns Radio  \r\n\r\n vedrørende smittefare naturligvis må stå for hans egen regning. Han har  \r\n\r\n medvirket i udsendelsen som psykologisk, ikke medicinsk ekspert, og han kan  \r\n\r\n naturligvis som enhver anden have sin personlige mening om smitterisiko, men  \r\n\r\n han vil næppe finde genklang hos den lægelige ekspertise, som professionelt  \r\n\r\n beskæftiger sig med AIDS-forskning. Programchefen fandt på grundlag af en  \r\n\r\n undersøgelse, der var foretaget kort efter AIDS-kampagnen i tv, ikke, at  \r\n\r\n pengene til kampagnen havde været spildt. Disse penge kom i øvrigt for langt  \r\n\r\n størstedelens vedkommende fra Sundhedsstyrelsen og ikke fra licensen. Ved  \r\n\r\n skrivelse af 3. februar 1989 til formanden for Danmarks Radios Programråd  \r\n\r\n påklagede Lise Dolleris Undervisningsafdelingens svar og anmodede om, at Sten  \r\n\r\n Hegelers udtalelse i indslaget onsdag den 18. januar 1989 blev berigtiget.  \r\n\r\n</P>  \r\n\r\n<P>Generaldirektøren for Danmarks Radio besvarede Lise Dolleris' skrivelse af  \r\n\r\n 3. februar 1989 ved skrivelse af 14. marts 1989. Heri oplyses, at  \r\n\r\n Undervisningsafdelingen ikke havde fundet yderligere at føje til sit svar af  \r\n\r\n 31. januar 1989, og at Generaldirektøren var enig heri. Generaldirektøren  \r\n\r\n oplyste videre, at han havde forelagt anmodningen om berigtigelse af Sten  \r\n\r\n Hegelers udtalelser for Københavns Radio, som blandt andet havde udtalt: </P>  \r\n\r\n<P>&#187;Indslaget med Sten Hegeler blev bragt i Københavns Radio,  \r\n\r\n Morgenkanalen, onsdag den 18. januar 1989 som et direkte interview, med  \r\n\r\n studieværten Søren Kaster, som interviewer. Anledningen var 20-året for  \r\n\r\n fremkomsten af pladen &#187;Je t'aime&#171; og billedpornoens frigivelse, og  \r\n\r\n samtalen drejede sig om, hvad der var sket på området i de forløbne år.  \r\n\r\n Blandt andet mente Sten Hegeler, at opdagelsen af AIDS havde &#187;bombet os  \r\n\r\n tilbage, så moralisterne igen fik vind i sejlene&#171;. Efter hans mening var  \r\n\r\n det trist, at AIDS havde fået så stor magt, og at man havde kunnet skræmme  \r\n\r\n folk så frygteligt, som det efter hans mening var sket. På Søren Kasters  \r\n\r\n spørgsmål: &#187;Jamen, der er vel grund til at skulle passe på, når vi har  \r\n\r\n fået den sygdom&#171; (underforstået: at slås med, red.). </P>  \r\n\r\n<P>Og svaret fra Sten Hegeler lød: </P>  \r\n\r\n<P>&#187;Nej, ikke så meget grund, som der - det er helt tåbeligt, at man  \r\n\r\n skræmmer hele befolkningen. AIDS er en sygdom, der især truer bøsser, og det  \r\n\r\n er ganske forfærdeligt for bøsserne, og de bør støttes på alle leder og  \r\n\r\n kanter med forskning og støtte på alle de måder, man kan. Men det er ikke en  \r\n\r\n heterosexuel sygdom. Det er fuldstændig vanvittigt, at man har skræmt  \r\n\r\n befolkningen på den måde.&#171; </P>  \r\n\r\n<P>Herefter spurgte Søren Kaster, hvad der efter Sten Hegelers mening skulle  \r\n\r\n ske, for at det igen kunne blive - som Sten Hegeler selv udtrykte det -  \r\n\r\n &#187;skægt&#171; at leve, som det var i 1969. </P>  \r\n\r\n<P>Hertil svarede Sten Hegeler bl.a., at man dels måtte have bedre økonomi,  \r\n\r\n dels have fod på AIDS på en eller anden måde, fordi han som psykolog havde  \r\n\r\n den opfattelse, at vi alle går rundt med en dårlig samvittighed over vores  \r\n\r\n kønsliv og derfor allesammen har en fornemmelse af, at AIDS kommer som en  \r\n\r\n straf, som nu altså først har ramt bøsserne, men som derefter, hvis vi ikke  \r\n\r\n passer meget på, vil ramme os allesammen i næste omgang. </P>  \r\n\r\n<P>Som det fremgår, gjorde Sten Hegeler meget ud af at understrege, at AIDS  \r\n\r\n især truer bøsser, der derfor må støttes og hjælpes på alle måder. Og det var  \r\n\r\n i den forbindelse, han udtalte, at AIDS ikke er en heterosexuel sygdom. </P>  \r\n\r\n<P>Det blev således ikke direkte sagt, at sygdommen ikke kan smitte ved  \r\n\r\n normal sex mellem mand og kvinde, således som Lise Dolleris skriver i sin  \r\n\r\n klage, selv om man måske kunne tolke det sådan. </P>  \r\n\r\n<P>Set i sammenhæng med den store mænge stof, der i både radio og tv har  \r\n\r\n været bragt om emnet, herunder kampagnen i tv, har Sten Hegelers udtalelse  \r\n\r\n næppe nogen større gennemslagskraft. I øvrigt står udtalelsen alene for hans  \r\n\r\n egen regning som en mening blandt andre i debatten. </P>  \r\n\r\n<P>Københavns Radio må derfor - med henvisning til de gældende normer for  \r\n\r\n berigtigelse - drage den konklusion, at udtalelsen ikke bør berigtiges, dels  \r\n\r\n fordi den ikke må formodes at bevirke nævneværdig skade for nogen, og dels  \r\n\r\n fordi den videre debat i medierne om dette emne fortsat vil være præget af  \r\n\r\n andre synspunkter i takt med den lægevidenskabelige forsknings fremskridt og  \r\n\r\n samfundets forholdsregler i øvrigt.' </P>  \r\n\r\n<P>Generaldirektøren for Danmarks Radio svarede derefter, at såvel  \r\n\r\n programdirektøren for Radio som han kunne tiltræde udtalelsen fra Københavns  \r\n\r\n Radio. </P>  \r\n\r\n<P>Ved skrivelse af 15. marts 1989 påklagede Lise Dolleris Generaldirektørens  \r\n\r\n afgørelse til Radionævnet. </P>  \r\n\r\n<P>Generaldirektøren for Danmarks Radio meddelte ved skrivelse af 31. marts  \r\n\r\n 1989 Radionævnet, at han intet havde at føje til sit svar af 14. marts 1989.  \r\n\r\n</P>  \r\n\r\n<P>Radionævnet skal udtale: </P>  \r\n\r\n<P>Radionævnet har aflyttet bånd af den påklagede udsendelse og finder  \r\n\r\n herefter Københavns Radios referat heraf - gengivet i Generaldirektørens svar  \r\n\r\n af 14. marts 1989 - korrekt. </P>  \r\n\r\n<P>Alle borgere i dette land har ret til at mene, hvad de vil, og med få  \r\n\r\n begrænsninger ret til at fremsætte deres meninger offentligt. </P>  \r\n\r\n<P>Sten Hegelers udtalelser i den påklagede udsendelse er hans personlige  \r\n\r\n mening om, hvor meget befolkningen bør passe på, når vi har fået AIDS at slås  \r\n\r\n med. </P>  \r\n\r\n<P>De udtalelser har Sten Hegeler været berettiget til at fremsætte, og der  \r\n\r\n er ikke grundlag for at kritisere, at Københavns Radio i anledning af 20-året  \r\n\r\n for fremkomsten af pladen &#187;Je t'aime&#171; og billedpornoens frigivelse  \r\n\r\n har bragt interviewet med Sten Hegeler om, hvad der var sket på området i de  \r\n\r\n forløbne år. </P>  \r\n\r\n<P>Radionævnet finder herefter ikke grundlag for at pålægge Danmarks Radio at  \r\n\r\n berigtige de i det påklagede indslag i Københavns Radio den 18. januar 1989  \r\n\r\n af Sten Hegeler fremsatte udtalelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19892610025"
        },
        {
            "displayName": "Entydig dokumentidentifikation",
            "displayValue": "CA000240"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26100"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/04/1989"
        },
        {
            "displayName": "Administrerende myndighed",
            "displayValue": "Radionævnet"
        },
        {
            "displayName": "Ressortministeriets journalnummer",
            "displayValue": "501-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}