{
    "id": 48069,
    "title": "Bekendtgørelse af forretningsorden for gas- og varmeprisudvalget ",
    "documentTypeId": "60",
    "isSagsforlobPeriodValid": false,
    "shortName": "BEK nr 84 af 23/02/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af forretningsorden for gas- og  \r\n\r\n varmeprisudvalget </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 29, stk. 3, i lov nr. 258 af 8. juni 1979 om varmeforsyning  \r\n\r\n fastsættes følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Gas- og varmeprisudvalget består af 1 formand og  \r\n\r\n 13 andre medlemmer, som udnævnes af energiministeren. Formanden og 7 af  \r\n\r\n medlemmerne skal være uafhængige af forsynings- og kommunale interesser og  \r\n\r\n skal repræsentere forbrugerinteresser samt juridisk, nationaløkonomisk,  \r\n\r\n regnskabsmæssig og teknisk sagkundskab. Af de øvrige 6 medlemmer udnævnes 1  \r\n\r\n medlem efter indstilling fra Danske Elværkers Forening, 1 medlem efter  \r\n\r\n indstilling fra Danske Fjernvarmeværkers Forening, 1 medlem efter indstilling  \r\n\r\n fra Dansk Olie &amp; Naturgas A/S, 1 medlem efter fælles indstilling fra  \r\n\r\n naturgasdistributionsselskaberne, 1 medlem efter indstilling fra Kommunernes  \r\n\r\n Landsforening, og 1 medlem efter fælles indstilling fra Københavns kommune og  \r\n\r\n Frederiksberg kommune. </P>  \r\n\r\n<P CLASS=STK> <I>Stk. 2. </I> Energiministeren udpeger blandt udvalgets  \r\n\r\n medlemmer en næstformand, som under formandens forfald fungerer i hans sted.  \r\n\r\n</P>  \r\n\r\n<P CLASS=STK> <I>Stk. 3. </I> Efter indhentet udtalelse fra udvalget kan  \r\n\r\n energiministeren udpege op til 2 tilforordnede til udvalget. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Udvalgets sekretariatsforretninger varetages af  \r\n\r\n monopoltilsynets direktorat, der modtager og opbevarer de i henhold til  \r\n\r\n lovens § 28, stk. 1, foretagne anmeldelser. </P>  \r\n\r\n<P CLASS=STK> <I>Stk. 2. </I> Med hensyn til varetagelsen af de til  \r\n\r\n monopoltilsynets direktorat henlagte sekretariatsforretninger finder  \r\n\r\n bestemmelserne i regulativ for monopoldirektoratet, § 3, § 4, stk. 1 og 4, §§  \r\n\r\n 6 og 7 og §§ 9-11 tilsvarende anvendelse. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Udvalgets formand og næstformand forbereder  \r\n\r\n sagernes forelæggelse for udvalget. Formanden tilrettelægger og leder  \r\n\r\n udvalgets møder. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Udvalget afholder møde på de af udvalget  \r\n\r\n vedtagne mødedage, og i øvrigt når formanden finder anledning hertil, eller  \r\n\r\n når 4 medlemmer fremsætter ønske om afholdelse af møde til behandling af  \r\n\r\n nærmere angivne spørgsmål. Formanden bestemmer mødevarslet. </P>  \r\n\r\n<P CLASS=STK> <I>Stk. 2. </I> Med mødeindkaldelsen skal følge dagsorden, der  \r\n\r\n så vidt muligt skal indeholde angivelse af de sager, der kommer til  \r\n\r\n behandling, og være vedlagt det fornødne materiale. </P>  \r\n\r\n<P CLASS=STK> <I>Stk. 3. </I> Medlemmer, der er forhindret i at give møde,  \r\n\r\n skal give monopoldirektoratet meddelelse herom. </P>  \r\n\r\n<P CLASS=STK> <I>Stk. 4. </I> Monopoldirektoratets direktør og underdirektør  \r\n\r\n deltager i udvalgets møder. Efter formandens bestemmelse kan andre af  \r\n\r\n direktoratets ansatte tilkaldes til møderne. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> På udvalgets møder behandles sager af principiel  \r\n\r\n eller væsentlig samfundsmæssig eller økonomisk betydning. </P>  \r\n\r\n<P CLASS=STK> <I>Stk. 2. </I> På udvalgets møder aflægger direktøren  \r\n\r\n beretning om sekretariatets virksomhed samt om afgørelser truffet af  \r\n\r\n formanden i henhold til stk. 3. </P>  \r\n\r\n<P CLASS=STK> <I>Stk. 3. </I> Er en sag så påtrængende, at den ikke kan  \r\n\r\n afvente et udvalgsmøde, afgøres den af formanden. Beretning om således trufne  \r\n\r\n afgørelser gives på det nærmest følgende møde i udvalget. </P>  \r\n\r\n<P CLASS=STK> <I>Stk. 4. </I> Under varetagelsen af udvalgets daglige  \r\n\r\n forretninger kan sekretariatet uden forelæggelse for udvalget træffe  \r\n\r\n afgørelse i konkrete sager i overensstemmelse med udvalgets faste praksis  \r\n\r\n eller de af udvalget tilkendegivne retningslinier. Beretning om således  \r\n\r\n trufne afgørelser gives på det nærmest følgende møde i udvalget. </P>  \r\n\r\n<P CLASS=STK> <I>Stk. 5. </I> Udvalget kan til enhver tid af sekretariatet  \r\n\r\n begære sig meddelt alle fornødne oplysninger. </P>  \r\n\r\n<P CLASS=STK> <I>Stk. 6. </I> Direktøren og udvalgets enkelte medlemmer samt  \r\n\r\n de tilforordnede kan begære en sag gjort til genstand for behandling i  \r\n\r\n udvalget. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Udvalget er beslutningsdygtigt, når mindst  \r\n\r\n halvdelen af medlemmerne er til stede. </P>  \r\n\r\n<P CLASS=STK> <I>Stk. 2. </I> Beslutning træffes ved almindelig  \r\n\r\n stemmeflerhed. I tilfælde, hvor stemmerne står lige, er formandens stemme  \r\n\r\n afgørende. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Er et medlem af særlige grunde forhindret i at  \r\n\r\n deltage i et enkelt udvalgsmøde, og er der sager af særlig interesse for  \r\n\r\n medlemmet på mødets dagsorden, kan medlemmet sende en stedfortræder efter  \r\n\r\n forudgående aftale med formanden. </P>  \r\n\r\n<P CLASS=STK> <I>Stk. 2. </I> Er et medlem af særlige grunde forhindret i at  \r\n\r\n deltage i udvalgets arbejde i en længere periode, skal energiministeren  \r\n\r\n udnævne en stedfortræder efter reglerne i § 1. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Udvalgets afgørelser skal meddeles skriftligt og  \r\n\r\n indeholde oplysning om de forhold og synspunkter, som har været bestemmende  \r\n\r\n for afgørelsen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ved afgivelse af oplysninger om tekniske  \r\n\r\n hemmeligheder kan den, der skal afgive oplysningerne, over for udvalgets  \r\n\r\n formand fremsætte begæring om, at oplysningerne ikke afgives over for det  \r\n\r\n samlede udvalgs medlemmer. Formanden afgør herefter, i hvilket omfang og  \r\n\r\n under hvilken form oplysningerne under hensyn til forholdenes beskaffenhed  \r\n\r\n bør gives. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Udvalgets medlemmer og deres eventuelle  \r\n\r\n stedfortrædere samt de tilforordnede er under ansvar efter borgerlig  \r\n\r\n straffelovs § 152 forpligtet til over for alle uvedkommende at hemmeligholde,  \r\n\r\n hvad de igennem deres virksomhed bliver vidende om. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Der udfærdiges referater af udvalgets møder.  \r\n\r\n Referaterne skal indeholde trufne afgørelser med angivelse af de forhold og  \r\n\r\n synspunkter, der har været bestemmende for afgørelsen. I tilfælde af  \r\n\r\n afstemning angives resultatet heraf. Referater af udvalgets møder  \r\n\r\n underskrives af formanden på udvalgets vegne og opbevares sammen med de for  \r\n\r\n udvalget forelagte redegørelser og bilag af monopoldirektoratet. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Energiministeriet, den 23. februar 1981  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Poul Nielson </P>  \r\n\r\n<P CLASS=MINISTER ALIGN=RIGHT>/ Kristine Bak </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/03/1981"
        },
        {
            "displayName": "Accession",
            "displayValue": "B19810008405"
        },
        {
            "displayName": "Entydig dokumentidentifikation",
            "displayValue": "CM006871"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "23/02/1981"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}