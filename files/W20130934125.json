{
    "id": 152504,
    "title": "Unge – afslag på dispensation om forhøjelse af den ugentlige arbejdstid for unge under 15 år",
    "documentTypeId": "240",
    "isSagsforlobPeriodValid": true,
    "shortName": "KEN nr 9341 af 31/01/2013",
    "documentHtml": "<div class=\"bjelke\">Den fulde tekst</div><p class=\"Titel2\">Unge – afslag på dispensation om forhøjelse af den ugentlige arbejdstid for unge under 15 år</p>\r\n<div class=\"Resume\">\r\n   <p class=\"TekstGenerel\">Arbejdstilsynet modtog dispensationsansøgning fra en sportsdanserforening vedrørende forhøjelse af en af deres ansattes ugentlige arbejdstid fra 12 timer til 20 timer. Arbejdstilsynet afslog at give dispensation og begrundede afslaget med, at den samlede ugentlige arbejdstid ikke må overstige 12 timer i uger med skoledage og 35 timer i andre uger end skoleuger, når der er tale om unge under 15 år. Sportsdanserforeningen bad Arbejdstilsynet om på ny at vurdere sagen og fremsendte henvisning til en anden afgørelse fra Arbejdstilsynet, hvor der i en tilsvarende sag var givet dispensation under henvisning til, at der var tale om en kulturel aktivitet. Arbejdstilsynet behandlede sagen på ny, og fandt, at der ikke var hjemmel til, at der kan gives dispensation. Arbejdstilsynet henviste yderligere til, at der heller ikke kunne gives dispensation i forhold til foreningens argument om, at der var tale om kulturelle eller lignende aktiviteter, idet der ved kulturelle eller lignende aktiviteter skal forstås teaterforestillinger, filmoptagelser, modeopvisninger mv. Arbejdstilsynet henviste endvidere til, at den lignende sag, som foreningen har henvist til nu må anses for at være forkert. Arbejdsmiljøklagenævnet fastholdt Arbejdstilsynets afgørelse og lagde ved afgørelsen vægt på, at den samlede ugentlige arbejdstid efter reglerne ikke må overstige 12 timer i uger med skoledage og 35 timer i andre uger end skoleuger. Der er efter reglerne ikke mulighed for at træffe afgørelse om at fravige reglen om, at unge, der er under 15 år, eller som er omfattet af undervisningspligten ikke må arbejde mere end 12 timer om ugen i uger med skoledage. I forhold til kulturelle og lignende aktiviteter bemærkede nævnet, at der skal være tale om medvirken i teaterforestillinger, filmoptagelser, modeopvisninger mv., hvilket nævnet fandt ikke var tilfældet i den konkrete sag. I forhold til den tidligere sag, hvor Arbejdstilsynet havde truffet en anden afgørelse i en tilsvarende sag bemærkede nævnet, at nævnet ikke har kompetence til at ændre eller ophæve Arbejdstilsynets afgørelser, der ikke er påklaget til nævnet.</p>\r\n</div>\r\n<p>[Adressat udeladt]</p>\r\n<p></p>\r\n<p class=\"NormalInd\">Arbejdsmiljøklagenævnet har på møde den 29. januar 2013 behandlet [navn udeladt]s klage over Arbejdstilsynets afgørelse af 25. juli 2012 og 3. oktober 2012, hvor der blev givet afslag på ansøgning af 4. juli 2012 og 9. august 2012 om dispensation for ugentlig arbejdstid for [navn udeladt], der er født [dato udeladt] og ansat i [navn udeladt] med en forventet ugentlig arbejdstid på 20 timer.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse med afslag på ansøgning om dispensation fra reglerne om, at den ugentlige arbejdstid for unge, der er under 15 år eller som er omfattet af undervisningspligten ikke må overstige 12 timer i uger med skoledage for [navn udeladt] ansat i [navn udeladt].</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Nævnet lægger vægt på, at [navn udeladt] på ansøgningstidspunktet var fyldt 13 år og dermed er omfattet af reglerne om unges arbejde.</p>\r\n<p class=\"NormalInd\">Nævnet lægger endvidere vægt på, at [navn udeladt] på ansøgningstidspunktet ikke var fyldt 15 år.</p>\r\n<p class=\"NormalInd\">Det følger af reglerne om unges arbejde, at den samlede ugentlige arbejdstid ikke må overstige 12 timer i uger med skoledage og 35 timer i andre uger end skoleuger.</p>\r\n<p class=\"NormalInd\">Der er efter reglerne ikke mulighed for at træffe afgørelse om at fravige reglen om, at unge, der er under 15 år, eller som er omfattet af undervisningspligten ikke må overstige 12 timer i uger med skoledage.</p>\r\n<p class=\"NormalInd\">[navn udeladt] har i klagen blandt andet angivet, at der i det arbejde, som [navn udeladt] skal udføre som børne- og ungdomstræner, tages stort hensyn til, at trænerjobbet ligger på tidspunkter, hvor [navn udeladt] i forvejen er i klubben samt i weekender og ved turneringer, hvilket ligeledes gør, at [navn udeladt] ikke skal bruge yderligere tid på transport, men at arbejdet vil falde naturligt ind i hans egen træning og hverdag.</p>\r\n<p class=\"NormalInd\">Endvidere anføres det i klagen, at der fra [navn udeladt]s side tages store hensyn til arbejdstiderne, hvorved jobbet ikke går ud over skolegang eller medfører helbredsmæssige skader, idet jobbets indhold er det samme som det [navn udeladt] laver, når han selv træner.</p>\r\n<p class=\"NormalInd\">Hertil skal nævnet bemærke, at der ikke er mulighed for at dispensere fra reglerne om unges ugentlige arbejdstid, når den pågældende er mellem 13 og 15 år. De af [navn udeladt] anførte forhold, kan således ikke inddrages i afgørelsen.</p>\r\n<p class=\"NormalInd\">[navn udeladt] har i klagen endvidere angivet, at [navn udeladt] fylder 15 år i januar 2013, hvilket der må ses positivt på.</p>\r\n<p class=\"NormalInd\">Hertil skal nævnet bemærke, at [navn udeladt] på ansøgningstidspunktet var 14 år, hvorved afgørelsen skal træffes på baggrund af [navn udeladt]s alder på ansøgningstidspunktet.</p>\r\n<p class=\"NormalInd\">[navn udeladt] har endvidere anført i klagen, at Arbejdstilsynet i en anden tilsvarende sag, har givet dispensation for ugentlig arbejdstid. Hertil er også anført af [navn udeladt], at det af bekendtgørelsen om unges arbejde fremgår, at der kan gives dispensation fra den ugentlige arbejdstid på 12 timer, når det gælder kulturelle og lignende aktiviteter.</p>\r\n<p class=\"NormalInd\">Arbejdsmiljøklagenævnet skal hertil bemærke, at nævnet finder, at det oplyste trænerarbejde i [navn udeladt] ikke er omfattet af reglerne om, at unge, som er fyldt 13 år, må deltage ved kulturelle eller lignende aktiviteter.</p>\r\n<p class=\"NormalInd\">Nævnet skal hertil bemærke, at der ved kulturelle og lignende aktiviteter skal forstås medvirken i teaterforestillinger, filmoptagelser, modeopvisninger mv.</p>\r\n<p class=\"NormalInd\">Der skal være tale om medvirken i kulturelle eller lignende aktiviteter, som nævnet finder ikke er tilfældet i nærværende sag.</p>\r\n<p class=\"NormalInd\">Nævnet lægger i den forbindelse vægt på, at [navn udeladt] skal indgå i et trænersamarbejde omkring styrkelse af udviklingsarbejdet for yngre talent- og eliteungdomstrænere, således at [navn udeladt] vil fungere som træner, assisterende træner og som medhjælp i klubben på hverdage og i weekender.</p>\r\n<p class=\"NormalInd\">Nævnet skal endelig bemærke, at nævnet ikke er forpligtet til at følge Arbejdstilsynets praksis, idet nævnets afgørelser træffes på baggrund af gældende ret og nævnets praksis.</p>\r\n<p class=\"NormalInd\">Det er således uden betydning for afgørelsen, at Arbejdstilsynet i en tilsvarende sag har vurderet en ungdomstræners arbejde som henhørende til kulturelle og lignende aktiviteter, og dermed mulighed for at fravige reglerne om arbejdstid, hvorfor dispensation ikke var nødvendig.</p>\r\n<p class=\"NormalInd\">Arbejdstilsynet har til dette oplyst, at den anførte afgørelse er forkert.</p>\r\n<p class=\"NormalInd\">Nævnet skal endelig oplyse, at nævnet ikke har kompetence til at ændre eller ophæve Arbejdstilsynets afgørelser, der ikke er påklaget til nævnet.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Ved afgørelsen er anvendt følgende regler:</p>\r\n<p class=\"NormalInd\">Om adgang til at klage over Arbejdstilsynets afgørelse til</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Arbejdsmiljøklagenævnet:</p>\r\n   <p class=\"Liste2\">\r\n      <span class=\"Liste2Nr\">•</span> § 81, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2012.</p>\r\n   <p class=\"Liste1\">\r\n      <span class=\"Liste1Nr\">–</span> Om unges arbejde:</p>\r\n   <p class=\"Liste2\">\r\n      <span class=\"Liste2Nr\">•</span> § 59, § 60, § 61 og § 62, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2012</p>\r\n   <p class=\"Liste2\">\r\n      <span class=\"Liste2Nr\">•</span> § 33, stk. 2, i Arbejdstilsynets bekendtgørelse om unges arbejde, jf. bekendtgørelse nr. 239 af 6. april 2005.</p>\r\n   <p class=\"Liste1\">\r\n      <span class=\"Liste1Nr\">–</span> Om unges medvirken i kulturelle og lignende aktiviteter:</p>\r\n   <p class=\"Liste2\">\r\n      <span class=\"Liste2Nr\">•</span> § 41 og § 43, i Arbejdstilsynets bekendtgørelse om unges arbejde, jf. bekendtgørelse nr. 239 af 6. april 2005.</p>\r\n</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftsnummer2\">Fuldmægtig</p>\r\n<p class=\"Overskriftsnummer1\" style=\"text-align: left;\">Kopi til:</p>\r\n<p>[navn udeladt]</p>\r\n<p class=\"Overskriftsnummer1\" style=\"text-align: left;\">Regler</p>\r\n<p class=\"Overskriftsnummer1\" style=\"text-align: left;\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Overskriftsnummer1\">Kapitel 10</p>\r\n<p class=\"Overskriftsnummer1\">Unge under 18 år</p>\r\n<p class=\"NormalInd\">\r\n   <span class=\"Bold\">§ 59.</span> Reglerne i dette kapitel finder anvendelse på unges arbejde for en arbejdsgiver, herunder også det arbejde, som er nævnt i § 2, stk. 2, nr. 1 og 2.</p>\r\n<p></p>\r\n<p class=\"NormalInd\">\r\n   <span class=\"Bold\">§ 60.</span> Ved beskæftigelse af unge under 18 år skal der ved arbejdets planlægning, tilrettelæggelse og udførelse tages hensyn til den unges alder, udvikling og helbredstilstand samt til indvirkningen på skolegang eller anden uddannelse.</p>\r\n<p class=\"NormalInd\">\r\n   <span class=\"Italic\">Stk. 2.</span> Unge, som er under 15 år, eller som er omfattet af undervisningspligten, må ikke beskæftiges ved arbejde.</p>\r\n<p class=\"NormalInd\">\r\n   <span class=\"Italic\">Stk. 3.</span> Beskæftigelsesministeren fastsætter nærmere regler om unges beskæftigelse, herunder højere aldersgrænser end 15 år for beskæftigelse ved visse former for arbejde, med henblik på at sikre, at arbejdet kan udføres sikkerheds- og sundhedsmæssigt fuldt forsvarligt. Der kan fastsættes særlige regler for unge under uddannelse.</p>\r\n<p class=\"NormalInd\">\r\n   <span class=\"Italic\">Stk. 4.</span> Beskæftigelsesministeren kan fastsætte, at lejlighedsvist eller kortvarigt arbejde, som enten udføres i arbejdsgiverens private husholdning eller udelukkende udføres af de medlemmer af arbejdsgiverens familie, som hører til husstanden, herunder i landbrugsvirksomheder, undtages fra forbudet i stk. 2 og §§ 61 og 62 under nærmere angivne betingelser og begrænsninger. Det er en forudsætning, at arbejdet ikke indebærer fare for den unges sikkerhed og sundhed.</p>\r\n<p class=\"NormalInd\">\r\n   <span class=\"Italic\">Stk. 5.</span> For unge, der hører til arbejdsgiverens familie og husstand, herunder i landbrugsvirksomheder under hensyn til de unges særlige kendskab til landbrugsforhold, kan beskæftigelsesministeren fastsætte fravigelser fra aldersgrænser fastsat i medfør af stk. 3 under nærmere angivne betingelser og begrænsninger.</p>\r\n<p class=\"NormalInd\">\r\n   <span class=\"Italic\">Stk. 6.</span> Beskæftigelsesministeren kan tillige fastsætte regler om,</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> at unge, der er fyldt 13 år, kan have lettere arbejde inden for nærmere afgrænsede former for arbejde og under nærmere fastsatte betingelser og vilkår,</p>\r\n   <p class=\"Liste1\">\r\n      <span class=\"Liste1Nr\">2.</span> at forbudet i stk. 2 og § 61 kan fraviges for unge, der er fyldt 14 år, og som arbejder som led i en uddannelse, og</p>\r\n   <p class=\"Liste1\">\r\n      <span class=\"Liste1Nr\">3.</span> at forbudet i stk. 2 og §§ 61 og 62 kan fraviges, for så vidt angår unges optræden i forestillinger m.v. af kulturel eller kunstnerisk art, sportsarrangementer eller ved optagelse af film eller lignende, under nærmere fastsatte betingelser og vilkår, idet der dog, for så vidt angår unge, som er under 13 år, skal indhentes tilladelse i hvert enkelt tilfælde.</p>\r\n</p>\r\n<p class=\"NormalInd\">\r\n   <span class=\"Italic\">Stk. 7.</span> Arbejdsgiveren skal ved beskæftigelse af unge, der er under 15 år, eller som er omfattet af undervisningspligten, gøre de unges forældre eller værge bekendt med beskæftigelsen, herunder arbejdstidens længde, samt med de ulykkes- og sygdomsfarer, der eventuelt er forbundet med arbejdet, og de foranstaltninger, der er truffet vedrørende sikkerhed og sundhed.</p>\r\n<p class=\"NormalInd\">\r\n   <span class=\"Italic\">Stk. 8.</span> Arbejdsgiveren skal ved beskæftigelse af unge under 18 år underrette kommunen med henblik på tilbud om uddannelsesvejledning. Underretningen skal ske, når den unge har været fuldtidsbeskæftiget i en sammenhængende periode på 3 måneder. Der skal ikke foretages underretning for unge, hvis beskæftigelse indgår i en uddannelse. Beskæftigelsesministeren kan efter forhandling med undervisningsministeren fastsætte nærmere regler om underretningspligten og uddannelsesvejledningen.</p>\r\n<p></p>\r\n<p class=\"NormalInd\">\r\n   <span class=\"Bold\">§ 61.</span> Arbejdstiden for unge under 18 år må ikke overstige den sædvanlige arbejdstid for voksne, der er beskæftiget i samme fag, og arbejdstiden må endvidere ikke overstige 8 timer om dagen og 40 timer om ugen.</p>\r\n<p class=\"NormalInd\">\r\n   <span class=\"Italic\">Stk. 2.</span> Den daglige arbejdstid for unge, som er under 15 år, eller som er omfattet af undervisningspligten, må ikke overstige 2 timer på skoledage og 7 timer på andre dage end skoledage. Dog må unge, som er fyldt 15 år, men stadig omfattet af undervisningspligten, arbejde 8 timer på andre dage end skoledage. Den samlede ugentlige arbejdstid må ikke overstige 12 timer i uger med skoledage og 35 timer i andre uger end skoleuger. Dog må unge, der er fyldt 15 år, men stadig omfattet af undervisningspligten, arbejde 40 timer i andre uger end skoleuger. For unge, som er under 15 år, men som ikke længere er omfattet af undervisningspligten, må arbejdstiden ikke overstige 7 timer om dagen og 35 timer om ugen.</p>\r\n<p class=\"NormalInd\">\r\n   <span class=\"Italic\">Stk. 3.</span> Hvis den daglige arbejdstid overstiger 4½ time, skal unge under 18 år have en pause på mindst 30 minutter. Pausen skal være passende beliggende og om muligt sammenhængende.</p>\r\n<p class=\"NormalInd\">\r\n   <span class=\"Italic\">Stk. 4.</span> Unge under 18 år må ikke arbejde i tidsrummet mellem kl. 20 og kl. 6.</p>\r\n<p class=\"NormalInd\">\r\n   <span class=\"Italic\">Stk. 5.</span> Beskæftigelsesministeren kan fastsætte særlige regler om</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> arbejdstidens tilrettelæggelse, herunder beregning i tilfælde, hvor unge arbejder som led i en uddannelse eller arbejder for flere arbejdsgivere,</p>\r\n   <p class=\"Liste1\">\r\n      <span class=\"Liste1Nr\">2.</span> i hvilket omfang stk. 1 kan fraviges for unge, som er fyldt 15 år, og som ikke længere er omfattet af undervisningspligten,</p>\r\n   <p class=\"Liste1\">\r\n      <span class=\"Liste1Nr\">3.</span> at unge, som er omfattet af undervisningspligten, skal have en helt arbejdsfri periode i løbet af skoleferien, og</p>\r\n   <p class=\"Liste1\">\r\n      <span class=\"Liste1Nr\">4.</span> at bestemmelsen i stk. 4 kan fraviges for fag eller faglige områder, hvor forholdene gør det nødvendigt eller ønskeligt, for unge, der er fyldt 15 år, og som ikke længere er omfattet af undervisningspligten, dog således at unge under ingen omstændigheder må arbejde i tidsrummet mellem kl. 24 og kl. 4.</p>\r\n</p>\r\n<p class=\"NormalInd\">\r\n   <span class=\"Bold\">§ 62.</span> Unge under 18 år skal have en sammenhængende hvileperiode på mindst 12 timer i døgnet. Dog skal unge, som er under 15 år, eller som er omfattet af undervisningspligten, have en sammenhængende hvileperiode på mindst 14 timer i døgnet.</p>\r\n<p class=\"NormalInd\">\r\n   <span class=\"Italic\">Stk. 2.</span> Inden for hver periode på 7 døgn skal unge under 18 år have to sammenhængende fridøgn. Hvis det ikke er muligt at lægge de to fridøgn i sammenhæng, skal det ene fridøgn ligge i umiddelbar tilslutning til en daglig hvileperiode. Et af disse fridøgn skal så vidt muligt falde på en søndag.</p>\r\n<p class=\"NormalInd\">\r\n   <span class=\"Italic\">Stk. 3.</span> For fag og faglige områder eller for særlige arbejdsformer, hvor forholdene gør det nødvendigt eller ønskeligt, kan beskæftigelsesministeren fastsætte særlige regler om</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> varigheden af hvileperioden for unge, som er fyldt 15 år, og som ikke længere er omfattet af undervisningspligten, når der gives den unge en kompenserende hvileperiode,</p>\r\n   <p class=\"Liste1\">\r\n      <span class=\"Liste1Nr\">2.</span> udsættelse af fridøgn for unge, som er fyldt 15 år, og som ikke længere er omfattet af undervisningspligten, når der gives den unge kompenserende fridøgn,</p>\r\n   <p class=\"Liste1\">\r\n      <span class=\"Liste1Nr\">3.</span> afbrydelse af hvileperiode og</p>\r\n   <p class=\"Liste1\">\r\n      <span class=\"Liste1Nr\">4.</span> begrænsning af fridøgn, idet der dog altid skal gives den unge mindst 36 timers frihed i sammenhæng inden for hver periode af 7 døgn.</p>\r\n</p>\r\n<p class=\"NormalInd\">\r\n   <span class=\"Bold\">§ 62 a.</span> Beskæftigelsesministeren kan i øvrigt fastsætte regler om, at § 61, stk. 1, 3 og 4, kan fraviges i de i § 52, nævnte tilfælde for unge, som er fyldt 15 år, og som ikke længere er omfattet af undervisningspligten.</p>\r\n<p class=\"NormalInd\">…</p>\r\n<p class=\"Overskriftsnummer1\" style=\"text-align: left;\">Bekendtgørelse om unges arbejde, jf. Arbejdstilsynets bekendtgørelse nr. 239 af 6. april 2005</p>\r\n<p class=\"Overskriftsnummer1\">Kapitel 6</p>\r\n<p class=\"Overskriftsnummer1\">Arbejdstid m.v. for unge, som er 13-15 år, eller som er omfattet af undervisningspligten</p>\r\n<p class=\"Overskriftsnummer1\">Arbejdstid</p>\r\n<p class=\"NormalInd\">…</p>\r\n<p></p>\r\n<p class=\"NormalInd\">\r\n   <span class=\"Bold\">§ 33.</span>\r\n</p>\r\n<p class=\"NormalInd\">\r\n   <span class=\"Italic\">Stk. 2.</span> Den samlede ugentlige arbejdstid må ikke overstige 12 timer i uger med skoledage og 35 timer i andre uger end skoleuger.</p>\r\n<p class=\"NormalInd\">\r\n   <span class=\"Italic\">Stk. 3</span>…</p>\r\n<p class=\"Overskriftsnummer1\">Kapitel 7</p>\r\n<p class=\"Overskriftsnummer1\">Kulturelle og lignende aktiviteter</p>\r\n<p class=\"NormalInd\">\r\n   <span class=\"Bold\">§ 41.</span> §§ 17 - 40 om aldersgrænser for adgang til arbejde, arbejdstid, hviletid og fridøgn, kan fraviges ved unges deltagelse i kulturelle eller lignende aktiviteter, i det omfang det er foreneligt med arbejdsmiljølovens § 60, stk. 1.</p>\r\n<p></p>\r\n<p class=\"NormalInd\">\r\n   <span class=\"Bold\">§ 42.</span> Hvileperiodens beliggenhed skal følge de voksnes for unge, der deltager eller medvirker i kulturelle eller lignende aktiviteter.</p>\r\n<p class=\"Overskriftsnummer1\">Unge, som er fyldt 13 år</p>\r\n<p class=\"NormalInd\">\r\n   <span class=\"Bold\">§ 43.</span> Unge, som er fyldt 13 år, må medvirke ved kulturelle eller lignende aktiviteter, hvis det ikke er til fare for deres sikkerhed eller sundhed. Der skal tages særlig hensyn til den unges alder, helbredstilstand, udvikling og skolegang.</p>\r\n<p class=\"NormalInd\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/07/2013"
        },
        {
            "displayName": "Accession",
            "displayValue": "W20130934125"
        },
        {
            "displayName": "Entydig dokumentidentifikation",
            "displayValue": "BE005520"
        },
        {
            "displayName": "Dato for indlæggelse",
            "displayValue": "05/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9341"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "31/01/2013"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 7000530-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}