{
    "id": 214742,
    "title": "Bekendtgørelse om flyvehavre",
    "documentTypeId": "60",
    "isSagsforlobPeriodValid": true,
    "shortName": "BEK nr 730 af 29/05/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om flyvehavre</p>\r\n<p class=\"Indledning2\">I medfør af § 12, § 13, stk. 3, § 15, stk. 1, § 24, stk. 2, og § 25, stk. 1, i lov nr. 58 af 28. januar 2020 om planter og plantesundhed m.v., og efter forhandling med justitsministeren, fastsættes efter bemyndigelse:</p>\r\n<p class=\"Paragraf\" id=\"ida135036d-a3bb-4932-87f0-b2b989aecbc7\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Ejeren eller brugeren af et ubebygget eller ubefæstet areal har pligt til at holde arealet fri for flyvehavre. Ved flyvehavre forstås planter af Avena fatua L., A. sterilis L., og andre vildtvoksende etårige havrearter, der har løsningslag ved grunden af en eller flere kerner i småakset.</p>\r\n<p class=\"Paragraf\" id=\"id8fc561c4-0dbb-43b1-ab6b-f67e90458e58\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ejeren eller brugeren af en ejendom med forekomst af flyvehavre skal ved udlevering af afgrøder fra ejendommen afgive oplysning til modtageren om forekomsten. På modtagerens anmodning skal dette gøres skriftligt.</p>\r\n<p class=\"Stk2\">\r\n   <span class=\"StkNr\" id=\"id0b16d036-c0a8-496e-a0d2-1d612ffc6285\">Stk. 2.</span> Foretages høst, tærskning mv. med maskiner, der tilhører en anden, skal maskinens ejer underrettes om forekomsten af flyvehavre.</p>\r\n<p class=\"Stk2\">\r\n   <span class=\"StkNr\" id=\"id3837dac1-94a3-4672-9c29-bf7f25e7735f\">Stk. 3.</span> Ved salg, bortforpagtning, udlejning eller anden form for overdragelse af arealer med forekomst af flyvehavre skal overdrageren skriftligt meddele erhververen, at der forekommer flyvehavre på arealet.</p>\r\n<p class=\"Paragraf\" id=\"idf03f112c-f58a-4fe8-a4d0-a7bce8fc4091\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Planter eller plantedele af flyvehavre, herunder friske eller tørrede buketter med indhold af flyvehavreplanter, må ikke sælges eller overdrages.</p>\r\n<p class=\"Stk2\">\r\n   <span class=\"StkNr\" id=\"id71aaf6dc-98cf-4b59-9f2f-f22c58b9fa25\">Stk. 2.</span> Det er ikke tilladt at udlægge fugle- eller vildtfoder med indhold af flyvehavre eller på anden måde at sprede flyvehavre.</p>\r\n<p class=\"Stk2\">\r\n   <span class=\"StkNr\" id=\"ida7799407-9dcb-4ff8-90a0-c0f9a0b9a0b4\">Stk. 3.</span> Organisk materiale, herunder husdyrgødning, der formodes eller vides at indeholde flyvehavre, må ikke anvendes til gødskning, sælges eller overdrages, med mindre det er behandlet således, at det ikke indeholder spiredygtige flyvehavrekerner.</p>\r\n<p class=\"Stk2\">\r\n   <span class=\"StkNr\" id=\"id8e581abd-57d5-42c7-99cb-eb2199cb3f38\">Stk. 4.</span> Varer bestemt til konsum eller foderbrug, der formodes eller vides at indeholde flyvehavrekerner, må ikke udleveres til den endelige forbruger, før det er konstateret, at partiet er fri for flyvehavre eller behandlet således, at der ikke kan forekomme spiredygtige flyvehavrekerner.</p>\r\n<p class=\"Stk2\">\r\n   <span class=\"StkNr\" id=\"id486a01dc-bb89-41b3-a091-7c45f306c11f\">Stk. 5.</span> Frø til såning af arter, der ikke er omfattet af bekendtgørelserne om sædekorn og markfrø, og som kan indeholde flyvehavre, må ikke udleveres til den endelige forbruger, før det er konstateret, at partiet er fri for flyvehavrekerner.</p>\r\n<p class=\"Paragraf\" id=\"id888a302f-3e5d-473a-9c16-2c9be1e19833\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Markredskaber, høstmaskiner, maskiner anvendt til emballering og ensilering samt rense-, tørre- og bejdsemaskiner, der har været anvendt på en ejendom med forekomst af flyvehavre, skal renses, så de er fri for flyvehavre, inden de fjernes fra ejendommen.</p>\r\n<p class=\"Stk2\">\r\n   <span class=\"StkNr\" id=\"id96876c77-66e4-4cf5-831e-3724ec927fc1\">Stk. 2.</span> Rense-, tørre- og bejdsemaskiner, der har været anvendt til behandling af afgrøder fra en ejendom med forekomst af flyvehavre, skal renses, så de er fri for flyvehavre, før de anvendes til andre afgrøder.</p>\r\n<p class=\"Stk2\">\r\n   <span class=\"StkNr\" id=\"id32dadc97-8fe9-4277-90f5-f0b33ea5db3d\">Stk. 3.</span> Vogne, transportredskaber, containere og anden emballage samt lokaler, der har været anvendt til afgrøder med indhold af flyvehavre, skal renses, så de er fri for flyvehavre, før de anvendes igen.</p>\r\n<p class=\"Stk2\">\r\n   <span class=\"StkNr\" id=\"idc8ac1a6f-f344-432e-bf58-e995bdd3ca8f\">Stk. 4.</span> Det afrensede materiale fra redskaber, maskiner m.m. nævnt i stk. 1-3, skal håndteres og behandles således, at spredning af flyvehavre ikke forekommer.</p>\r\n<p class=\"Stk2\">\r\n   <span class=\"StkNr\" id=\"id03785bc1-237b-443c-8ecf-78cf2134b01c\">Stk. 5.</span> Transport af varer med indhold af flyvehavre skal ske således, at spredning af flyvehavre ikke forekommer.</p>\r\n<p class=\"Paragraf\" id=\"id625a01b6-ce7a-4208-8a41-7cf8ebad5a27\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Landbrugsstyrelsen foretager kontrol for at sikre, at bekendtgørelsens regler overholdes.</p>\r\n<p class=\"Stk2\">\r\n   <span class=\"StkNr\" id=\"id4bda8afb-56b5-4bf3-bf5d-af5c66ce9bff\">Stk. 2.</span> Hvis Landbrugsstyrelsen under en kontrol konstaterer udbredt forekomst af flyvehavre, dvs. flere end få enkeltstående, spredte planter, foretager Landbrugsstyrelsen gebyrbelagt opfølgende kontrol.</p>\r\n<p class=\"Stk2\">\r\n   <span class=\"StkNr\" id=\"id13ed1464-a9ba-4a78-b28c-0e16558e770a\">Stk. 3.</span> Har Landbrugsstyrelsen foretaget en opfølgende kontrol, jf. stk. 2, kan Landbrugsstyrelsen foretage én eller flere gebyrbelagte genkontroller i årene efter det år, i hvilket Landbrugsstyrelsen har konstateret udbredt forekomst af flyvehavre.</p>\r\n<p class=\"Stk2\">\r\n   <span class=\"StkNr\" id=\"ide681f1f5-f45b-416e-add5-ab9c61a84a06\">Stk. 4.</span> For omkostninger ved opgaver vedrørende hver opfølgende kontrol, jf. stk. 2, og hver genkontrol, jf. stk. 3, opkræves et grundgebyr på 2.900 kr. samt 300 kr. pr. påbegyndt halve time.</p>\r\n<p class=\"Paragraf\" id=\"id3b35049d-6d44-4f79-ba60-d2987a8926ee\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Med bøde straffes den, der overtræder §§ 1-4.</p>\r\n<p class=\"Stk2\">\r\n   <span class=\"StkNr\" id=\"idb944e101-8bdd-4615-80d6-eea9a248a36c\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"idc7ae43c8-47d8-4766-9417-cc0b9120096e\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Skønnes en overtrædelse af § 1 ikke at ville medføre højere straf end bøde, kan Landbrugsstyrelsen i et bødeforelæg tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde som angivet i bødeforelægget.</p>\r\n<p class=\"Paragraf\" id=\"id37c10f2b-2a32-4fd4-8692-9851f3acbaa0\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. juli 2020.</p>\r\n<p class=\"Stk2\">\r\n   <span class=\"StkNr\" id=\"id64dc833a-3922-4310-8204-303534417c26\">Stk. 2.</span> Bekendtgørelse nr. 1548 af 11. december 2015 om flyvehavre ophæves.</p>\r\n<p class=\"Stk2\">\r\n   <span class=\"StkNr\" id=\"id4e9dbcfa-17db-4c85-bb6f-f7ebb65d5857\">Stk. 3.</span> Der opkræves ikke gebyr efter § 5, stk. 4, hvis kontrolbesøget, hvorved der er konstateret manglende overholdelse af pligt til at holde et areal fri for flyvehavre, har fundet sted forud for denne bekendtgørelses ikrafttræden.</p><div class=\"Givet\" id=\"Givet\"><p class=\"Givet\" align=\"center\">Landbrugsstyrelsen, den 29. maj 2020</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Steen Bonde</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/05/2020"
        },
        {
            "displayName": "Accession",
            "displayValue": "B20200073005"
        },
        {
            "displayName": "Entydig dokumentidentifikation",
            "displayValue": "CK002491"
        },
        {
            "displayName": "Dato for førstegangsindlæggelse",
            "displayValue": "30/05/2020"
        },
        {
            "displayName": "Dato for indlæggelse",
            "displayValue": "30/05/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "730"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "29/05/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Landbrugsstyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Landbrugsstyrelsen, j.nr. 20-1230-000008"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}