{
    "id": 108718,
    "title": "1995 BTL 159   BETÆNKNING OVER FORSLAG TIL LOV OM ÆNDRING AF LOV OM DANSK LANDBRUGS   REALKREDITFOND (OPHÆVELSE AF ENERETTEN) (AF KIRSTEN JACOBSEN (FP) M.FL.)    NR L 159 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 159",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 159 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Dansk Landbrugs  \r\n\r\n Realkreditfond (Ophævelse af eneretten) (Af Kirsten Jacobsen (FP) m.fl.) <BR>  \r\n\r\n Nr L 159 1995-96, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19960521 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til økonomiministeren og til landbrugs- og fiskeriministeren, som  \r\n\r\n disse har besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Ejendomsmæglernes Landsorganisation. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) bemærker, at mindretallet går ind for fri  \r\n\r\n konkurrence og dermed imod monopoler. Derfor har Venstre og Det Konservative  \r\n\r\n Folkeparti set meget positivt på Fremskridtspartiets lovforslag om ophævelse  \r\n\r\n af Dansk Landbrugs Realkreditfonds monopol. Denne liberalisering af adgangen  \r\n\r\n til at yde landbrugslån i belåningsintervallet 0-70 pct. mod de nuværende  \r\n\r\n 0-45 pct. er stødt på modstand fra bl.a. Økonomiministeriet og  \r\n\r\n Nationalbanken. Disse mener, at en liberalisering ud fra kreditpolitiske  \r\n\r\n overvejelser m.v. kun bør gennemføres, hvis lånegrænsen for landbrug sænkes  \r\n\r\n fra 70 til 60 pct. </P>  \r\n\r\n<P>Derfor mener Venstre og Det Konservative Folkeparti, at det bør overvejes  \r\n\r\n at gennemføre en delvis liberalisering af loven ved at hæve den nuværende  \r\n\r\n grænse mellem enheds- og tolagsbelåningen fra 45 til 60 pct. </P>  \r\n\r\n<P>Dette skal ske med følgende begrundelse: </P>  \r\n\r\n<P>- Ændringen vil medføre mere konkurrence på landbrugsbelåning og friere  \r\n\r\n finansieringsvalg for landmændene. </P>  \r\n\r\n<P>- Bevarelse af muligheden for 70 pct. belåning via Dansk Landbrugs  \r\n\r\n Realkreditfond og jordbrugslån i de øvrige kreditinstitutter. </P>  \r\n\r\n<P>- Ændringen vil ikke kunne udsættes for samme kritik som det foreliggende  \r\n\r\n forslag. </P>  \r\n\r\n<P>På denne baggrund kan Venstre og Det Konservative Folkeparti ikke stemme  \r\n\r\n for det foreliggende lovforslag, men vil se positivt på en kommende debat om  \r\n\r\n liberalisering af realkreditloven, der tager højde for ovenstående  \r\n\r\n kreditpolitiske overvejelser. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med det stillede ændringsforslag. </P>  \r\n\r\n<P>ÆndringsforslagAf et <I>mindretal</I> (FP): </P>  \r\n\r\n<P>Til § 2 <B>1)</B> Paragraffen affattes således: </P>  \r\n\r\n<P> <B>&#187;§ 2</B> Landbrugs- og fiskeriministeren fastsætter tidspunktet  \r\n\r\n for lovens ikrafttræden.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Ophævelsen af Dansk Landbrugs Realkreditfonds eneret betyder, at  \r\n\r\n der skal skabes lige muligheder og øget konkurrence på området for  \r\n\r\n realkreditbelåning af landbrugsejendomme m.v. Som følge heraf er det senere  \r\n\r\n nødvendigt at gennemføre ændringer i realkreditlovgivningen, således at  \r\n\r\n lånegrænsen for belåning af landbrugsejendomme m.v. generelt fastsættes til  \r\n\r\n 70 pct. af værdiansættelsen, og således at grundlaget for værdiansættelsen  \r\n\r\n fortsat er ejendommens jord og bygninger samt dertil hørende besætning,  \r\n\r\n driftsinventar og driftsmateriel m.v. </P>  \r\n\r\n<P>Med henblik på at samstemme ikrafttrædelsestidspunktet for de nævnte  \r\n\r\n ændringer med tidspunktet for ophævelsen af Dansk Landbrugs Realkreditfonds  \r\n\r\n eneret foreslås det, at landbrugs- og fiskeriministeren fastsætter  \r\n\r\n tidspunktet for lovens ikrafttræden, idet det forudsættes, at dette sker  \r\n\r\n parallelt med de nævnte ændringers ikrafttræden. Med denne udskydelse af  \r\n\r\n ikrafttrædelsestidspunktet gives der endvidere tid til at få afklaret Dansk  \r\n\r\n Landbrugs Realkreditfonds fremtidige situation. </P>  \r\n\r\n<P>Hans Peter Baadsgaard (S) fmd. <I>Jytte Madsen (S) Lissa Mathiasen (S)  \r\n\r\n Jørn Pedersen (S) Jytte Wittrock (S) Villy Søvndal (SF) Jørgen Estrup (RV)  \r\n\r\n Keld Albrechtsen (EL) Sonja Albrink (CD) Pia Larsen (V) Bodil Thrane (V)  \r\n\r\n Erling Oxdam (V) Jens Hald Madsen (V) John Vinther (KF) Gitte Seeberg (KF)  \r\n\r\n Kai Dige Bach (KF) Kirsten Jacobsen (FP)</I> nfmd. Dansk Folkeparti havde  \r\n\r\n ikke medlemmer i udvalget. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) bemærker, at mindretallet går ind for fri  \r\n\r\n konkurrence og dermed er imod monopoler. Derfor har Venstre og Det  \r\n\r\n Konservative Folkeparti set meget positivt på Fremskridtspartiets lovforslag  \r\n\r\n om ophævelse af Dansk Landbrugs Realkreditfonds monopol. Denne liberalisering  \r\n\r\n af adgangen til at yde landbrugslån i belåningsintervallet 0-70 pct. mod de  \r\n\r\n nuværende 0-45 pct. er stødt på modstand fra bl.a. Økonomiministeriet og  \r\n\r\n Nationalbanken. Disse mener, at en liberalisering ud fra kreditpolitiske  \r\n\r\n overvejelser m.v. kun bør gennemføres, hvis lånegrænsen for landbrug sænkes  \r\n\r\n fra 70 til 60 pct. </P>  \r\n\r\n<P>Venstre og Det Konservative Folkeparti ønsker, at lånegrænsen på 70 pct.  \r\n\r\n fastholdes. </P>  \r\n\r\n<P>På denne baggrund kan Venstre og Det Konservative Folkeparti ikke stemme  \r\n\r\n for det foreliggende lovforslag. </P>  \r\n\r\n<P>Et andet mindretal inden for flertallet (Enhedslistens medlem af udvalget)  \r\n\r\n påpeger, at der med lovforslaget ikke er tale om en isoleret  \r\n\r\n finansieringteknisk problematik, men derimod om bredere landbrugspolitiske  \r\n\r\n overvejelser. Landbruget er et erhverv, som varetager en række overordnede  \r\n\r\n samfundsnyttige funktioner, og på dette grundlag er en vis form for  \r\n\r\n særbehandling nødvendig. </P>  \r\n\r\n<P>Dansk Landbrugs Realkreditfond er en fond med speciel ekspertise og et  \r\n\r\n specifikt ansvar for landbruget, forhold, der ikke kendetegner almindelige  \r\n\r\n realkreditinstitutter, hvorfor opretholdelsen af Dansk Landbrugs  \r\n\r\n Realkreditfonds monopol er i almen interesse. Desuden er Dansk Landbrugs  \r\n\r\n Realkreditfond ikke underlagt de EU-restriktioner, der gælder for andre  \r\n\r\n realkreditinstitutter, hvilket giver mulighed for en stærkere  \r\n\r\n landbrugsøkonomisk kreditinstitution. </P>  \r\n\r\n<P>Det er dog vigtigt, at Dansk Landbrugs Realkreditfond, hvis den på sigt  \r\n\r\n skal opretholde sin monopolstatus, må være indstillet på aktivt at deltage i  \r\n\r\n finansiering og gennemførelse af den økologiske omlægning i landbruget,  \r\n\r\n hvilket Enhedslisten under førstebehandlingen kraftigt understregede. Der  \r\n\r\n skal i forlængelse af dette arbejdes hen imod oprettelsen af en offentlig  \r\n\r\n jordbank i Dansk Landbrugs Realkreditfonds regi med henblik på at lette den  \r\n\r\n økologiske omlægning. </P>  \r\n\r\n<P>Enhedslisten stemmer således på baggrund af landbrugspolitiske  \r\n\r\n betragtninger imod lovforslaget. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> i den affattelse, hvori det foreligger  \r\n\r\n efter 2. behandling. </P>  \r\n\r\n<P>Hans Peter Baadsgaard (S) fmd. <I>Jytte Madsen (S) Lissa Mathiasen (S)  \r\n\r\n Jørn Pedersen (S) Jytte Wittrock (S) Villy Søvndal (SF) Jørgen Estrup (RV)  \r\n\r\n Keld Albrechtsen (EL) Sonja Albrink (CD) Pia Larsen (V) Bodil Thrane (V)  \r\n\r\n Erling Oxdam (V) Jens Hald Madsen (V) John Vinther (KF) Gitte Seeberg (KF)  \r\n\r\n Kai Dige Bach (KF) Kirsten Jacobsen (FP)</I> nfmd. Dansk Folkeparti havde  \r\n\r\n ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/06/1996"
        },
        {
            "displayName": "Accession",
            "displayValue": "199514K00159"
        },
        {
            "displayName": "Entydig dokumentidentifikation",
            "displayValue": "CL006431"
        },
        {
            "displayName": "Dato for førstegangsindlæggelse",
            "displayValue": "20/06/1996"
        },
        {
            "displayName": "Dato for indlæggelse",
            "displayValue": "20/06/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "159"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}