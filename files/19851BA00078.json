{
    "id": 106038,
    "title": "1985 BSF 78   FORSLAG TIL FOLKETINGSBESLUTNING OM EN SAMMENHÆNGENDE DANSK ALKOHOLPOLITIK  ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 78",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 78 </P>  \r\n\r\n<P></P>  \r\n\r\n<P>Forslag til folketingsbeslutning om en sammenhængende dansk alkoholpolitik  \r\n\r\n</P>  \r\n\r\n<P></P>  \r\n\r\n<P>Fremsat af Aase Olesen (RV) Bernhard Baunsgaard (RV) Dagmar Mørk Jensen  \r\n\r\n (RV) Niels Helveg Petersen (RV) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at tage initiativer, herunder at </P>  \r\n\r\n<P>fremsætte nødvendige lovforslag, til at fremme folkesundheden ved </P>  \r\n\r\n<P>at begrænse befolkningens alkoholforbrug og leve op til WHOs mål </P>  \r\n\r\n<P>om sundhed for alle år 2000. </P>  \r\n\r\n<P>Sådanne initiativer bør omfatte: </P>  \r\n\r\n<P>1. Regulering af giftskatterne, således at prisen på øl, vin og </P>  \r\n\r\n<P>spiritus justeres i overensstemmelse med den almindelige </P>  \r\n\r\n<P>prisudvikling i samfundet. </P>  \r\n\r\n<P>Skatteministeren bemyndiges til at gennemføre sådanne reguleringer. </P>  \r\n\r\n<P>2. Alkohol- og narkotikarådenes alkoholudvalg pålægges </P>  \r\n\r\n<P>a. at udarbejde konkrete forslag, der kan medvirke til effektivt at </P>  \r\n\r\n<P>nedsætte alkoholforbruget i skoler og i miljøer, hvor unge færdes, </P>  \r\n\r\n<P>b. at tage initiativer til en virkelig dialog mellem LO, DA og de </P>  \r\n\r\n<P>offentligt ansattes organisationer om foranstaltninger, der kan </P>  \r\n\r\n<P>begrænse alkoholforbruget på arbejdspladser, </P>  \r\n\r\n<P>c. at målrette den oplysende indsats vedrøende alkohol og dens </P>  \r\n\r\n<P>skadevirkninger over for særlige grupper som f.eks. </P>  \r\n\r\n<P>samarbejdsudvalg, idrætsledere, jordemødre, skolelæger m.v., </P>  \r\n\r\n<P>d. at holde beslutningstagere løbende orienteret om </P>  \r\n\r\n<P>forskningsresultater på området, således at alkoholpolitiske </P>  \r\n\r\n<P>initiativer kan justeres i henhold hertil. </P>  \r\n\r\n<P>3. Konkrete forslag med henblik på at styrke behandlingstilbud til </P>  \r\n\r\n<P>den enkelte alkoholmisbruger. Særlige behandlingsmuligheder for </P>  \r\n\r\n<P>kvinder bør tilgodeses. </P>  \r\n\r\n<P>4. Tilbud om behandling til alkoholmisbrugere som alternativ til </P>  \r\n\r\n<P>frihedsberøvelse i forbindelse med spirituskørsel. </P>  \r\n\r\n<P>5. Stramning af reglerne for markedsføring af alkoholholdige drikke. </P>  \r\n\r\n<P>6. Sikring af private organisationers placering i det samlede </P>  \r\n\r\n<P>oplysnings- og behandlingsarbejde bl.a. ved tilvejebringelse af </P>  \r\n\r\n<P>midler til konsulentarbejde, efterbehandling og oprettelse af </P>  \r\n\r\n<P>alkoholfrie miljøer. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Formålet med beslutningsforslaget er at nedsætte befolkningens </P>  \r\n\r\n<P>alkoholforbrug og dermed de alkoholrelaterede skader. De </P>  \r\n\r\n<P>samfundsøkonomiske og menneskelige omkostninger som følge af </P>  \r\n\r\n<P>befolkningens alkoholforbrug og -misbrug er massive. Ca. 25 pct. </P>  \r\n\r\n<P>af patienter på psykiatriske afdelinger har alkoholproblemer, og </P>  \r\n\r\n<P>ca. 20 pct. af patienter på andre hospitalsafdelinger har </P>  \r\n\r\n<P>alkoholproblemer. Der er udgifter i forbindelse med tildeling af </P>  \r\n\r\n<P>førtidspension, udgifter til sygedagpenge, institutionsanbringelse </P>  \r\n\r\n<P>af børn og unge på grund af forældres alkoholmisbrug, forsorg for </P>  \r\n\r\n<P>børn med intellektuelle handicap på grund af moderens </P>  \r\n\r\n<P>alkoholmisbrug under graviditet, voldsforbrydelser, spirituskørsel </P>  \r\n\r\n<P>og detentionsanbringelse. </P>  \r\n\r\n<P>Indenrigsministeriet har for nylig foretaget beregninger af &#187;De </P>  \r\n\r\n<P>økonomiske konsekvenser af alkoholforbruget&#171; </P>  \r\n\r\n<P>(Indenrigsministeriet, januar 1986). Beregningerne viser, at det </P>  \r\n\r\n<P>offentliges udgifter på grund af befolkningens alkoholforbrug </P>  \r\n\r\n<P>beløber sig til skønsmæssigt 5 mia kr. om året. Det fremhæves, at </P>  \r\n\r\n<P>dette skøn ikke &#187;afspejler alle de sociale og sundhedsmæssige </P>  \r\n\r\n<P>problemer, der rammer de familier, der på en eller anden måde </P>  \r\n\r\n<P>kender til alkoholisme.&#171; </P>  \r\n\r\n<P>De rent menneskelige omkostninger er det umuligt at opgøre i kroner </P>  \r\n\r\n<P>og øre. </P>  \r\n\r\n<P>Forslagsstillerne finder, at skadevirkningerne som følge af </P>  \r\n\r\n<P>befolkningens alkoholforbrug er af et sådant omfang, at en </P>  \r\n\r\n<P>forstærket indsats med henblik på at sænke alkoholforbruget er </P>  \r\n\r\n<P>påkrævet. </P>  \r\n\r\n<P>Indsatsen bør omfatte befolkningens alkoholforbrug i bredeste </P>  \r\n\r\n<P>forstand. Jo større en befolknings totalforbrug er, jo større er </P>  \r\n\r\n<P>antallet af misbrugere, idet alkohol er afhængighedsskabende. Der </P>  \r\n\r\n<P>er ingen reelle behandlingsmuligheder over for de kroniske </P>  \r\n\r\n<P>sygdomme som følge af alkoholmisbrug, og behandlingseffekten over </P>  \r\n\r\n<P>for den enkelte misbruger er ligeledes yderst begrænset. Indsatsen </P>  \r\n\r\n<P>bør således primært koncentrere sig om at reducere rekrutteringen </P>  \r\n\r\n<P>til misbrugergruppen (jfr. indenrigsministeriets rapport). </P>  \r\n\r\n<P>Dette kan ske ved at sænke befolkningens totalforbrug af alkohol. Af </P>  \r\n\r\n<P>menneskelige hensyn er det nødvendigt samtidig at styrke </P>  \r\n\r\n<P>behandlingsapparatet. </P>  \r\n\r\n<P>En samlet og sammenhængende alkoholpolitik, der skal føre til en </P>  \r\n\r\n<P>ændring af befolkningens alkoholforbrug, skal gennemføres uden </P>  \r\n\r\n<P>fordømmende eller moraliserende undertoner og bygge på en </P>  \r\n\r\n<P>velorienteret befolknings muligheder for at træffe sunde valg. </P>  \r\n\r\n<P>&#187;Sygdomsforebyggelse drejer sig om at gøre det let at træffe sunde  \r\n\r\n</P>  \r\n\r\n<P>valg.&#171; (Citat af embedslæge Vagn Christensen). </P>  \r\n\r\n<P>Øvrige initiativer </P>  \r\n\r\n<P>Forslagsstillerne har med tilfredshed noteret sig, at </P>  \r\n\r\n<P>industriministeren agter at foreslå landsbevillingsnævnet nedlagt. </P>  \r\n\r\n<P>Sigtet må være, at afslag på bevillingsansøgninger, der bygger på </P>  \r\n\r\n<P>lokale afgørelser, ikke skal kunne omgøres af en central myndighed </P>  \r\n\r\n<P>uden kendskab til lokale forhold og ønsker. </P>  \r\n\r\n<P>Socialministeren har i folketingets socialudvalg oplyst, at man intet </P>  \r\n\r\n<P>overblik har over det lokale ressourceforbrug vedrørende </P>  \r\n\r\n<P>forebyggelse af alkoholmisbrug i amter og kommuner, men at </P>  \r\n\r\n<P>stikprøver har vist, at der er meget store forskelle fra amt til </P>  \r\n\r\n<P>amt. </P>  \r\n\r\n<P>Dette understreger betydningen af at tilvejebringe forbedrede </P>  \r\n\r\n<P>statistikker som grundlag for en sundhedspolitisk indsats. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>Den relative pris på øl, vin og spiritus er faldet stærkt gennem de </P>  \r\n\r\n<P>sidste 20 år. I samme periode er befolkningens alkoholforbrug </P>  \r\n\r\n<P>fordoblet fra 6 liter til over 12 liter ren alkohol pr. år pr. </P>  \r\n\r\n<P>voksen over 15 år; heri er ikke medregnet forbruget af toldfri </P>  \r\n\r\n<P>varer, der formentlig har været stærkt stigende. </P>  \r\n\r\n<P>Det er de mennesker, der tjener mest, der har det største </P>  \r\n\r\n<P>alkoholforbrug, og en regulering af giftskatterne rammer således i </P>  \r\n\r\n<P>høj grad den bedre stillede del af befolkningen (jfr. </P>  \r\n\r\n<P>Egmontfondens fremtidsstudie &#187;De grimme ællinger&#171;, maj 1984).  \r\n\r\n Men </P>  \r\n\r\n<P>det er lavindkomstgrupperne, der får de største økonomiske </P>  \r\n\r\n<P>problemer som følge af deres alkoholforbrug. </P>  \r\n\r\n<P>Forslaget om regulering og indeksering af giftskatter har primært et </P>  \r\n\r\n<P>sundhedspolitisk sigte. Oftest har forhøjelse af giftskatterne </P>  \r\n\r\n<P>haft til formål at øge statens indtægter. Når alkoholforbruget </P>  \r\n\r\n<P>falder som følge af højere priser, vil der være samfundsøkonomiske </P>  \r\n\r\n<P>gevinster i form af besparelser inden for sundheds- og </P>  \r\n\r\n<P>socialsektoren, børne- og ungdomsforsorgen samt kriminalforsorgen. </P>  \r\n\r\n<P>Erfaringerne viser, at regulering og indeksering har øjeblikkelig </P>  \r\n\r\n<P>virkning på forbruget og har således et direkte forebyggende </P>  \r\n\r\n<P>sigte. </P>  \r\n\r\n<P>Skatteministeren bør have bemyndigelse til med vekslende mellemrum og </P>  \r\n\r\n<P>uden varsel at regulere giftskatterne inden for rammerne af den </P>  \r\n\r\n<P>almindelige prisudvikling. Hensigten hermed er dels at hindre </P>  \r\n\r\n<P>konkurrenceforvridning mellem de store butikskæder og den mindre </P>  \r\n\r\n<P>detailhandel, dels at hindre hamstring. </P>  \r\n\r\n<P>Ad 2 b </P>  \r\n\r\n<P>I det langsigtede arbejde må der tillægges indsatsen mod </P>  \r\n\r\n<P>alkoholforbruget på arbejdspladser den allerstørste betydning. </P>  \r\n\r\n<P>Mange misbrug etableres på arbejdspladsen. Alkoholforbruget på </P>  \r\n\r\n<P>arbejdspladsen medfører dårlig ledelse, produktionstab og </P>  \r\n\r\n<P>arbejdsulykker. Som konsekvens heraf har en række førende </P>  \r\n\r\n<P>virksomheder i verden (eksempelvis IBM) en klar alkoholpolitik, </P>  \r\n\r\n<P>der omfatter ansatte på alle planer. Denne politik har hverken </P>  \r\n\r\n<P>gjort IBM til en ikke-attraktiv arbejdsplads eller skadet </P>  \r\n\r\n<P>regnskabet. </P>  \r\n\r\n<P>Der skal i langt højere grad, end det sker i dag, oplyses om </P>  \r\n\r\n<P>alkoholens additive virkninger i forbindelse med andre farlige </P>  \r\n\r\n<P>stoffer. </P>  \r\n\r\n<P>Ad 2 c </P>  \r\n\r\n<P>Oplysning i bred almindelighed har til dato haft meget begrænset </P>  \r\n\r\n<P>virkning på alkoholforbruget. Målrettet oplysning gennem radio og </P>  \r\n\r\n<P>især TV kan medvirke til at skabe forståelse i befolkningen for </P>  \r\n\r\n<P>nødvendigheden af at føre en egentlig sundhedspolitik på dette </P>  \r\n\r\n<P>område. </P>  \r\n\r\n<P>Oplysningsarbejdet skal koncentrere sig om bestemte målgrupper som </P>  \r\n\r\n<P>f.eks. børn og unge, gravide, trafikanter og arbejdspladser, </P>  \r\n\r\n<P>herunder også arbejdspladser inden for kontor- og </P>  \r\n\r\n<P>administrationssektoren. </P>  \r\n\r\n<P>Ad 3 </P>  \r\n\r\n<P>Den tilsyneladende velfungerende storforbruger såvel som den </P>  \r\n\r\n<P>egentlige alkoholiker fornægter sædvanligvis sit misbrug og </P>  \r\n\r\n<P>erkender sjældent spontant sit behandlingsbehov. Han eller hun </P>  \r\n\r\n<P>tvinges som regel ind i behandlingsapparatet i en krisesituation </P>  \r\n\r\n<P>som f.eks. truslen om at miste sit arbejde, truslen om skilsmisse </P>  \r\n\r\n<P>og lignende sanktioner af social art. Under disse omstændigheder </P>  \r\n\r\n<P>frastøder behandlingsapparatets primitivitet den </P>  \r\n\r\n<P>behandlingstrængende. En vellykket, attraktiv behandling kan </P>  \r\n\r\n<P>tiltrække nye behandlingstrængende. </P>  \r\n\r\n<P>Der findes langt flere mandlige end kvindelige alkoholmisbrugere, men </P>  \r\n\r\n<P>kvinder bliver hurtigere mere medtagne af alkoholmisbrug end mænd. </P>  \r\n\r\n<P>Mænds alkoholmisbrug begynder oftere end kvinders som socialt </P>  \r\n\r\n<P>drikkeri (som regel på arbejdspladsen). Kvinders alkoholmisbrug </P>  \r\n\r\n<P>starter som regel som en problemløsningsmodel. Der er større </P>  \r\n\r\n<P>fordømmelse over for kvindelige end over for mandlige </P>  \r\n\r\n<P>alkoholmisbrugere. Den kvindelige alkoholiker forlades hurtigere </P>  \r\n\r\n<P>af ægtefællen og bliver herved socialt udstødt og isoleret. Den </P>  \r\n\r\n<P>mandlige alkoholikers hustru forbliver ofte i ægteskabet i kraft </P>  \r\n\r\n<P>af traditionelle kvindelige egenskaber i &#187;hjælpe- og </P>  \r\n\r\n<P>omsorgsfunktionen&#171;. </P>  \r\n\r\n<P>Der skal tilbydes specielle alkoholambulatorier for kvinder, idet </P>  \r\n\r\n<P>erfaringerne har vist, at kvinder i høj grad er modtagelige for </P>  \r\n\r\n<P>gruppe- og samtaleterapi, såfremt behandlingen foregår i rene </P>  \r\n\r\n<P>kvindegrupper. </P>  \r\n\r\n<P>Kvinder med små børn bør i forbindelse med dag-/ døgnindlæggelse have </P>  \r\n\r\n<P>mulighed for at have børnene hos sig under indlæggelsen. </P>  \r\n\r\n<P>Der indsættes hvert år 30.000 mennesker i detentioner i Danmark </P>  \r\n\r\n<P>(nyeste tal 1978). Hvert år optræder der dødsfald i forbindelse </P>  \r\n\r\n<P>med detentionsanbringelserne. De detentionsanbragte er dels </P>  \r\n\r\n<P>berusere, dels alkoholmisbrugere. Derfor må der etableres en </P>  \r\n\r\n<P>nærmere tilknytning mellem behandlingsklinik og afrusningsklinik, </P>  \r\n\r\n<P>således at behandlingstilbuddet kan udvides og flere kan tilbydes </P>  \r\n\r\n<P>behandling. Forslagsstillerne anbefaler, at de to forslag, som </P>  \r\n\r\n<P>folketinget allerede har under behandling, snarest fører til en </P>  \r\n\r\n<P>ændring af de eksisterende, uacceptable forhold. </P>  \r\n\r\n<P>Ad 4 </P>  \r\n\r\n<P>En stor del af de bilister, der dømmes for spirituskørsel, har et </P>  \r\n\r\n<P>misbrugsproblem. Frihedsberøvelse har ingen behandlingsmæssig </P>  \r\n\r\n<P>effekt. Som alternativ til frihedsberøvelse kan den dømte vælge at </P>  \r\n\r\n<P>indgå i et ca. 2-årigt behandlingsforløb, hvori indgår </P>  \r\n\r\n<P>kontrolleret antabusbehandling. Ved manglende overholdelse af </P>  \r\n\r\n<P>behandlingsbetingelserne konverteres straffen automatisk til den </P>  \r\n\r\n<P>berammede frihedsberøvelse. </P>  \r\n\r\n<P>Ad 5 </P>  \r\n\r\n<P>Den eksisterende kodeks for markedsføring af alkoholiske drikke bør </P>  \r\n\r\n<P>tages op til fornyet forhandling med producenterne. </P>  \r\n\r\n<P>Såfremt man ikke ad frivillighedens vej kan opnå en stramning af </P>  \r\n\r\n<P>reglerne, bør der lovgives herom. Samtidig bør det overvejes at </P>  \r\n\r\n<P>begrænse reklameringens omfang, eventuelt gennem en afgift på det </P>  \r\n\r\n<P>samlede reklame- og markedsføringsbudget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00078"
        },
        {
            "displayName": "Entydig dokumentidentifikation",
            "displayValue": "CL005677"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}