{
    "id": 230082,
    "title": "Afgørelse efter lov om fremtidsfuldmagter § 7",
    "documentTypeId": "230",
    "isSagsforlobPeriodValid": true,
    "shortName": "AFG nr 9314 af 25/03/2022",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse efter lov om fremtidsfuldmagter § 7</p>\r\n<div class=\"Resume\">\r\n   <p class=\"TekstGenerel\">Fremtidsfuldmagtsgivers ægtefælle indgav den 21. juni 2018 anmodning om at iværksætte fremtidsfuldmagt oprettet den 22. januar 2018. Statsforvaltningen behandlede sagen på baggrund af lægeerklæring af 14. juni 2018. Det blev på den baggrund anset for usandsynligt, at fremtidsfuldmagtsgiver havde været i stand til at handle fornuftsmæssigt ved oprettelsen i januar 2018. Af lægeerklæringen fremgik, at fuldmagtsgiver allerede i 2010 blev diagnosticeret med Alzheimers demens, og i 2016 indikerede en demenstest svær demens. 1. marts 2018 flyttede fremtidsfuldmagtsgiver på plejehjem. Statsforvaltningen fandt det på den baggrund betænkeligt at sætte fremtidsfuldmagten i kraft. Civilstyrelsen stadfæstede Statsforvaltningen afgørelse om ikke at sætte fremtidsfuldmagt i kraft, jf. fremtidsfuldmagtslovens § 7, stk. 3, selvom notaren ved oprettelsen havde vurderet, at fremtidsfuldmagtsgiver var i stand til at oprette en fremtidsfuldmagt.</p>\r\n</div>\r\n<p>Statsforvaltningens afgørelse af 11. juli 2018:</p>\r\n<p>”Statsforvaltningen afslår at sætte fremtidsfuldmagten af 22. januar 2018 i kraft.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Vi vurderer, at det er betænkeligt at sætte fremtidsfuldmagten i kraft.</p>\r\n<p>Det gør vi, fordi det ud fra oplysningerne. i den fremsendte lægeerklæring er usandsynligt, at du ved oprettelsen af fremtidsfuldmagten var i stand til at handle fornuftsmæssigt.</p>\r\n<p>Vi har således lagt vægt på, at det af lægeerklæring af 14. juni 2018 fremgår, at du i 2010 blev diagnosticeret med Alzheimers Demens. Allerede i 2016, hvor du blev afsluttet fra Neurologisk Ambulatorium, Aarhus Sygehus, viste MMSE (demenstest) en score på 11, hvilket er svarende til svær demens. Det fremgår videre af lægeerklæringen, at du den 1. marts 2018 – kort tid efter oprettelse af fremtidsfuldmagten – er flyttet på plejehjem. Lægen, som på tidspunktet for lægeerklæringens udstedelse sidst havde tilset dig den 19. april 2018, vurderer, at du er så alvorligt påvirket af demenssygdommen, at du ikke kan varetage dine personlige og økonomiske forhold, og at du ikke vil være i stand til at forstå betydningen af en fremtidsfuldmagt.</p>\r\n<p>Vi vurderer på den baggrund, at du allerede ved oprettelse af fremtidsfuldmagten hos notaren den 22. januar 2018 har været så svært dement, at du måtte anses for ude af stand til at handle fornuftsmæssigt.</p>\r\n<p>Vi henviser til § 7, stk. 3, i lov om fremtidsfuldmagter, hvoraf det fremgår, at fremtidsfuldmagten ikke kan sættes i kraft, hvis det på grundlag af de foreliggende oplysninger findes betænkeligt.</p>\r\n<p>Vi henviser endvidere til lovens § 1, hvoraf fremgår, at oprettelse af en fremtidsfuldmagt forudsætter, at fuldmagtsgiver er i stand til at handle fornuftsmæssigt på tidspunktet for oprettelsen.</p>\r\n<p>…”</p>\r\n<p>Fremtidsfuldmagtshaver påklagede afgørelsen.</p>\r\n<p>Civilstyrelsens afgørelse af 25. september 2018, sags.nr. 18-350-00004:</p>\r\n<p style=\"text-align: justify;\">”Civilstyrelsen har behandlet Deres klage over Statsforvaltningens afgørelse af 11. juli 2018. Ved afgørelsen afviste Statsforvaltningen at sætte fremtidsfuldmagten for Deres mand, A, i kraft.</p>\r\n<p>Civilstyrelsen ændrer ikke Statsforvaltningens afgørelse.</p>\r\n<p>Afgørelsen er truffet efter § 7, jf. § 1 i lov om fremtidsfuldmagter.</p>\r\n<p>De har til støtte for Deres klage blandt andet anført, at notaren ved retten i Holstebro har vurderet, at A var egnet til at vide hvad en fremtidsfuldmagt er, og hvad den skal bruges til, når han ikke selv er i stand til at varetage egne personlige og økonomiske forhold.</p>\r\n<p>De har videre blandt andet oplyst, at A flyttede på plejehjem den 1. marts 2018. De har i forlængelse heraf oplyst, at fra at være dement i januar 2018 med forståelse for egen situation, er A nu helt ugenkendelig for Dem og familien, og herudover uden sygdomsindsigt.</p>\r\n<p>De har slutteligt anført, at A var i stand til at handle fornuftsmæssigt ved oprettelsen af fremtidsfuldmagten, men desværre ikke er det i dag.</p>\r\n<p>Det fremgår af sagen, at A´s læge, L, har udarbejdet en lægeerklæring vedrørende A, dateret 14. juni 2018.</p>\r\n<p>Det fremgår blandt andet af lægeerklæringen, at A ikke skønnes at kunne varetage henholdsvis sine økonomiske og personlige forhold, samt forstå betydningen af fremtidsfuldmagtens ikrafttrædelse grundet alvorlig påvirkning af Alzheimers.</p>\r\n<p>Det fremgår videre af lægeerklæringen, at A tilbage i 2010 fik diagnosen Alzheimers. Efter det oplyste blev A afsluttet fra neurolog i Århus i 2016. Her viste en MMSE test en score på 11, hvilket ses at ligge på grænsen til svær demens.</p>\r\n<p>Efter en gennemgang af sagen, finder Civilstyrelsen i lighed med Statsforvaltningen, at betingelserne for at sætte fremtidsfuldmagten for A i kraft ikke er til stede. Begrundelsen er den samme, som fremgår af Statsforvaltningens afgørelse.</p>\r\n<p>Civilstyrelsen har ved afgørelsen navnlig lagt vægt på de oplysninger, der fremgår af lægeerklæringen af 14.juni 2018, vedrørende A´s helbredsmæssige tilstand på tidspunktet for lægeerklæringens udfærdigelse, som understøtter, at A på tidspunktet for oprettelsen af fremtidsfuldmagten den 22. januar 2018 ikkehar været i stand til at handle fornuftsmæssigt, hvilket blandt andet er en betingelse for at kunne opretteen fremtidsfuldmagt efter lovens § 1.</p>\r\n<p>Det er Civilstyrelsens vurdering, at de oplysninger, som De har henvist til i Deres klage, ikke kan føre til et andet resultat.</p>\r\n<p>Kopi af dette brev er sendt til Statsforvaltningen.</p>\r\n<p>De bestemmelser, der henvises til ovenfor, finder De i lov nr. 618 af 8. juni 2016 om fremtidsfuldmagter. ”</p>\r\n<p style=\"text-align: justify;\">\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2022"
        },
        {
            "displayName": "Accession",
            "displayValue": "X20220931401"
        },
        {
            "displayName": "Entydig dokumentidentifikation",
            "displayValue": "AA013024"
        },
        {
            "displayName": "Dato for indlæggelse",
            "displayValue": "08/04/2022"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9314"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "25/03/2022"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 18-350-00004"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}