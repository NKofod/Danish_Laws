{
    "id": 156844,
    "title": "Ankestyrelsens principafgørelse O-26-93 om kontanthjælp - konkret tilbud - boligtillæg - venteliste - rimelig og billigere bolig",
    "documentTypeId": "240",
    "isSagsforlobPeriodValid": true,
    "shortName": "KEN nr 9206 af 15/04/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-26-93 om kontanthjælp - konkret tilbud - boligtillæg - venteliste - rimelig og billigere bolig</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et boligtillæg (nu særlig støtte) kunne have været nedsat fra det tidspunkt, hvor en anden rimelig og billigere bolig umiddelbart kunne stilles til rådighed.</p>\r\n   <p class=\"TekstGenerel\">Kommunen havde i øvrigt været berettiget til at stille krav om, at ansøgeren lod sig skrive op til en rimelig og billigere bolig, ligesom ansøgeren burde have medvirket til fremskaffelse af en sådan bolig, således at han ikke ved at undlade at lade sig skrive op forhindrede, at der kunne fremskaffes en anden bolig.</p>\r\n   <p class=\"TekstGenerel\">Ankestyrelsen lagde herved vægt på, at ansøgeren havde haft mulighed for at blive boende i sin hidtidige bolig i et halvt år, således at der havde været mulighed for at afklare, om der var tale om længerevarende hjælpsperiode, og således at han havde haft en rimelig mulighed for at få afhændet boligen.</p>\r\n   <p class=\"TekstGenerel\">Hvis ansøgeren ikke ville medvirke til at lade sig skrive op til en anden bolig, havde kommunen været berettiget til at skrive ansøgeren på venteliste til en anden rimelig og billigere bolig.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>29-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 37, stk. 3</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 49 af 5. marts 1987 om kontanthjælp efter bistandsloven - pkt. 6b</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ansøger, der havde været ansat i samme firma i mange år, modtog sin opsigelse i august 1989 til fratræden den 31. december 1989. Under sin ansættelse havde han haft en månedlig arbejdsindtægt på netto 26.000 kr. Hans ægtefælle havde deltidsarbejde med en månedlig nettoindtægt på ca. 6.000 kr.</p>\r\n<p>Den 27. juni 1990 besluttede kommunen, at der ved beregningen af økonomisk hjælp efter bistandslovens § 37 kunne godkendes et boligtillæg på 17.398 kr., svarende til den faktiske boligudgift, dog maksimalt til den 31. december 1990.</p>\r\n<p>Ansøger blev henvist til herefter at finde en anden bolig med mere rimelige udgifter, hvis det ikke forinden kunne dokumenteres, at han havde opnået beskæftigelse, der gjorde det muligt for ham selv at afholde boligudgiften. Amtsankenævnet meddelte i oktober 1990, at nævnet ikke havde fundet, at der i bistandslovens § 37, stk. 3, var hjemmel til at kræve boligtillægget ændret pr. 1. januar 1991.</p>\r\n<p>Nævnet havde den opfattelse, at boligtillægget kun kunne nedsættes, når der</p>\r\n<p>1) konkret kunne anvises en rimelig og billigere bolig eller</p>\r\n<p>2) når boligudgiften helt eller delvist var påtaget med henblik på at få den dækket af kontanthjælp.</p>\r\n<p>Nævnet fandt ikke, at der forelå kontanthjælpsspekulation, da ansøger og hans familie i årevis havde kunnet klare betalingen af termin.</p>\r\n<p>Nævnet havde i øvrigt ikke kunnet se, at han kunne anvises en konkret anden rimelig og billigere bolig.</p>\r\n<p>Kommunen fastholdt efter nævnets afgørelse, beslutningen om at standse udbetalingen af boligtillæg svarende til den faktiske boligudgift pr. 31. december 1990, medmindre ansøgers bolig blev sat til salg, og han accepterede opnotering til et boligselskab, hvor han i løbet af kortere tid ville kunne få anvist en rimelig 3 værelses bolig til en leje på ca. 5.000 kr. pr. måned.</p>\r\n<p>Ansøger ønskede ikke at sætte sit hus til salg eller lade sig opnotere til en anden bolig.</p>\r\n<p>Han gjorde bl.a. gældende, at han arbejdede ihærdigt på at skaffe sig arbejde, og at han ville få en større gæld, hvis han satte sit hus til salg. Endelig fandt han, at en 3 værelses bolig ikke var en rimelig bolig.</p>\r\n<p>Kommunen fastholdt i januar 1991, at boligtillægget skulle nedsættes til 5.000 kr. pr. måned, svarende til lejen for en 3 værelses lejet bolig. Kommunen henviste endvidere til, at ansøger havde afvist at søge en anden og billigere bolig.</p>\r\n<p>Amtsankenævnet pålagde kommunen at udmåle boligtillæg svarende til den faktiske boligudgift pr. 1. januar 1991.</p>\r\n<p>Nævnet lagde vægt på, at det ikke fremgik af sagen, at ansøger havde fået et faktisk tilbud om en anden rimelig og billigere bolig, som familien havde kunnet flytte ind i.</p>\r\n<p>Kommunen havde ikke kunnet dokumentere, at en sådan bolig umiddelbart ville kunne stilles til rådighed for ansøger. Der havde kun været tale om at opfordre ansøger til at lade sig opnotere til en anden bolig.</p>\r\n<p>Nævnet lagde vægt på fortolkningen af bistandslovens § 37, stk. 3 og på Socialministeriets vejledende udtalelser fra 25. november 1987, 4. februar 1988 og 29. november 1990.</p>\r\n<p>Af disse udtalelser fremgik, at efter ministeriets opfattelse skal der konkret kunne anvises en rimelig og billigere bolig, før boligtillægget kan nedsættes. Hvis der ikke har foreligget et konkret tilbud om en anden passende bolig, vil boligtillægget udgøre den faktiske boligudgift.</p>\r\n<p>Kommunen gjorde i sin klage til Ankestyrelsen gældende, at det var af principiel betydning, om der skulle være et faktisk boligtilbud på hånden, eller om kommunen var berettiget til ikke at bruge tid på at fremskaffe et tilbud om en bolig, som pågældende alligevel ville sige nej til.</p>\r\n<p>Sagen blev behandlet i principielt møde til afklaring af, om der kan stilles krav om, at der tilbydes en konkret anden rimelig og billigere bolig, før boligtillægget kan nedsættes.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen havde været berettiget til som betingelse for fortsat udbetaling af det hidtidige boligtillæg at stille krav om at ansøger lod sig skrive op til en rimelig og billigere bolig.</p>\r\n<p>Ankestyrelsen fandt endvidere, at ansøger burde havde medvirket til fremskaffelse af en sådan bolig, således at han ikke ved at undlade at lade sig skrive op forhindrede, at der kunne fremskaffes en rimelig og billigere bolig.</p>\r\n<p>Ankestyrelsen lagde herved vægt på, at han havde kunne blive boende i den hidtidige bolig i et halvt år, regnet fra den 1. juli 1990, således at der havde været mulighed for at afklare, om der var tale om længerevarende hjælpsperiode, og således at han havde haft en rimelig mulighed for at få afhændet boligen.</p>\r\n<p>Såfremt ansøger ikke ville medvirke ved at lade sig skrive op til en anden bolig, fandt Ankestyrelsen, at kommunen havde været berettiget til at lade ham skrive på venteliste til en anden rimelig og billigere bolig.</p>\r\n<p>Ankestyrelsen fandt i øvrigt, at boligtillægget kunne have været nedsat fra det tidspunkt, hvor en anden rimelig og billigere bolig umiddelbart kunne stilles til rådighed.</p>\r\n<p>Ankestyrelsen tiltrådte med denne begrundelse amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19930920625"
        },
        {
            "displayName": "Entydig dokumentidentifikation",
            "displayValue": "BS009634"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9206"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/04/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20977-91"
        },
        {
            "displayName": "Stikord",
            "displayValue": "O-26-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}