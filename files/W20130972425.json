{
    "id": 160375,
    "title": "Ankestyrelsens principafgørelse 64-13 om børne- og ungeydelse – børnetilskud – faktisk ophold her i landet – opholdstilladelse - folkeregisteradresse",
    "documentTypeId": "240",
    "isSagsforlobPeriodValid": true,
    "shortName": "KEN nr 9724 af 30/04/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 64-13 om børne- og ungeydelse – børnetilskud – faktisk ophold her i landet – opholdstilladelse - folkeregisteradresse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Forældre har ret til børne- og ungeydelse, når barnet har faktisk ophold her i landet, når det har sin dagligdag her i landet og opholder sig hos en eller begge forældre, der har fast ophold her i landet.</p>\r\n   <p class=\"TekstGenerel\">Retten til børne- og ungeydelse er desuden betinget af, at forældremyndighedsindehaveren, eller den person, der har taget barnet i pleje med henblik på adoption, er fuldt skattepligtig her i landet.</p>\r\n   <p class=\"TekstGenerel\">Betingelsen om barnets faktiske ophold her i landet anses for opfyldt, selvom barnet ikke har opnået opholdstilladelse eller registrering i Folkeregisteret.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om en børnefamilieydelse - lovbekendtgørelse nr. 964 af 19. september 2011 - § 2, stk. 1, nr. 2</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr. 856 af 23. august 2012 - § 5, stk. 1, nr. 2</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen for at afklare, om barnets faktiske ophold her i landet skal forstås således, at betingelsen først er opfyldt, når barnet har opnået opholdstilladelse eller registrering i Folkeregisteret.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om en børne- og ungeydelse § 2, stk. 1, nr. 2, fastslår, at retten til børne- og ungeydelse er betinget af, at barnet faktisk opholder sig her i landet.</p>\r\n<p>Lov om børnetilskud og forskudsvis udbetaling af børnebidrag § 5, stk. 1 nr. 2, fastslår, at børnetilskud kun kan udbetales, hvis barnet faktisk opholder sig her i landet.</p>\r\n<p>Det fremgår af lovforslag nr. L4 fra 2003, at der ved ophold her i landet, efter lov om en børne- og ungeydelse forstås, at barnet har sin dagligdag her i landet. Opholder barnet sig hos forældrene, og er disse fuldt skattepligtige her i landet, anses barnet for at opholde sig her i landet.</p>\r\n<p>Det fremgår desuden af lovforslag nr. L4 fra 2003, at der ved ophold her i landet, efter lov om børnetilskud og forskudsvis udbetaling af børnebidrag forstås, at barnet har sin dagligdag her i landet. Opholder barnet sig hos forældrene, og disse har fast ophold her i landet, anses barnet for at opholde sig her i landet.</p>\r\n<p>Det fremgår af punkt 6 i vejledningen om børnetilskud og forskudsvis udbetaling af børnebidrag, at et barn anses for at have bevaret sin bopæl her i landet, når det opholder sig sammen med forældrene, og disse anses for at have bevaret bopæl her i landet.</p>\r\n<p>\r\n   <span class=\"Bold\">3.</span> <span class=\"Bold\">Andre Principafgørelser</span></p>\r\n<p>Ankestyrelsen har ikke andre Principafgørelser på området.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har truffet afgørelse i din sag om børne- og ungeydelse.</p>\r\n<p>Resultatet er</p>\r\n<p>• Du har ret til børne- og ungeydelse</p>\r\n<p>Vi ændrer således afgørelsen fra A Kommune.</p>\r\n<p>Udbetaling Danmark vil kontakte dig.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsen vurderer, at du har ret til børne- og ungeydelse, idet dine børn har faktisk ophold i landet.</p>\r\n<p>Vi har lagt vægt på, at dine børn opholder sig hos dig på din adresse i Danmark, og at dine børn har deres dagligdag her i landet.</p>\r\n<p>Vi har desuden lagt vægt på, at du er fuldt skattepligtig her i landet, og at du således opfylder betingelserne for at modtage børne- og ungeydelse.</p>\r\n<p>Retten til børne- og ungeydelse er betinget af, at barnet faktisk opholder sig her i landet. Ved ophold her i landet forstås, at barnet har sin dagligdag her i landet. Opholder barnet sig hos en forælder eller hos begge forældre, der er fuldt skattepligtige her i landet, anses barnet for at opholde sig her i landet.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da kommunen traf afgørelse i sagen</p>\r\n<p>• kommunens afgørelse af 11. april 2012</p>\r\n<p>• Klagen til Ankestyrelsen</p>\r\n<p>• kommunens genvurdering</p>\r\n<p>Afgørelsen er truffet på møde af to beskikkede medlemmer og en repræsentant fra Ankestyrelsen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/12/2013"
        },
        {
            "displayName": "Accession",
            "displayValue": "W20130972425"
        },
        {
            "displayName": "Entydig dokumentidentifikation",
            "displayValue": "CB000107"
        },
        {
            "displayName": "Dato for indlæggelse",
            "displayValue": "20/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9724"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "30/04/2013"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "6400220-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}