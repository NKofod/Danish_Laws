{
    "id": 121011,
    "title": "Formelle krav til formidling ikke opfyldt, formidlingssamtale ikke afholdt i tilknytning til skriftlig henvisning",
    "documentTypeId": "240",
    "isSagsforlobPeriodValid": true,
    "shortName": "KEN nr 9528 af 11/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Formelle krav til formidling ikke opfyldt, formidlingssamtale ikke afholdt i tilknytning til skriftlig henvisning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>I forbindelse med sin ledigmelding blev medlemmet den 27. januar 2006 og 14. februar 2006 vejledt af a-kassen om betingelserne for at stå fuldt til rådighed for arbejdsmarkedet, herunder meldte medlemmet tilbage den 16. februar 2006, at hun stod fuldt til rådighed for arbejdsmarkedet, også inden for sygeplejen.</div>\r\n        </p>\r\n        <p class=\"Tekst2\">\r\n          <div>I henvisningsbrev af 10. marts 2006 blev medlemmet bedt om at ringe til en nærmere navngiven arbejdsgiver den 14. marts 2006 vedrørende et job i hjemmeplejen. Medlemmet blev i brevet vejledt om konsekvenserne af at afslå formidlet arbejde.</div>\r\n        </p>\r\n        <p class=\"Tekst2\">\r\n          <div>Medlemmet fik ikke jobbet grundet arbejdsstedets uniformsetikette. Medlemmet oplyste ikke at kunne anvende den gældende uniformsetikette grundet hendes religion, hvorefter hun skulle bære et klædningsstykke af ét stykke stof.</div>\r\n        </p>\r\n        <p class=\"Tekst2\">\r\n          <div>Direktoratet fandt ligesom a-kassen, at medlemmet var selvforskyldt ledig og derfor skulle have en 3 ugers karantæne, idet hun havde afslået det formidlede arbejde uden en gyldig grund.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at medlemmet skulle have en karantæne, idet de formelle krav til formidlingen ikke var opfyldt.</div>\r\n        </p>\r\n        <p class=\"Tekst2\">\r\n          <div>Ankenævnet fandt således ikke, at kravet om, at der forud for den skriftlige henvisning var afholdt en mundtlig formidlingssamtale, kunne anses for opfyldt.</div>\r\n        </p>\r\n        <p class=\"Tekst2\">\r\n          <div>Samtalerne med medlemmet den 27. januar 2006 og 14. februar 2006 kunne godt anses for værende en mere generel formidlingssamtale, men der fandtes ikke at være den fornødne tidsmæssige tilknytning mellem tidspunktet for samtalerne og den skriftlige henvisning.</div>\r\n        </p>\r\n        <p class=\"Tekst2\">\r\n          <div>Der kunne derfor ikke sanktioneres efter reglerne om selvforskyldt ledighed.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således direktoratets afgørelse.</div>\r\n        </p>\r\n      </div>\r\n      <p class=\"Tekst\">Arbejdsmarkedets Ankenævn har behandlet Deres klage på møde den 10. april 2008.</p>\r\n      <p class=\"Tekst\">Ankenævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">De skal ikke have en karantæne på 3 uger, fordi de formelle krav til formidlingen ikke var opfyldt.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 16. juni 2006.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> a-kassen telefonisk den 27. januar 2006 og ved samtale med Dem i a-kassen den 14. februar 2006 vejledte Dem om betingelserne for at stå fuldt til rådighed for arbejdsmarkedet, herunder at De den 16. februar 2006 meldte tilbage til a-kassen, at De stod fuldt til rådighed for arbejdsmarkedet, herunder også inden for sygeplejen,</p>\r\n        <p class=\"Liste1\"><span class=\"Liste1Nr\">–</span> a-kassen herefter telefonisk formidlede Dem et arbejde inden for sygeplejen, som De ikke fik,</p>\r\n        <p class=\"Liste1\"><span class=\"Liste1Nr\">–</span> a-kassen ved brev af 10. marts 2006 bad Dem ringe til YY arbejdsgiver den 14. marts 2006 mellem kl. 8.00 og 10.00 vedrørende et vikariat i hjemmeplejen i dagvagt fra 1. april 2006,</p>\r\n        <p class=\"Liste1\"><span class=\"Liste1Nr\">–</span> der med a-kassens brev var vedlagt vejledning om at stå til rådighed for formidlet arbejde,</p>\r\n        <p class=\"Liste1\"><span class=\"Liste1Nr\">–</span> De den 22. marts 2006 meldte tilbage til a-kassen, at De ikke havde fået beskæftigelse grundet arbejdsstedets påklædningskodeks, og</p>\r\n        <p class=\"Liste1\"><span class=\"Liste1Nr\">–</span> YY arbejdsgiver den 22. marts 2006 meldte tilbage til a-kassen, at De var blevet fravalgt, da De ikke kunne anvende gældende uniformsetikette grundet Deres religion, men De ellers havde de kvalifikationer, som passede stillingsbeskrivelsen.</p>\r\n      </p>\r\n      <p class=\"Tekst\">Et medlem skal efter reglerne om selvforskyldt ledighed anses for selvforskyldt ledig, såfremt medlemmet afslår et formidlet arbejde.</p>\r\n      <p class=\"Tekst\">Formidling af arbejde omfattet af reglerne om selvforskyldt ledighed er forbundet med en række formalitetskrav.</p>\r\n      <p class=\"Tekst\">Foruden kravet om, at medlemmet senest dagen før kontakten til arbejdsgiver skal have modtaget en skriftlig henvisning, hvori medlemmet gøres bekendt med arbejdets art og omfang og om de dagpengemæssige konsekvenser ved ikke at efterleve henvisningen, skal der forud for den skriftlige henvisning være afholdt en formidlingssamtale med medlemmet, hvorunder medlemmet gøres opmærksom på, at samtalen finder sted med henblik på formidling af arbejde inden for et nærmere defineret arbejdsområde.</p>\r\n      <p class=\"Tekst\">Formidlingssamtalen kan tage form som enten en specifik samtale alene omfattende den konkrete formidling, eller som en mere generel samtale for eksempel som led i medlemmets individuelle kontaktforløb.</p>\r\n      <p class=\"Tekst\">Såfremt den mere generelle samtaleform benyttes, er det ankenævnets opfattelse, at samtalen skal finde sted i umiddelbar tilknytning til den skriftlige henvisning for at kunne anses for at opfylde de formelle krav.</p>\r\n      <p class=\"Tekst\">Ankenævnet finder ikke, at der er den fornødne tidsmæssige tilknytning mellem a-kassens samtaler med Dem den 27. januar 2006 og 14. og 16. februar 2006 og a-kassens skriftlige henvisning til Dem af 10. marts 2006. De formelle betingelser for formidling af arbejde anses derfor ikke for at være opfyldt, og der kan således ikke sanktioneres efter reglerne om selvforskyldt ledighed.</p>\r\n      <p class=\"Tekst\">Ankenævnet finder derfor ikke, at De skal anses for selvforskyldt ledig den 22. marts 2006, og De skal derfor ikke have en karantæne.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 63, stk. 1, nr. 1, i lov om arbejdsløshedsforsikring m.v., jf. lovbekendtgørelse nr. 708 af 13. august 2003,</p>\r\n        <p class=\"Liste1\"><span class=\"Liste1Nr\">–</span> § 8, i lov om en aktiv beskæftigelsesindsats, jf. lovbekendtgørelse nr. 685 af 29. juni 2005,</p>\r\n        <p class=\"Liste1\"><span class=\"Liste1Nr\">–</span> § 34 i Arbejdsmarkedsstyrelsens bekendtgørelse nr. 1099 af 18. november 2005, om en aktiv beskæftigelsesindsats.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra a-kassen og direktoratet.</p>\r\n      <p class=\"Tekstoverskrift\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A-kassen</p>\r\n      <p class=\"Tekst\">Arbejdsdirektoratet</p>\r\n      <p class=\"Tekstoverskrift\"><span class=\"BoldUnderline\">Regler</span></p>\r\n      <p class=\"Tekstoverskrift\"><span class=\"Bold\">Lov om arbejdsløshedsforsikring m.v. jf. lovbekendtgørelse </span><span class=\"Bold\">nr. 708 af 13. august 2003</span></p>\r\n      <p class=\"Tekst\"><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p>\r\n        <p class=\"Liste1\"><span class=\"Liste1Nr\">1)</span> at medlemmet uden fyldestgørende grund afslår et rimeligt arbejde, der er formidlet af arbejdsformidlingen, arbejdsløshedskassen eller andre efter kapitel 3 i lov om en aktiv beskæftigelsesindsats,</p>\r\n      </p>\r\n      <p class=\"Tekst\">….</p>\r\n      <p class=\"Tekstoverskrift\"><span class=\"Bold\">Lov om en aktiv beskæftigelsesindsats, jf. lovbekendtgørelse nr. 685 af 29. juni 2005:</span></p>\r\n      <p class=\"Tekst\"><span class=\"Bold\">§ 5.</span> Staten har til opgave at formidle arbejde til alle arbejdssøgende samt yde assistance til arbejdsgivere til at finde arbejdskraft.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 4.</span> Arbejdsløshedskasserne kan formidle arbejde til egne ledige medlemmer.</p>\r\n      <p class=\"Tekst\"><span class=\"Bold\">§ 8.</span> Beskæftigelsesministeren fastsætter nærmere regler om formidling af arbejde, herunder formidling til tilbud efter kapitel 10-12, om særlige formidlingsaktiviteter og om støtte til arbejdssøgende, der skifter bopæl i forbindelse med overtagelse af arbejde. Beskæftigelsesministeren kan herunder fastsætte regler om, at personer, der er omfattet af § 2, nr. 1 og 2, kan pålægges at søge konkrete job, hvor arbejdsgiveren ikke har aftalt med arbejdsformidlingen eller kommunen, at der sker henvisning af arbejdssøgende.</p>\r\n      <p class=\"Tekstoverskrift\"><span class=\"Bold\">Bekendtgørelse nr. 1099 af 18. november 2005 om en aktiv beskæftigelsesindsats</span></p>\r\n      <p class=\"Tekst\"><span class=\"Bold\">§ 34.</span> Henvisningen til arbejdsgiveren skal være skriftlig. I særlige situationer, f.eks. inden for områder, hvor det er sædvane at formidle med kort varsel (korttidsformidling), kan henvisningen ske telefonisk. Den arbejdssøgende skal gøres bekendt med, at samtalen er en henvisning.</p>\r\n      <p class=\"Tekst\"><span class=\"Italic\">Stk.2.</span> Forud for den skriftlige henvisning, jf. stk. 1, afholder Arbejdsformidlingen henholdsvis kommunen en formidlingssamtale (personligt eller telefonisk) med den arbejdssøgende, hvorunder den arbejdssøgende gøres bekendt med, at samtalen finder sted med henblik på en skriftlig henvisning.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/2008"
        },
        {
            "displayName": "Accession",
            "displayValue": "W20080952825"
        },
        {
            "displayName": "Entydig dokumentidentifikation",
            "displayValue": "BE003046"
        },
        {
            "displayName": "Dato for indlæggelse",
            "displayValue": "06/08/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9528"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/04/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100828-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}