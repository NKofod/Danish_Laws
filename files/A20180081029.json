{
    "id": 202112,
    "title": "Bekendtgørelse af lov om gennemsigtighed og åbenhed i uddannelserne m.v.",
    "documentTypeId": "30",
    "isSagsforlobPeriodValid": true,
    "shortName": "LBK nr 810 af 20/06/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om gennemsigtighed og åbenhed i uddannelserne m.v.</p>\r\n<p class=\"Indledning2\">Herved bekendtgøres lov om gennemsigtighed og åbenhed i uddannelserne m.v., jf. lovbekendtgørelse nr. 771 af 10. juni 2015, med den ændring, der følger af § 12 i lov nr. 503 af 23. maj 2018.</p>\r\n<p class=\"Paragraf\" id=\"id79ab43cf-313d-4db2-b1ea-6bead315fd85\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Oplysninger om undervisning, uddannelser, skoler og uddannelsesinstitutioner skal efter bestemmelserne i denne lov være offentligt tilgængelige på internettet, så borgerne enkelt og hurtigt kan vurdere kvaliteten af undervisningen på de enkelte skoler og institutioner.</p>\r\n<p class=\"Stk2\">\r\n   <span class=\"StkNr\" id=\"id481deb5c-9264-4e61-add1-6dd553143e4d\">Stk. 2.</span> Loven gælder for undervisning, der er reguleret ved lov eller i henhold til lov.</p>\r\n<p class=\"Stk2\">\r\n   <span class=\"StkNr\" id=\"id3eaae98d-0364-40de-924e-cd80ce5bef1c\">Stk. 3.</span> Loven gælder ikke for undervisning, der udføres som led i uddannelse af forsvarets militære personel.</p>\r\n<p class=\"Stk2\">\r\n   <span class=\"StkNr\" id=\"id57968efb-3555-48f2-903f-3fa58af8bf0c\">Stk. 4.</span> Loven gælder ikke for oplysninger, der er omfattet af Europa-Parlamentets og Rådets forordning nr. 2016/679 af 27. april 2016 om beskyttelse af fysiske personer i forbindelse med behandling af personoplysninger og om fri udveksling af sådanne oplysninger og databeskyttelsesloven.</p>\r\n<p class=\"Paragraf\" id=\"idebe583f7-b7fc-4dbe-91be-56d81c29ca1f\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> En skole eller en uddannelsesinstitution, som giver undervisning, der er omfattet af loven, skal sikre, at følgende er oplyst på en lettilgængelig måde på skolens eller institutionens hjemmeside på internettet, jf. dog § 3, stk. 1:</p>\r\n<p class=\"Liste1\">\r\n   <span class=\"Liste1Nr\" id=\"id8473f16c-d164-456c-af7b-be023ec80a19\">1)</span> Skolens eller institutionens aktuelle uddannelser, uddannelsernes mål, fagudbud og læseplaner m.v.</p>\r\n<p class=\"Liste1\">\r\n   <span class=\"Liste1Nr\" id=\"ide19b5f19-a4d4-44c4-8995-583ee10d6d65\">2)</span> Skolens eller institutionens aktuelle værdigrundlag og pædagogiske udgangspunkt, herunder pædagogisk praksis og indsatsområder.</p>\r\n<p class=\"Liste1\">\r\n   <span class=\"Liste1Nr\" id=\"idb367ff9d-6ad2-49ab-a7c7-d4d670d46ec4\">3)</span> Skolens eller institutionens karaktergivning m.v., jf. stk. 2.</p>\r\n<p class=\"Liste1\">\r\n   <span class=\"Liste1Nr\" id=\"ida4b6ffbe-ed6b-4313-9253-7bddc308a021\">4)</span> Elevers og studerendes fuldførelsestid, fuldførelsesfrekvens, frafald, overgangsfrekvens til anden uddannelse og overgangsfrekvens til beskæftigelse. Skolerne eller institutionerne anvender centrale databaser, der stilles til rådighed af vedkommende minister, medmindre denne bestemmer andet. For grundskolen kan ministeren bestemme, at skolerne skal give oplysninger om, hvor stor en andel af eleverne der deltager i folkeskolens prøver, og på hvilket niveau.</p>\r\n<p class=\"Liste1\">\r\n   <span class=\"Liste1Nr\" id=\"id1e77ac2b-0782-4119-a564-a67d7fe211fa\">5)</span> Gennemførte aktuelle evalueringer af kvaliteten af en skoles eller institutions undervisning, bortset fra oplysninger om en enkelt lærers undervisning og evalueringer, hvor alene skolens ansatte har medvirket.</p>\r\n<p class=\"Liste1\">\r\n   <span class=\"Liste1Nr\" id=\"id804123cf-735d-4f69-ad86-56de803bcaa0\">6)</span> Andet, som skolen eller institutionen finder væsentligt for belysning af kvaliteten af skolens eller institutionens undervisning.</p>\r\n<p class=\"Stk2\">\r\n   <span class=\"StkNr\" id=\"id5bb65ef7-62da-408c-a38e-075b374b36ab\">Stk. 2.</span> De oplysninger, som skal gives efter stk. 1, nr. 3, omfatter gennemsnit af karakterer for elevers og studerendes præstationer, afgivet efter lovgivningen om de pågældende uddannelser, fordelt på uddannelser, uddannelsestrin og fag, således at der gives oplysning om afsluttende karakterer samt andre karakterer, i det omfang der har medvirket ekstern censur ved bedømmelsen. Ved tilsvarende bedømmelse, hvor der er anvendt bedømmelsen »bestået/ikke bestået« eller lignende udtryk, skal der gives en sammenfatning, der oplyser den procentdel af elever eller studerende, der har opnået den bedømmelse, hvormed præstationen er anerkendt. Oplysningerne skal være tilgængelige, når bedømmelsesresultaterne foreligger. Antallet af enkeltvurderinger, som indgår i et gennemsnit eller en procentdel, skal oplyses. Gennemsnit eller procentdel skal ikke angives for grupper med mindre end tre deltagere eller for elever i skoler på det specialpædagogiske område under regionsrådene eller tilsvarende specialklasser.</p>\r\n<p class=\"Paragraf\" id=\"id196cecc1-dc7f-4fef-83dc-b38d14fea0c6\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Opgaver, som efter denne lov påhviler skoler og uddannelsesinstitutioner, påhviler kommunalbestyrelsen eller regionsrådet for de uddannelser og den undervisning, som udbydes på og varetages af kommunernes henholdsvis regionernes skoler og uddannelsesinstitutioner.</p>\r\n<p class=\"Stk2\">\r\n   <span class=\"StkNr\" id=\"id269107c6-b7cb-4ddb-8a67-272fb698dfb3\">Stk. 2.</span> Tilsynet med en skoles eller en institutions varetagelse af opgaver efter denne lov påhviler den myndighed, som i øvrigt har tilsyn med institutionens uddannelsesmæssige virksomhed.</p>\r\n<p class=\"Paragraf\" id=\"idd39a5348-8eea-4ecc-8f01-f8d3ebbc0d02\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Undervisningsministeren kan fastsætte nærmere regler om, i hvilken form oplysninger skal være tilgængelige på internettet med henblik på, at oplysninger om uddannelserne, jf. § 2, er offentligt tilgængelige for borgerne på en så enkel, gennemsigtig og åben måde som muligt.</p>\r\n<p class=\"Stk2\">\r\n   <span class=\"StkNr\" id=\"id0c7b3f9a-f509-4ce6-ab64-78343ce3b34d\">Stk. 2.</span> Undervisningsministeren kan fastsætte regler om, fra hvilket tidspunkt skoler og institutioner skal give de i § 2, stk. 1, nr. 4, nævnte oplysninger, og om, at oplysningerne, helt eller delvis, ikke skal gives for bestemte uddannelser eller skoler og institutioner.</p>\r\n<p class=\"Stk2\">\r\n   <span class=\"StkNr\" id=\"id5a5952b0-90b6-465b-96a6-59977012e314\">Stk. 3.</span> De regler, der er nævnt i stk. 1 og 2, fastsættes efter forhandling med vedkommende minister, hvis de skal gælde for skoler og institutioner, der ikke hører under undervisningsministerens område.</p>\r\n<p class=\"Paragraf\" id=\"id4f526f8d-56d5-4460-ab12-4cb39b590a9b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> (Ophævet)</p>\r\n<p class=\"Paragraf\" id=\"id23d099fe-47be-487a-b89b-bf5bb3dec296\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Loven træder i kraft den 1. juli 2003.</p>\r\n<p class=\"Stk2\">\r\n   <span class=\"StkNr\" id=\"id6ca2cfc9-1790-49a8-a1dc-f629dff44b25\">Stk. 2.</span> De i § 2, stk. 1, nr. 3, nævnte oplysninger omfatter karakterer m.v., som er afgivet efter den 1. juli 2002.</p>\r\n<p class=\"Paragraf\" id=\"id147c0049-b339-4b91-b741-d6ba373a0d20\">\r\n   <span id=\"P7-9\">\r\n   </span>\r\n   <span class=\"ParagrafNr\" id=\"Par7-9\">§§ 7-9.</span> (Udelades)</p>\r\n<p class=\"Paragraf\" id=\"ide2260fe3-14ab-446e-8ebf-550a078e98a1\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Loven gælder ikke for Færøerne og Grønland.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 503 af 23. maj 2018 (Konsekvensændringer som følge af databeskyttelsesloven og databeskyttelsesforordningen samt medieansvarslovens anvendelse på offentligt tilgængelige informationsdatabaser m.v.)<a class=\"FodnoteHenvisning\" name=\"Henvisning_id97cf3717-b461-4a6e-acb3-2cbf784a97c6\" href=\"#id97cf3717-b461-4a6e-acb3-2cbf784a97c6\">1)</a> indeholder følgende ikrafttrædelsesbestemmelser:</p>\r\n<p class=\"CentreretParagraf\">§ 32</p>\r\n<p class=\"Stk2\">\r\n   <span class=\"StkNr\">Stk. 1. </span> Loven træder i kraft den 25. maj 2018, jf. dog stk. 3.</p>\r\n<p class=\"Stk2\">\r\n   <span class=\"StkNr\">Stk. 2-3.</span> (Udelades)</p>\r\n<p class=\"CentreretParagraf\">§ 33</p>\r\n<p class=\"Stk2\">\r\n   <span class=\"StkNr\">Stk. 1.</span> Lovens §§ 4-25 og 29 gælder ikke for Færøerne, men lovens §§ 4, 8, 17 og 18, § 20, nr. 1-3, og §§ 22 og 24 kan ved kongelig anordning sættes helt eller delvis i kraft for Færøerne med de ændringer, som de færøske forhold tilsiger.</p>\r\n<p class=\"Stk2\">\r\n   <span class=\"StkNr\">Stk. 2.</span> Lovens §§ 1, 4-25 og 29 gælder ikke for Grønland, men lovens §§ 1, 4, 8, 14, 17, 18, 24 og 25 kan ved kongelig anordning sættes helt eller delvis i kraft for Grønland med de ændringer, som de grønlandske forhold tilsiger.</p>\r\n<p class=\"Stk2\">\r\n   <span class=\"StkNr\">Stk. 3.-5.</span> (Udelades)</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 20. juni 2018</p><p class=\"Sign1\" align=\"center\">P.M.V.<br />Ole Hvilsom Larsen<br />Kontorchef</p><p class=\"Sign2\" align=\"right\">/ Henrik Thode</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id97cf3717-b461-4a6e-acb3-2cbf784a97c6\" href=\"#Henvisning_id97cf3717-b461-4a6e-acb3-2cbf784a97c6\">1)</a> Lovændringen vedrører § 1, stk. 4.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/06/2018"
        },
        {
            "displayName": "Accession",
            "displayValue": "A20180081029"
        },
        {
            "displayName": "Entydig dokumentidentifikation",
            "displayValue": "CU000445"
        },
        {
            "displayName": "Dato for førstegangsindlæggelse",
            "displayValue": "22/06/2018"
        },
        {
            "displayName": "Dato for indlæggelse",
            "displayValue": "22/06/2018"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "810"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "20/06/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 18/08290"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}