{
    "id": 50451,
    "title": "Bestemmelser om etablering af meteorologisk tjeneste ",
    "documentTypeId": "60",
    "isSagsforlobPeriodValid": false,
    "shortName": "BEK nr 17030 af 06/06/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om etablering af meteorologisk  \r\n\r\n tjeneste </H1>  \r\n\r\n<P></P>  \r\n\r\n<P>I medfør af § 54 og § 149, stk. 10, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, herunder i  \r\n\r\n bekendtgørelse nr. 93 af 8. marts 1982 om flyvesikringstjeneste,  \r\n\r\n luftrumsorganisation, lufttrafikregler og luftfartsinformationstjeneste (BL  \r\n\r\n 7-02), § 7 og § 8, følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 3-18, Flyvepladsledelse på godkendte flyvepladser, seneste udgave,  \r\n\r\n for tiden 1. udgave af 6. november 1987. </P>  \r\n\r\n<P>1.2 BL 3-24, Etablering af lufttrafiktjeneste, seneste udgave, for tiden  \r\n\r\n 2. udgave af 1. marts 1987. </P>  \r\n\r\n<P>1.3 BL 3-34, Etablering af vejrobservationstjeneste, seneste udgave, for  \r\n\r\n tiden 1. udgave af 18. juli 1988. </P>  \r\n\r\n<P>1.4 BL 7-2, Drift af vejrobservationstjeneste, seneste udgave, for tiden  \r\n\r\n 2. udgave af 18. juli 1988. </P>  \r\n\r\n<P>1.5 BL 7-19, Drift af meteorologisk tjeneste, seneste udgave, for tiden 1.  \r\n\r\n udgave af 6. juni 1989. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>Flyvevejrtjenestekontor: </P>  \r\n\r\n<P>Et kontor, der er bemandet med flyvemeteorolog(er), er beliggende på en  \r\n\r\n flyveplads og er udpeget til at udstede udsigter og yde anden form for  \r\n\r\n meteorologisk tjeneste, der kræves for at dække flyveoperationelle behov.  \r\n\r\n</P>  \r\n\r\n<P>Formidlingstjeneste: </P>  \r\n\r\n<P>En tjeneste, der omfatter indhentning af meteorologiske oplysninger og  \r\n\r\n videregivelse af disse til luftfartsforetagender, flyvebesætningsmedlemmer,  \r\n\r\n lufttrafiktjenesteenheder, lufthavnsadministrationer og andre, der er  \r\n\r\n beskæftiget med luftfart. </P>  \r\n\r\n<P>Meteorologisk melding: </P>  \r\n\r\n<P>En beskrivelse af observerede meteorologiske forhold på et bestemt  \r\n\r\n tidspunkt og sted. </P>  \r\n\r\n<P>Meteorologisk overvågningskontor: </P>  \r\n\r\n<P>Et kontor, der er bemandet med flyvemeteorolog(er), og som har til opgave  \r\n\r\n inden for grænserne af en flyveinformationsregion at opretholde overvågning  \r\n\r\n af vejrforholdene og at udfærdige, afgive og udsende oplysninger og varsler  \r\n\r\n om en route-vejrfænomener, som kan indvirke på flyveoperationers sikkerhed.  \r\n\r\n</P>  \r\n\r\n<P>Meteorologiske oplysninger: </P>  \r\n\r\n<P>Meteorologiske meldinger, analyser, udsigter og enhver anden beskrivelse,  \r\n\r\n der vedrører eksisterende eller forventede meteorologiske forhold. </P>  \r\n\r\n<P>Meteorologisk tjeneste: </P>  \r\n\r\n<P>Fællesbetegnelse for de forskellige former for tjenester, der udøves af  \r\n\r\n meteorologiske overvågnings- og flyvevejrtjenestekontorer samt af  \r\n\r\n formidlingstjeneste- og vejrobservationstjenesteenheder. </P>  \r\n\r\n<P>Vejrobservationstjeneste: </P>  \r\n\r\n<P>En tjeneste, der har til opgave at observere flyvepladsens aktuelle  \r\n\r\n vejrforhold og at udfærdige meteorologiske meldinger til brug for luftfarten.  \r\n\r\n</P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>Denne BL fastsætter bestemmelser for etablering af meteorologisk tjeneste,  \r\n\r\n bortset fra vejrobservationstjeneste, for luftfarten inden for dansk område  \r\n\r\n samt inden for områder, for hvilke Danmark i henhold til international  \r\n\r\n overenskomst er forpligtet til at yde en sådan tjeneste. </P>  \r\n\r\n<P>Anm. 1: Bestemmelser for drift af meteorologisk tjeneste findes i BL 7-19.  \r\n\r\n</P>  \r\n\r\n<P>Anm. 2: Bestemmelser for etablering og drift af vejrobservationstjeneste  \r\n\r\n findes i henholdsvis BL 3-34 og BL 7-2. </P>  \r\n\r\n<P CLASS=PUNKT> <B>4.</B> Generelt </P>  \r\n\r\n<P>4.1 I det omfang Statens Luftfartsvæsen af hensyn til flyvesikkerheden  \r\n\r\n finder det påkrævet, skal der etableres meteorologiske overvågningskontorer  \r\n\r\n og flyvevejrtjenestekontorer for udøvelse af meteorologisk tjeneste til  \r\n\r\n imødekommelse af de flyveoperationelle behov. </P>  \r\n\r\n<P>4.1.1 Uanset bestemmelsen i pkt. 4.1 kan Statens Luftfartsvæsen i særlige  \r\n\r\n tilfælde tillade etablering af en sådan tjeneste. </P>  \r\n\r\n<P>4.1.2 Statens Luftfartsvæsen kan i tilfælde, hvor en bruger har særlige  \r\n\r\n behov for, at et flyvevejrtjenestekontor udsteder udsigter, jf. BL 7-19, pkt.  \r\n\r\n 4.4, for et område, hvorfra der ikke foreligger fornødne meteorologiske  \r\n\r\n observationsdata, pålægge den, der har behov for denne tjeneste, at  \r\n\r\n tilvejebringe sådanne data. </P>  \r\n\r\n<P>4.2 Det påhviler den, der har tilladelse til at indrette og drive en  \r\n\r\n flyveplads eller et civilt område på en militær flyvestation med  \r\n\r\n flyvepladsflyveinformationstjeneste eller tårnkontroltjeneste, jf. BL 3-24, i  \r\n\r\n det følgende kaldet koncessionshaveren, at etablere en formidlingstjeneste på  \r\n\r\n flyvepladsen i overensstemmelse med denne BL. </P>  \r\n\r\n<P CLASS=PUNKT> <B>5.</B> Udstyr m.v. </P>  \r\n\r\n<P>Statens Luftfartsvæsen fastsætter for hver enkelt flyveplads de tekniske  \r\n\r\n krav til det kommunikationsudstyr, der skal anskaffes til pladsen, samt  \r\n\r\n fastsætter, hvilke metoder der skal anvendes. </P>  \r\n\r\n<P CLASS=PUNKT> <B>6.</B> Godkendelse </P>  \r\n\r\n<P>6.1 Etablering af meteorologisk tjeneste med tilhørende udstyr m.v. skal  \r\n\r\n godkendes af Statens Luftfartsvæsen. </P>  \r\n\r\n<P>6.2 Ansøgning om godkendelse skal være Statens Luftfartsvæsen i hænde  \r\n\r\n senest 3 måneder, før godkendelsen ønskes udnyttet, og være vedlagt de  \r\n\r\n oplysninger, der er nævnt i afsnit 7. </P>  \r\n\r\n<P CLASS=PUNKT> <B>7.</B> Driftshåndbog </P>  \r\n\r\n<P>Afsnittet om meteorologisk tjeneste i driftshåndbogen, jf. BL 3-18, skal  \r\n\r\n mindst indeholde følgende: </P>  \r\n\r\n<P>a. Tjenestens organisation, herunder daglig leder og placering. </P>  \r\n\r\n<P>b. Lokale forskrifter for indhentning og formidling af meteorologiske  \r\n\r\n oplysninger. </P>  \r\n\r\n<P>c. Beskrivelse af hjælpemidler, herunder kommunikationsudstyr, og  \r\n\r\n forskrifter for vedligeholdelse heraf. </P>  \r\n\r\n<P CLASS=PUNKT> <B>8.</B> Tilbagekaldelse </P>  \r\n\r\n<P>Statens Luftfartsvæsen kan tilbagekalde en godkendelse, der er meddelt  \r\n\r\n efter afsnit 6, hvis de vilkår, der er indeholdt i godkendelsen,  \r\n\r\n bestemmelserne i denne BL, bestemmelserne i BL 7-19 eller øvrige gældende  \r\n\r\n forskrifter ikke overholdes. </P>  \r\n\r\n<P CLASS=PUNKT> <B>9.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne fra denne BL. </P>  \r\n\r\n<P CLASS=PUNKT> <B>10.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelser i denne BL  \r\n\r\n kan påklages til Trafikministeriet. </P>  \r\n\r\n<P CLASS=PUNKT> <B>11.</B> Straf </P>  \r\n\r\n<P>11.1 Overtrædelse af bestemmelserne i afsnit 4, 5, 6 og 7 i denne BL  \r\n\r\n straffes med bøde. </P>  \r\n\r\n<P>11.2 Er overtrædelsen begået af et aktieselskab, anpartsselskab,  \r\n\r\n andelsselskab eller lignende, kan der pålægges selskabet som sådant  \r\n\r\n bødeansvar. </P>  \r\n\r\n<P CLASS=PUNKT> <B>12.</B> Ikrafttræden </P>  \r\n\r\n<P>Denne BL træder i kraft den 1. august 1989. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 6. juni 1989  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/Chr. Mørup </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 3-37, 1. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19891703005"
        },
        {
            "displayName": "Entydig dokumentidentifikation",
            "displayValue": "CM009274"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17030"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "06/06/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 93 af 08/03/1982"
        },
        {
            "displayName": "Ressortministeriets journalnummer",
            "displayValue": "13-0401/03037"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}