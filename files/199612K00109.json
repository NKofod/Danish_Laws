{
    "id": 112138,
    "title": "1996 LSF 109   FORSLAG TIL LOV OM ÆNDRING AF LOV OM PATIENTFORSIKRING (NEDSÆTTELSE AF   UNDERGRÆNSEN FRA 20.000 KR. TIL 10.000 KR.) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 109",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 109 </P>  \r\n\r\n<P></P>  \r\n\r\n<P>Forslag til Lov om ændring af lov om patientforsikring (Nedsættelse af  \r\n\r\n undergrænsen fra 20.000 kr. til 10.000 kr.) </P>  \r\n\r\n<P></P>  \r\n\r\n<P>Fremsat af sundhedsministeren (Yvonne Herløv Andersen) </P>  \r\n\r\n<P></P>  \r\n\r\n<P>den 4. december 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 20. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960122730\"> Lov nr. 1227 af 27/12/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om patientforsikring, jf. lovbekendtgørelse nr. 849 af 14. oktober  \r\n\r\n 1992, som ændret ved § 5 i lov nr. 1133 af 21. december 1994 og lov nr. 217  \r\n\r\n af 29. marts 1995, foretages følgende ændring: </P>  \r\n\r\n<P> <B>1.</B> I <I>§ 5, stk. 2, 1. pkt.,</I> ændres &#187;20.000 kr.&#171;  \r\n\r\n til: &#187;10.000 kr.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997 og finder anvendelse for sager,  \r\n\r\n som afgøres af Patientforsikringsforeningen den 1. januar 1997 eller senere.  \r\n\r\n</P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for disse landsdele med de afvigelser, som de særlige færøske  \r\n\r\n og grønlandske forhold tilsiger. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om patientforsikring, jf. lovbekendtgørelse nr. 849 af 14. oktober  \r\n\r\n 1992, som ændret ved § 5 i lov nr. 1133 af 21. december 1994 og lov nr. 217  \r\n\r\n af 29. marts 1995, foretages følgende ændring: </P>  \r\n\r\n<P> <B>1.</B> I <I>§ 5, stk. 2, 1. pkt.,</I> ændres &#187;20.000 kr.&#171;  \r\n\r\n til: &#187;10.000 kr.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997 og finder anvendelse for sager,  \r\n\r\n som afgøres af Patientforsikringsforeningen den 1. januar 1997 eller senere.  \r\n\r\n</P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for disse landsdele med de afvigelser, som de særlige færøske  \r\n\r\n og grønlandske forhold tilsiger. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>1. Lovforslagets formål og indhold </P>  \r\n\r\n<P>Formålet med lovforslaget er at udvide patienters muligheder for at få  \r\n\r\n erstatning for behandlingsskader på sygehusene. </P>  \r\n\r\n<P>Efter patientforsikringsloven ydes der i dag kun erstatning til skadelidte  \r\n\r\n patienter, hvis det samlede erstatningsbeløb overstiger 20.000 kr. Hvis  \r\n\r\n beløbet er 20.000 kr. eller derunder, udbetales der ikke erstatning. </P>  \r\n\r\n<P>Ved lovforslaget nedsættes undergrænsen fra 20.000 kr. til 10.000 kr.,  \r\n\r\n således at flere patienter får mulighed for at få erstatning for skader  \r\n\r\n forårsaget ved undersøgelse, behandling og lignende i sygehusvæsenet. </P>  \r\n\r\n<P>Det foreslås, at udvidelsen af erstatningsadgangen skal gælde for alle  \r\n\r\n sager, som afgøres af Patientforsikringsforeningen fra lovens ikrafttræden  \r\n\r\n den 1. januar 1997 eller senere. </P>  \r\n\r\n<P>Lovforslaget indgår som en del af forliget mellem regeringen og SF om  \r\n\r\n finansloven for 1997. </P>  \r\n\r\n<P> <I>2. Oversigt over patientforsikringsordningen</I>  </P>  \r\n\r\n<P>Ved lov nr. 367 af 6. juni 1991 om patientforsikring, jf.  \r\n\r\n lovbekendtgørelse nr. 849 af 14. oktober 1992 med senere ændringer, blev der  \r\n\r\n med virkning fra den 1. juli 1992 indført en erstatningsordning, der lettere  \r\n\r\n og hurtigere end efter de almindelige erstatningsregler (culpareglen) yder  \r\n\r\n erstatning til patienter eller disses efterladte samt forsøgspersoner og  \r\n\r\n donorer for skader forårsaget under behandling m.v. i sygehusvæsenet. </P>  \r\n\r\n<P>Vedrørende lovforslaget (L 144 - F 1990-91) og dets behandling i  \r\n\r\n Folketinget henvises til Folketingstidende 1990-91, 2. samling, Folketingets  \r\n\r\n Forhandlinger, spalte 1843, 3170, 6640 og 6714, samt til tillæg A, spalte  \r\n\r\n 3259 og tillæg B, spalte 793 og 1427. </P>  \r\n\r\n<P>Ved lov nr. 217 af 29. marts 1995, der trådte i kraft den 1. juli 1995,  \r\n\r\n blev erstatningsordningen udvidet til også at omfatte skader, der opstår i  \r\n\r\n forbindelse med biomedicinske forsøg i den primære sundhedssektor. Der  \r\n\r\n henvises til Folketingstidende 1994-95, Folketingets Forhandlinger, spalte  \r\n\r\n 1705, 2097, 3988 og 4066, samt til tillæg A, spalte 1152 og tillæg B, spalte  \r\n\r\n 273. </P>  \r\n\r\n<P>Patientforsikringsforeningen, der er en forening af forsikringsselskaber  \r\n\r\n og selvforsikrende myndigheder, træffer afgørelse i første instans i alle  \r\n\r\n erstatningssager efter loven. Foreningens afgørelser kan i medfør af lovens §  \r\n\r\n 15 indbringes for Patientskadeankenævnet inden for en frist på 3 måneder.  \r\n\r\n Ankenævnets afgørelser kan indbringes for landsretten. </P>  \r\n\r\n<P>Ved lovforslag nr. L 36, fremsat af sundhedsministeren den 30. oktober  \r\n\r\n 1996, er det foreslået at etablere en ny struktur i Patientskadeankenævnet,  \r\n\r\n således at nævnet kan arbejde i flere sideordnede afdelinger. Det foreslås  \r\n\r\n samtidig at give mulighed for formandsafgørelser i sager, der ikke frembyder  \r\n\r\n tvivl. Lovforslaget, der var til 1. behandling i Folketinget den 7. november  \r\n\r\n 1996, har til formål at nedbringe ankenævnets sagsbehandlingstider væsentligt  \r\n\r\n i forhold til de nuværende ca. 12 måneder. </P>  \r\n\r\n<P>I august 1996 nedsatte Sundhedsministeriet et bredt sammensat udvalg, der  \r\n\r\n skal vurdere, om der er behov for ændringer i patientforsikringsordningen.  \r\n\r\n Udvalget skal ifølge kommissoriet færdiggøre sit arbejde senest den 1. maj  \r\n\r\n 1997, således at et eventuelt lovforslag kan fremsættes i folketingssamlingen  \r\n\r\n 1997/98. </P>  \r\n\r\n<P> <I>3. Patientforsikringsforeningens afgørelser og tilkendte  \r\n\r\n erstatningsbeløb</I>  </P>  \r\n\r\n<P>I 1995 afgjorde Patientforsikringsforeningen i alt 1.430 sager. 605  \r\n\r\n patienter fik meddelelse om, at skaden kunne anerkendes efter  \r\n\r\n patientforsikringsloven, mens 592 patienter fik afslag. 233 sager var ikke  \r\n\r\n omfattet af lovens dækningsområde, og heraf var begrundelsen i 79 sager, at  \r\n\r\n erstatningen åbenbart ville være under 20.000 kr. </P>  \r\n\r\n<P>En vis del (i alt 109) af de patienter, hvis skade blev anerkendt efter  \r\n\r\n patientforsikringsloven, fik efterfølgende meddelelse om, at deres skade ikke  \r\n\r\n oversteg minimumsgrænsen på 20.000 kr. Dette tal er faldet i forhold til  \r\n\r\n tidligere år. </P>  \r\n\r\n<P>Det samlede antal sager i 1995, hvor der blev givet afslag på erstatning  \r\n\r\n med henvisning til 20.000 kr.'s reglen, var således 188. Der foreligger ikke  \r\n\r\n opgørelser over, i hvor mange af sagerne erstatningsbeløbet ligger under  \r\n\r\n 10.000 kr. </P>  \r\n\r\n<P>Der blev i 1995 udbetalt mere end 65 mio. kr. i erstatning mod knap 22  \r\n\r\n mio. kr. i 1994. I 1996 forventes beløbet at stige til 80-90 mio. kr. </P>  \r\n\r\n<P> <I>4. Lovforslagets økonomiske og administrative konsekvenser m.v.</I>  \r\n\r\n</P>  \r\n\r\n<P>Nedsættelsen af undergrænsen i patientforsikringsloven fra 20.000 kr. til  \r\n\r\n 10.000 kr. indebærer øgede udgifter til erstatningsudbetaling og  \r\n\r\n administration, idet flere patienter end hidtil bliver berettiget til  \r\n\r\n erstatning. </P>  \r\n\r\n<P>For så vidt angår de øgede udgifter til erstatning kan der på baggrund af  \r\n\r\n tallene fra 1995 foretages følgende skønsmæssige beregning: Som nævnt ovenfor  \r\n\r\n under pkt. 3 fik 188 patienter i 1995 afslag på erstatning under henvisning  \r\n\r\n til, at erstatningen ville være under 20.000 kr. Hvis det antages, at  \r\n\r\n erstatningsbeløbet for disse patienter i gennemsnit udgør 15.000 kr., udgør  \r\n\r\n de samlede erstatningsudgifter ca. 2,8 mio. kr. Eftersom sagsantallet  \r\n\r\n generelt er stigende, må der dog tages højde for, at erstatningsudgifterne  \r\n\r\n formentligt vil stige i 1997. Hertil afsættes 100.000 kr. </P>  \r\n\r\n<P>Lovforslaget indebærer øget administration for  \r\n\r\n Patientforsikringsforeningen, idet der skal foretages erstatningsberegning i  \r\n\r\n flere sager end hidtil. Udgiften hertil kan skønsmæssigt sættes til ca.  \r\n\r\n 100.000 kr. </P>  \r\n\r\n<P>På denne baggrund kan de samlede merudgifter ved lovforslaget skønsmæssigt  \r\n\r\n opgøres til ca. 3 mio. kr. årligt. Udgifterne vil blive kompenseret  \r\n\r\n amtskommunerne af staten gennem et tilskud på 3 mio. kr. til  \r\n\r\n bloktilskudspuljen i 1997. </P>  \r\n\r\n<P>Lovforslaget har ingen erhvervsøkonomiske eller miljømæssige konsekvenser.  \r\n\r\n</P>  \r\n\r\n<P> <I>5. Forholdet til EU-retten</I>  </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Nedsættelsen af undergrænsen fra 20.000 kr. til 10.000 kr. bevirker, at  \r\n\r\n flere patienter end i dag får mulighed for at få erstatning for skader  \r\n\r\n forårsaget ved undersøgelse, behandling og lignende i sygehusvæsenet. </P>  \r\n\r\n<P>Ændringen indebærer, at Patientforsikringsforeningen skal yde erstatning  \r\n\r\n til skadelidte patienter i alle sager, hvor erstatningsudmålingen fører til  \r\n\r\n et beløb på over 10.000 kr. Hvis beløbet er 10.000 kr. eller derunder,  \r\n\r\n udbetales der ikke erstatning. I henhold til patientforsikringslovens § 5,  \r\n\r\n stk. 1, fastsættes erstatning og godtgørelse efter reglerne i lov om  \r\n\r\n erstatningsansvar. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at lovændringen skal gælde for alle sager, som afgøres af  \r\n\r\n Patientforsikringsforeningen den 1. januar 1997 eller senere. Herved omfattes  \r\n\r\n også sager, som er afgjort tidligere, men som Patientforsikringsforeningen  \r\n\r\n genoptager efter 1. januar 1997 som følge af væsentlige, nye oplysninger.  \r\n\r\n</P>  \r\n\r\n<P>Patientskadeankenævnet, der er ankeinstans for  \r\n\r\n Patientforsikringsforeningens afgørelser, skal anvende den tidligere  \r\n\r\n undergrænse i sager, hvor Patientforsikringsforeningens afgørelse er truffet  \r\n\r\n i 1996 eller tidligere. </P>  \r\n\r\n<P> <I>Til § 3</I>  </P>  \r\n\r\n<P>Bestemmelsen fastslår, at loven ikke gælder for Færøerne og Grønland.  \r\n\r\n Patientforsikringsordningen er ikke er sat i kraft i disse to landsdele. </P>  \r\n\r\n<P>Skriftlig fremsættelse </P>  \r\n\r\n<P> <B>Sundhedsministeren</B> (Yvonne Herløv Andersen): </P>  \r\n\r\n<P>Hermed tillader jeg mig for Folketinget at fremsætte: </P>  \r\n\r\n<P> <I>Forslag til lov om ændring af lov om patientforsikring. (Nedsættelse  \r\n\r\n af undergrænsen fra 20.000 kr. til 10.000 kr.).</I>  </P>  \r\n\r\n<P>(Lovforslag nr. L 109). </P>  \r\n\r\n<P>Formålet med lovforslaget er at udvide patienters muligheder for at få  \r\n\r\n erstatning for behandlingsskader på sygehusene. </P>  \r\n\r\n<P>Efter patientforsikringsloven ydes der i dag kun erstatning til skadelidte  \r\n\r\n patienter, hvis det samlede erstatningsbeløb overstiger 20.000 kr. Hvis  \r\n\r\n beløbet er 20.000 kr. eller derunder, udbetales der ikke erstatning. </P>  \r\n\r\n<P>Ved lovforslaget nedsættes undergrænsen fra 20.000 kr. til 10.000 kr.,  \r\n\r\n således at flere patienter får mulighed for at få erstatning for skader  \r\n\r\n forårsaget ved undersøgelse, behandling og lignende i sygehusvæsenet. </P>  \r\n\r\n<P>Det foreslås, at udvidelsen af erstatningsadgangen skal gælde for alle  \r\n\r\n sager, som afgøres af Patientforsikringsforeningen fra lovens ikrafttræden  \r\n\r\n den 1. januar 1997 eller senere. </P>  \r\n\r\n<P>Idet jeg i øvrigt henviser til lovforslaget og dets bemærkninger, tillader  \r\n\r\n jeg mig hermed at anbefale lovforslaget til Folketingets velvillige  \r\n\r\n behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1996"
        },
        {
            "displayName": "Accession",
            "displayValue": "199612K00109"
        },
        {
            "displayName": "Entydig dokumentidentifikation",
            "displayValue": "CL007342"
        },
        {
            "displayName": "Dato for førstegangsindlæggelse",
            "displayValue": "27/12/1996"
        },
        {
            "displayName": "Dato for indlæggelse",
            "displayValue": "27/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}