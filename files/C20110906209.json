{
    "id": 136266,
    "title": "Cirkulære om behandlingen af ansættelsessager samt ansøgninger om interne forflyttelser mv. i Kriminalforsorgen\\n(Til Kriminalforsorgens tjenestesteder)",
    "documentTypeId": "150",
    "isSagsforlobPeriodValid": true,
    "shortName": "CIR nr 9062 af 14/03/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Cirkulære om behandlingen af ansættelsessager samt ansøgninger om interne forflyttelser mv. i Kriminalforsorgen</p>\r\n<p class=\"UnderTitel2\">(Til Kriminalforsorgens tjenestesteder)</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Opslag af stillinger</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Ledige stillinger ved Kriminalforsorgens institutioner opslås internt i stillingsavisen på intranettet.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Ledige stillinger opslås eksternt, såfremt ledelsen finder behov herfor. Ved eksternt opslag anvendes det til enhver tid gældende officielle layout for Kriminalforsorgen.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Det påhviler den enkelte institution at drage omsorg for at ledige stillinger på institutionen opslås, herunder at stillinger eventuelt opslås eksternt. Stillingerne som fængsels- og arrestinspektør, uddannelseschef, vicefængsels- og vicearrestinspektør, økonomichef, arrestforvarer, kriminalforsorgsleder og pensionsforstander opslås af direktoratet.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Stillinger, der besættes uden opslag efter gældende regler, er ikke omfattet af dette regelsæt.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Ansøgning</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Tjenestemænds interne ansøgninger til ledige stillinger indgives til ledelsen ved medarbejderens egen institution. Overenskomstansatte medarbejderes interne ansøgninger til ledige stillinger indgives ved det tjenestested, der behandler ansættelsessagen.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ansøgningen kan understøttes med f.eks. et CV og/eller anden relevant dokumentation. Ved indgivelsen vedlægger tjenestemandsansatte medarbejdere endvidere en kopi af det konkrete stillingsopslag med eventuelle bilag.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Udtalelse</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> For tjenestemandsansatte medarbejdere udarbejder medarbejderens nærmeste overordnede en udtalelse/vurdering inden den interne ansøgning videresendes. Udtalelsen/vurderingen vedlægges ansøgningen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Udtalelsen/vurderingen udarbejdes på baggrund af den udsendte vejledning herom på et særligt skema, der er udarbejdet til formålet.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Når udtalelsen/vurderingen er udarbejdet udleveres en kopi til medarbejderen.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Såfremt den nærmeste overordnede er inhabil, fratrådt eller har et utilstrækkeligt kendskab til medarbejderen, udarbejdes udtalelsen af en anden overordnet ved institutionen.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Indholdet af skemaetudgør en bedømmelse i tjenestemandslovens forstand.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> For både tjenestemandsansatte og overenskomstansatte udarbejdes der en udtalelse/vurdering i forbindelse med ansøgning om optagelse på førlederuddannelsen KFL og til brug for udvælgelse til assessment.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Ansættelsesproceduren</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Institutionen, der har opslået den ledige stilling, træffer, på baggrund af de indkomne ansøgninger eller på baggrund af en lokal politik herom, beslutning om ansættelsesproceduren i den konkrete sag.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ansættelsesproceduren indrettes således, at de enkelte tjenestesteder sikrer medarbejderinddragelse ved behandlingen af ansættelsessagen. Tillidsrepræsentanten eller anden relevant faglig repræsentant skal senest inddrages og orienteres på det tidspunkt, hvor ansættelsesmyndigheden giver tilsagn om ansættelse.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Institutionerne, der har fået udlagt kompetence til ansættelse, udarbejder på baggrund af den konkrete ansættelsesprocedure herefter ansættelsesbrev og meddeler øvrige ansøgere afslag.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Institutionerne, der ikke har formel ansættelseskompetence i den konkrete situation, udarbejder på baggrund af ansættelsesproceduren indstilling til direktoratet, der foretager den videre behandling af ansættelsessagen. Direktoratet udarbejder afslutningsvis ansættelsesbrev og meddeler øvrige ansøgere afslag.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> For så vidt angår procedure for optagelse på førlederuddannelsen KFL og procedure for udvælgelse til assessment henvises til de gældende regler herom.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Klageregler</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Klage over udtalelse/vurdering afgivet i henhold til § 3 skal indgives snarest muligt efter skemaet er udleveret. Klagen skal indgives til medarbejderens nærmeste overordnede, eller hvem der i øvrigt måtte have udfærdiget udtalelsen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> På baggrund af klagen foretages der en vurdering af, hvorvidt der er fremkommet nye oplysninger, der kan begrunde en ændring af udtalelsen. Såfremt dette er tilfældet orienteres medarbejderen og den ansættende institution herom.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Klagen skal behandles straks og skal så vidt muligt være færdigbehandlet inden indsendelsesfristens udløb.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Klage har ikke opsættende virkning i forhold til behandlingen af ansættelsessagen.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Tavshedspligt</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ledere og medarbejdere, herunder tillidsrepræsentanter, der medvirker til behandlingen af en ansættelsessag, skal iagttage tavshed med forhold, som de i den forbindelse bliver bekendt med.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Ikrafttrædelsesbestemmelser m.v.</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Cirkulæret træder i kraft den 1. april 2011, og får virkning for besættelse af stillinger, der opslås efter denne dato.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Cirkulæret finder ikke anvendelse ved prøveansættelsen af fængselsbetjente og værkmestre eller sager vedrørende ansættelse i lønramme 35-39. For stillinger i lønramme 35-39 finder cirkulærets § 1 dog anvendelse.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Cirkulærets § 4, stk. 1 og stk. 2, 1. pkt., finder alene anvendelse ved behandlingen af ansættelsessager vedrørende tjenestemandsansat personale.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> I forbindelse med ikrafttræden ophæves cirkulære af 5. november 2007 om ansættelses-, bedømmelses- og forfremmelsesnævn i Kriminalforsorgen, brev af 5. november 2007, 2 vejledninger af 5. juli 2001, brev af 8. juni 2004, Kriminalforsorgens retningslinjer af 8. november 1967 og 3. januar 1986 om ansættelse mv. af overenskomstlønnet personale og ekspedition af sager om ansættelse og afsked af overenskomstlønnet kontorpersonale mv. samt cirkulære af 17. februar 2006 om Det Centrale Optagelsesråd.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, Direktoratet for Kriminalforsorgen, den 14. marts 2011</p><p class=\"Sign1\" align=\"center\">William Rentzmann</p><p class=\"Sign2\" align=\"right\">/ Liselotte Bering Liisberg</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/03/2011"
        },
        {
            "displayName": "Accession",
            "displayValue": "C20110906209"
        },
        {
            "displayName": "Entydig dokumentidentifikation",
            "displayValue": "AA005972"
        },
        {
            "displayName": "Dato for førstegangsindlæggelse",
            "displayValue": "24/03/2011"
        },
        {
            "displayName": "Dato for indlæggelse",
            "displayValue": "24/03/2011"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9062"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "14/03/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen PSK 09-0520-0003"
        },
        {
            "displayName": "Stikord",
            "displayValue": "Ansættelse, Forfremmelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}