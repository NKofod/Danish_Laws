{
    "id": 115260,
    "title": "Bekendtgørelse om fødevareregionerne",
    "documentTypeId": "60",
    "isSagsforlobPeriodValid": true,
    "shortName": "BEK nr 130 af 27/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om fødevareregionerne</p>\r\n      <p class=\"Indledning2\">I medfør af § 47, stk. 2, og § 49, stk. 1, og § 58 i lov nr. 526 af 24. juni 2005 om fødevarer, § 29 og § 66 i lov nr. 432 af 9. juni 2004 om hold af dyr, § 9, stk. 1, og § 10 i økologiloven, jf. lovbekendtgørelse nr. 761 af 29. juni 2006, § 36 i lov nr. 433 af 9. juni 2004 om dyrlæger, § 4 stk. 1, og § 22, stk. 2, i lov om administration af Det Europæiske Fællesskabs forordninger om markedsordninger for landbrugsvarer m.v.(Bemyndigelsesloven), jf. lovbekendtgørelse nr. 297 af 28. april 2004, § 3, stk. 2, i lov om frø, kartofler og planter, jf. lovbekendtgørelse nr. 261 af 26. april 1999, som ændret ved § 4 i lov nr. 404 af 1. juni 2005, § 17 i lov om biavl, jf. lovbekendtgørelse nr. 759 af 29. juni 2006, og § 13, stk. 1, nr. 3, i lov om biavl, jf. lovbekendtgørelse nr. 585 af 6. juli 1995, som ændret ved lov nr. 450 af 22. maj 2006, fastsættes efter aftale med justitsministeren:</p>\r\n      <p class=\"Paragraf\"><span class=\"ParagrafNr\">§ 1.</span> Der er under Fødevarestyrelsen oprettet 3 fødevareregioner som regionale statslige myndigheder.</p>\r\n      <p class=\"Stk2\"><span class=\"StkNr\">Stk. 2.</span> Den enkelte region ledes af en regionschef og består af følgende afdelinger:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> et beredskabscenter, som ledes af en beredskabschef,</p>\r\n          <p class=\"Liste1\"><span class=\"Liste1Nr\">2)</span> 2- 4 kontrolafdelinger, som hver ledes af en kontrolchef,</p>\r\n          <p class=\"Liste1\"><span class=\"Liste1Nr\">3)</span> et laboratorium, som ledes af en laboratoriechef, og</p>\r\n          <p class=\"Liste1\"><span class=\"Liste1Nr\">4)</span> et sekretariat, som ledes af en sekretariatsleder.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2.</span> Den enkelte fødevareregion varetager som tilsynsmyndighed inden for sit geografiske område de i §§ 3-11 og § 14 fastlagte opgaver vedrørende</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> forebyggelse og bekæmpelse af husdyrsygdomme og zoonoser, herunder kontrol og tilsyn med produkter af dyr,</p>\r\n          <p class=\"Liste1\"><span class=\"Liste1Nr\">2)</span> kontrol og tilsyn med primærproduktion, behandling og salg af fødevarer samt animalske produkter, avlsmateriale og animalske nonfoodprodukter,</p>\r\n          <p class=\"Liste1\"><span class=\"Liste1Nr\">3)</span> kontrol og tilsyn med økologisk virksomhed,</p>\r\n          <p class=\"Liste1\"><span class=\"Liste1Nr\">4)</span> kontrol og tilsyn med indførsel og udførsel af fødevarer samt levende dyr og produkter heraf,</p>\r\n          <p class=\"Liste1\"><span class=\"Liste1Nr\">5)</span> kontrol og tilsyn på det dyrevelfærdsmæssige område,</p>\r\n          <p class=\"Liste1\"><span class=\"Liste1Nr\">6)</span> kontrol og tilsyn med fødevarevirksomheder, der også er godkendt eller registreret som foderstofvirksomheder i henhold til bekendtgørelse om foder og foderstofvirksomheder, fordi de sælger biprodukter til brug som foder, og</p>\r\n          <p class=\"Liste1\"><span class=\"Liste1Nr\">7)</span> stambogsføring.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Fødevareregionerne udøver de beføjelser, der er knyttet til funktionen som tilsynsmyndighed, herunder adgang uden retskendelse, hvor dette er hjemlet.</p>\r\n      <p class=\"Stk2\"><span class=\"StkNr\">Stk. 3.</span> Fødevareregionerne bistår Fødevarestyrelsen ved administrationen af veterinær- og fødevareområdet, herunder ved forberedelse og udarbejdelse af generelle retsforskrifter.</p>\r\n      <p class=\"Stk2\"><span class=\"StkNr\">Stk. 4.</span> Fødevareregionerne udøver lokal vejlednings- og informationsvirksomhed over for forbrugere, virksomheder, primærproducenter og praktiserende dyrlæger samt andre lokale myndigheder og formidler viden om bl.a. fødevarehygiejne, mærkning, ernæring, toksikologi, dyresundhed og dyrevelfærd samt betingelser for udførsel af fødevarer, dyr o.l.</p>\r\n      <p class=\"Stk2\"><span class=\"StkNr\">Stk. 5.</span> Fødevareregionerne yder faglig rådgivning og anden bistand til andre lokale myndigheder m.v.</p>\r\n      <p class=\"Paragraf\"><span class=\"ParagrafNr\">§ 3.</span> Fødevareregionerne fører, medmindre andet fastsættes, kontrol med, at reglerne i lov om fødevarer, og regler fastsat i medfør af loven overholdes. Fødevareregionerne varetager de til kontrollen knyttede opgaver bl.a. vedrørende certifikater og attester.</p>\r\n      <p class=\"Stk2\"><span class=\"StkNr\">Stk. 2.</span> For de opgaver, som i henhold til stk. 1 er henlagt til fødevareregionerne, udøver den pågældende regionschef følgende beføjelser i medfør af fødevareloven:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Beføjelsen i § 5, stk. 2, til at forbyde salg af fødevarer inden for regionens geografiske område.</p>\r\n          <p class=\"Liste1\"><span class=\"Liste1Nr\">2)</span> Beføjelsen i § 5, stk. 3 til at forbyde, begrænse eller fastsætte vilkår for dyrkning af afgrøder m.m. inden for regionens geografiske område.</p>\r\n          <p class=\"Liste1\"><span class=\"Liste1Nr\">3)</span> Beføjelsen i § 39, stk. 1, til at træffe bestemmelse om indførsel og udførsel af fødevarer for så vidt angår konkrete produkter.</p>\r\n          <p class=\"Liste1\"><span class=\"Liste1Nr\">4)</span> Beføjelsen i § 39, stk. 2, til at træffe bestemmelse om konkrete produkter, der føres gennem landet som transitgods eller oplagres som transitgods.</p>\r\n          <p class=\"Liste1\"><span class=\"Liste1Nr\">5)</span> Beføjelsen i § 52, stk. 1, og § 52 a til at meddele påbud og forbud.</p>\r\n          <p class=\"Liste1\"><span class=\"Liste1Nr\">6)</span> Beføjelsen i § 52, stk. 2, til at bestemme, at foranstaltninger i henhold til § 52, stk. 1 skal ske for virksomhedens regning.</p>\r\n          <p class=\"Liste1\"><span class=\"Liste1Nr\">7)</span> Beføjelsen i § 52, stk. 3, til at tilbagekalde en autorisation eller registrering.</p>\r\n          <p class=\"Liste1\"><span class=\"Liste1Nr\">8)</span> Beføjelsen i § 61, stk. 1, til at tilkendegive, at sagen kan afgøres uden retslig forfølgning ved vedtagelse af bødeforelæg.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Fødevareregionerne varetager for de af stk. 1 og 2 omfattede opgaver opkrævning af de i medfør af § 45, stk. 1-3, i fødevareloven fastsatte afgifter og gebyrer samt administration af bestemmelserne fastsat i § 45, stk. 4-8, i samme lov.</p>\r\n      <p class=\"Stk2\"><span class=\"StkNr\">Stk. 4.</span> Medmindre andet fastsættes, kan fødevareregionerne under større katastrofer, herunder krise eller krig, i medfør af § 59, stk. 1, i fødevareloven træffe de bestemmelser, der er nødvendige for at sikre den mest fordelagtige anvendelse af fødevarer, undgå forureninger m.v. og sikre befolkningens forsyning med fødevarer. Regionerne kan herunder i nødvendigt omfang træffe bestemmelse om fravigelse af de i loven fastsatte regler eller regler fastsat i medfør af loven.</p>\r\n      <p class=\"Paragraf\"><span class=\"ParagrafNr\">§ 4.</span> Fødevareregionerne fører, medmindre andet fastsættes, kontrol med, at reglerne i lov om dyrlæger , og regler fastsat i medfør af loven overholdes. Fødevareregionerne varetager de opgaver, der er knyttet til kontrollen, herunder bl.a. vedrørende certifikater og attester.</p>\r\n      <p class=\"Stk2\"><span class=\"StkNr\">Stk. 2.</span> For de opgaver, som i henhold til stk. 1 er henlagt til fødevareregionerne, udøver den pågældende regionschef følgende beføjelser i medfør af lov om dyrlæger:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Beføjelsen i § 10, stk. 1, til i konkrete tilfælde at pålægge en praktiserende dyrlæge at påtage sig veterinært arbejde som et led i offentlig bekæmpelse af smitsomme sygdomme hos husdyrene.</p>\r\n          <p class=\"Liste1\"><span class=\"Liste1Nr\">2)</span> Beføjelsen i § 11, stk. 1, til at afkræve autoriserede dyrlæger de i bestemmelsen nævnte indberetninger, anmeldelser og oplysninger.</p>\r\n          <p class=\"Liste1\"><span class=\"Liste1Nr\">3)</span> Beføjelsen i § 39 til at tilkendegive, at sagen kan afgøres uden retslig forfølgning ved vedtagelse af bødeforelæg.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 5.</span> Fødevareregionerne fører, medmindre andet fastsættes, kontrol med, at reglerne i lov om hold af dyr og regler fastsat i medfør af loven overholdes. Fødevareregionerne varetager de til kontrollen knyttede opgaver bl.a. vedrørende certifikater og attester.</p>\r\n      <p class=\"Stk2\"><span class=\"StkNr\">Stk. 2.</span> For de opgaver, som i henhold til stk. 1 er henlagt til fødevareregionerne, udøver den pågældende regionschef følgende beføjelser i medfør af lov om hold af dyr:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Beføjelsen efter § 7, stk. 1, til at meddele tilladelse til permanente samlesteder for dyr.</p>\r\n          <p class=\"Liste1\"><span class=\"Liste1Nr\">2)</span> Beføjelsen efter § 7, stk. 2, til at modtage anmeldelse om markeder, dyrskuer, og auktioner, som afholdes højst 4 gange årligt, og hvortil der tilføres dyr.</p>\r\n          <p class=\"Liste1\"><span class=\"Liste1Nr\">3)</span> Beføjelsen i § 19 til at meddele dispensationer til ejere af indhegninger med hjortedyr samt fastsætte vilkår herfor.</p>\r\n          <p class=\"Liste1\"><span class=\"Liste1Nr\">4)</span> Beføjelsen efter § 28, stk. 2, til at modtage anmeldelse fra dyrlæger ved mistanke om, at der foreligger en i henhold til loven anmeldepligtig sygdom.</p>\r\n          <p class=\"Liste1\"><span class=\"Liste1Nr\">5)</span> Beføjelsen efter § 30, stk. 1, til at meddele påbud om gennemførelse af særlige foranstaltninger samt meddele forbud mod anvendelse af dyr, dele heraf eller animalske fødevarer, sæd, oocytter, embryoner af dyr samt gødning, hø, halm, dyrefoder og andre produkter og genstande, hvormed sygdomme og zoonotiske smitstoffer kan spredes.</p>\r\n          <p class=\"Liste1\"><span class=\"Liste1Nr\">6)</span> Beføjelsen efter § 30, stk. 3, til i konkrete tilfælde at forbyde eller begrænse samling af og flytning af dyr samt flytning af produkter af dyr, foder og foderstoffer, gylle, gødning, slam, strøelse og andet materiale, som kan indebære risiko for udbredelse af zoonotiske smitstoffer eller sygdomme.</p>\r\n          <p class=\"Liste1\"><span class=\"Liste1Nr\">7)</span> Beføjelsen efter § 32 til i konkrete tilfælde at forbyde dyrehold på steder, der frembyder særlig sundhedsmæssig risiko for husdyr.</p>\r\n          <p class=\"Liste1\"><span class=\"Liste1Nr\">8)</span> Beføjelsen efter § 45, stk. 1, til at meddele autorisation til de af bestemmelsen omfattede virksomheder.</p>\r\n          <p class=\"Liste1\"><span class=\"Liste1Nr\">9)</span> Beføjelsen i § 63 til at meddele påbud og forbud.</p>\r\n          <p class=\"Liste1\"><span class=\"Liste1Nr\">10)</span> Beføjelsen i § 71, stk. 1, til at tilkendegive, at sagen kan afgøres uden retslig forfølgning ved vedtagelse af bødeforelæg.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Fødevareregionerne varetager for de af stk. 1 og 2 omfattede opgaver opkrævning af de i medfør af § 53 i lov om hold af dyr fastsatte afgifter og gebyrer samt administration af bestemmelserne fastsat i § 55 i samme lov.</p>\r\n      <p class=\"Paragraf\"><span class=\"ParagrafNr\">§ 6.</span> Fødevareregionerne varetager, medmindre andet fastsættes, kontrollen med, at de regler, som Fødevarestyrelsen fastsætter i medfør af § 2, stk. 2-5, i økologiloven, fastsatte regler overholdes. Fødevareregionerne varetager de opgaver, der er knyttet til kontrollen, herunder bl.a. vedrørende certifikater og attester.</p>\r\n      <p class=\"Stk2\"><span class=\"StkNr\">Stk. 2.</span> For de opgaver, som i henhold til stk. 1 er henlagt til fødevareregionerne, udøver den pågældende regionschef følgende beføjelser i medfør af økologiloven:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Beføjelsen efter § 3, stk. 2, til at forbyde, at et produkt sælges under henvisning til, at det er produceret i henhold til den økologiske produktionsmetode, hvis produktet ikke overholder forskrifterne herfor.</p>\r\n          <p class=\"Liste1\"><span class=\"Liste1Nr\">2)</span> Beføjelsen efter § 3, stk. 3, til at forbyde en person eller en erhvervsdrivende i en periode, der ikke kan overstige 5 år, at sælge eller på anden vis omsætte produkter under henvisning til, at de er produceret i henhold til den økologiske produktionsmetode, hvis personen eller den erhvervsdrivende har gjort sig skyldig i grov eller oftere gentagen overtrædelse af reglerne herom.</p>\r\n          <p class=\"Liste1\"><span class=\"Liste1Nr\">3)</span> Beføjelsen efter § 4, stk. 1, til at tilbagekalde en autorisation, der er meddelt på grundlag af regler fastsat efter § 2, stk. 3, hvis vilkårene for autorisationen ikke overholdes.</p>\r\n          <p class=\"Liste1\"><span class=\"Liste1Nr\">4)</span> Beføjelsen efter § 4, stk. 2, til under de der angivne forudsætninger at bestemme, at en tilbagekaldt autorisation først kan generhverves efter en periode på højst 5 år.</p>\r\n          <p class=\"Liste1\"><span class=\"Liste1Nr\">5)</span> Beføjelsen efter § 4, stk. 3, til under de der anførte forudsætninger at nægte autorisation inden for en periode på højst 5 år.</p>\r\n          <p class=\"Liste1\"><span class=\"Liste1Nr\">6)</span> Beføjelsen efter § 7, stk. 1, til at meddele påbud om fornyet omlægning af arealer eller husdyr, hvis der konstateres en overtrædelse af gældende regler for den økologiske produktionsmetode for den pågældende driftsgren.</p>\r\n          <p class=\"Liste1\"><span class=\"Liste1Nr\">7)</span> Beføjelsen efter § 7, stk. 2, til at meddele påbud med henblik på at sikre overholdelse af gældende regler.</p>\r\n          <p class=\"Liste1\"><span class=\"Liste1Nr\">8)</span> Beføjelsen efter § 14 til for så vidt angår overtrædelse af de af stk. 2 omfattede regler at tilkendegive, at sagen kan afgøres uden retslig forfølgning ved vedtagelse af bødeforelæg.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Fødevareregionerne varetager for de af stk. 1 og 2 omfattede opgaver opkrævning af de i medfør af § 6, stk. 1, i økologiloven fastsatte afgifter og gebyrer samt administration af bestemmelserne fastsat i § 6, stk. 2 og 3, i samme lov.</p>\r\n      <p class=\"Paragraf\"><span class=\"ParagrafNr\">§ 7.</span> Fødevareregionerne varetager, medmindre andet fastsættes, kontrol og tilsyn m.m. med overholdelsen af bestemmelserne i de af Det Europæiske Fællesskabs forordninger, som helt eller delvist administreres af Fødevarestyrelsen. Fødevareregionerne varetager de opgaver, der er knyttet til kontrollen, herunder bl.a. vedrørende certifikater og attester.</p>\r\n      <p class=\"Stk2\"><span class=\"StkNr\">Stk. 2.</span> For de opgaver, som i henhold til stk. 1 er henlagt til fødevareregionerne, varetager fødevareregionerne, medmindre andet fastsættes, kontrollen med, at de af Fødevarestyrelsen i medfør af § 4, stk. 1, i lov om administration af Det Europæiske Fællesskabs forordninger om markedsordninger for landbrugsvarer m.v., fastsatte regler overholdes. Fødevareregionerne varetager de til kontrollen knyttede opgaver bl.a. vedrørende certifikater og attester.</p>\r\n      <p class=\"Stk2\"><span class=\"StkNr\">Stk. 3.</span> For de opgaver, som i henhold til stk. 1 og 2 er henlagt til fødevareregionerne, udøver den pågældende regionschef beføjelsen i § 29, stk. 1, i lov om administration af Det Europæiske Fællesskabs forordninger om markedsordninger for landbrugsvarer m.v. til for så vidt angår overtrædelse af de af stk. 2 omfattede regler at tilkendegive, at sagen kan afgøres uden retslig forfølgning ved vedtagelse af bødeforelæg.</p>\r\n      <p class=\"Stk2\"><span class=\"StkNr\">Stk. 4.</span> Fødevareregionerne varetager opkrævning af de i medfør af § 5 i lov om administration af Det Europæiske Fællesskabs forordninger om markedsordninger for landbrugsvarer m.v. fastsatte afgifter og gebyrer for de af stk. 1-3 omfattede opgaver samt administration af bestemmelsen fastsat i § 20, stk. 1, i samme lov.</p>\r\n      <p class=\"Paragraf\"><span class=\"ParagrafNr\">§ 8.</span> Fødevareregionerne varetager, medmindre andet fastsættes, kontrollen med, at de af Fødevarestyrelsen i medfør af § 1, stk. 1 – 2, § 1, stk. 3, nr. 1 og nr. 4-8, § 1, stk. 4, og 1a i lov om frø, kartofler og planter, fastsatte regler overholdes. Fødevareregionerne varetager de til kontrollen knyttede opgaver bl.a. vedrørende certifikater og attester.</p>\r\n      <p class=\"Stk2\"><span class=\"StkNr\">Stk. 2.</span> For de opgaver, som i henhold til stk. 1 er henlagt til fødevareregionerne, udøver den pågældende regionschef beføjelsen i § 5 i lov om frø, kartofler og planter til for så vidt angår overtrædelse af de af stk. 1 omfattede regler at tilkendegive, at sagen kan afgøres uden retslig forfølgning ved vedtagelse af bødeforelæg.</p>\r\n      <p class=\"Stk2\"><span class=\"StkNr\">Stk. 3.</span> Fødevareregionerne varetager for de af stk. 1 omfattede opgaver opkrævning af de i medfør af § 1, stk. 3, nr. 9, i lov om frø, kartofler og planter fastsatte afgifter og gebyrer samt administration af bestemmelserne fastsat i § 1, stk. 7-8, i samme lov.</p>\r\n      <p class=\"Paragraf\"><span class=\"ParagrafNr\">§ 9.</span> Fødevareregionerne varetager, medmindre andet fastsættes, kontrollen med, at de af Fødevarestyrelsen i medfør af § 13, stk. 1, og § 15, stk. 2, i lov om biavl, jf. lovbekendtgørelse nr. 585 af 6. juli 1995 som senest ændret ved lov nr. 538 af 8. juni 2006, fastsatte regler overholdes. Fødevareregionerne varetager de til kontrollen knyttede opgaver bl.a. vedrørende certifikater og attester.</p>\r\n      <p class=\"Stk2\"><span class=\"StkNr\">Stk. 2.</span> Fødevareregionerne varetager opkrævning af de af § 13, stk. 3, i lov om biavl omfattede udgifter ved kontrollen efter stk. 1.</p>\r\n      <p class=\"Paragraf\"><span class=\"ParagrafNr\">§ 10.</span> Fødevareregionerne udøver, medmindre andet fastsættes, over for de fødevarevirksomheder, der også er godkendt eller registreret som foderstofvirksomheder i henhold til bekendtgørelse om foder og foderstofvirksomheder, fordi de sælger biprodukter til brug som foder, følgende beføjelser i henhold til foderstoflovgivningen og forskrifter udstedt i medfør heraf:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> kontrol med overholdelse af artikel 6 og 7 og med bilag II i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne,</p>\r\n          <p class=\"Liste1\"><span class=\"Liste1Nr\">2)</span> afgørelser, herunder påbud og forbud, jf. § 2, stk. 4 i lov om foderstoffer, ved overtrædelse af reglerne nævnt i nr. 1,</p>\r\n          <p class=\"Liste1\"><span class=\"Liste1Nr\">3)</span> tilkendegivelse af at en sag kan afgøres uden retslig forfølgning ved vedtagelse af bødeforelæg, jf. § 7 i lov om foderstoffer, ved overtrædelse af bestemmelserne i nr. 1,</p>\r\n          <p class=\"Liste1\"><span class=\"Liste1Nr\">4)</span> offentliggørelse af kontrol- og analyseresultater, jf. § 1, stk. 3, nr. 10 og stk. 4 i lov om foderstoffer, som følge af overtrædelse af bestemmelserne i nr. 1, og</p>\r\n          <p class=\"Liste1\"><span class=\"Liste1Nr\">5)</span> opkrævning af betaling for kontrol med overholdelse af bestemmelserne i stk. 1, nr. 1, jf. den til enhver tid gældende bekendtgørelse om betaling for foderstofkontrol.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Fødevareregionerne har adgang til alle de oplysninger, der er nødvendige for udøvelsen af kontrollen og tilsynet efter stk. 1 og kan vederlagsfrit udtage prøver til undersøgelse, jf. § 3 i lov om foderstoffer.</p>\r\n      <p class=\"Stk2\"><span class=\"StkNr\">Stk. 3.</span> Afgørelser truffet af fødevareregionerne i forbindelse med varetagelsen af kontrol og øvrige opgaver i medfør af stk. 1 og 2, kan påklages til direktøren for Plantedirektoratet efter de til enhver tid gældende bestemmelser herom. Klagefristen er 4 uger. Klage skal indgives gennem den myndighed, der har truffet afgørelsen.</p>\r\n      <p class=\"Paragraf\"><span class=\"ParagrafNr\">§ 11.</span> Inden for Justitsministeriets forretningsområde varetager fødevareregionerne de til Fødevarestyrelsen henlagte opgaver vedrørende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> autorisation eller registrering af samt kontrol med transportmidler til hvirveldyr, og</p>\r\n          <p class=\"Liste1\"><span class=\"Liste1Nr\">2)</span> bistand, registrering og kontrol samt tilladelser, godkendelser og lignende i forbindelse med dyreværns- og dyrevelfærdsmæssige forhold.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Afgørelser truffet af fødevareregionerne i forbindelse med varetagelsen af opgaver efter stk. 1 kan påklages til Fødevarestyrelsen, medmindre anden klageadgang er foreskrevet i lovgivningen på det pågældende område.</p>\r\n      <p class=\"Paragraf\"><span class=\"ParagrafNr\">§ 12.</span> Afgørelser truffet af fødevareregionerne i forbindelse med varetagelsen af kontrol og øvrige opgaver i medfør af §§ 3 - 9 og § 14 kan påklages til Sekretariatet for Fødevare- og Veterinærklager. Klagefristen er 4 uger, jf. dog stk. 2. Klage skal indgives gennem den myndighed, der har truffet afgørelsen.</p>\r\n      <p class=\"Stk2\"><span class=\"StkNr\">Stk. 2.</span> Sekretariatet for Fødevare- og Veterinærklager kan indenfor 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.</p>\r\n      <p class=\"Stk2\"><span class=\"StkNr\">Stk. 3.</span> Fødevareregionerne kan genoptage en sag efter, at der er indgivet klage.</p>\r\n      <p class=\"Paragraf\"><span class=\"ParagrafNr\">§ 13.</span> De kemiske analyseopgaver for samtlige regioner udføres af Fødevareregion Nord og Fødevareregion Øst eller af andre laboratorier uden for Fødevarestyrelsen efter aftale med disse.</p>\r\n      <p class=\"Paragraf\"><span class=\"ParagrafNr\">§ 14.</span> De kontrol- og tilsynsopgaver på Grønland, der hører under Fødevarestyrelsen, varetages af Fødevareregion Nord.</p>\r\n      <p class=\"Paragraf\"><span class=\"ParagrafNr\">§ 15.</span> Bekendtgørelsen træder i kraft den 1. marts 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1355 af 15. december 2005 om fødevareregionerne.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 27. februar 2008</I></P><P CLASS=SIGN1 ALIGN=\"CENTER\">Anders Munk Jensen</P><P CLASS=SIGN2 ALIGN=\"RIGHT\">/ Susanne Rosbach</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/02/2008"
        },
        {
            "displayName": "Accession",
            "displayValue": "B20080013005"
        },
        {
            "displayName": "Entydig dokumentidentifikation",
            "displayValue": "AH002811"
        },
        {
            "displayName": "Dato for førstegangsindlæggelse",
            "displayValue": "29/02/2008"
        },
        {
            "displayName": "Dato for indlæggelse",
            "displayValue": "29/02/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "27/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Fødevarer, Landbrug og Fiskeri<br />Fødevarestyrelsen, j.nr. 2008-20-23-02370"
        },
        {
            "displayName": "Stikord",
            "displayValue": "Delegation, fødevareregionen"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}