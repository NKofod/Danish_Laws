{
    "id": 209346,
    "title": "Pressenævnets kendelse i sag nr. 2019-80-0251",
    "documentTypeId": "240",
    "isSagsforlobPeriodValid": true,
    "shortName": "KEN nr 9453 af 21/05/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2019-80-0251</p>\r\n<div class=\"Resume\">\r\n   <p class=\"TekstGenerel\">Ekstra Bladet får ikke kritik for billede i artikel om demonstration</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Lederen af et politisk parti klagede til Pressenævnet over, at Ekstra Bladet i en artikel i november 2018, der omtalte en demonstration arrangeret af partiet, havde bragt et billede, som viste partilederen i en krænkende situation. Pressenævnet udtalte ikke kritik af Ekstra Bladet for at have bragt billedet. Nævnet lagde blandt andet vægt på, at billedet var taget på et offentligt tilgængeligt sted under en demonstration arrangeret af det politiske parti, og at partilederen som offentlig person måtte tåle en mere nærgående omtale end andre.</p>\r\n</div>\r\n<p>[Klager] har klaget til Pressenævnet over artiklen <span class=\"Italic\">”Demonstranter kastede med æg: Kontroversiel politiker eskorteret væk af politiet”</span>, som blev bragt på ekstrabladet.dk den 4. november 2018, idet han mener, at god presseskik er tilsidesat.</p>\r\n<p>\r\n</p>\r\n<p>[Klager] har klaget over, at artiklen indeholder et krænkende billede af ham.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Ekstra Bladet bragte den 4. november 2018 artiklen <span class=\"Italic\">”Demonstranter kastede med æg: Kontroversiel politiker eskorteret væk af politiet”</span> på ekstrabladet.dk. Artiklen har følgende underrubrik:</p>\r\n<p>\r\n</p>\r\n<p>”Lederen af [Partiet], [Klager], måtte søndag eftermiddag eskorteres væk af politiet efter en demonstration på Åbyhøj Torv i Aarhus. ”</p>\r\n<p>\r\n</p>\r\n<p>Under underrubrikken er der indsat et billede af [Klager], som har en spytklat på kinden. Billedet er ledsaget af følgende billedtekst:</p>\r\n<p>\r\n</p>\r\n<p>”[Klager] måtte søndag eftermiddag have hjælp fra politiet til at komme væk fra en demonstration. ”</p>\r\n<p>\r\n</p>\r\n<p>Af artiklen fremgår herefter blandt andet:</p>\r\n<p>\r\n</p>\r\n<p>”[…]</p>\r\n<p>Partilederen af [Partiet], advokat [Klager], måtte søndag eftermiddag eskorteres væk af betjente, da moddemonstranter efter politiets opfattelse gik amok under en demonstration på Åbyhøj Torv i Aarhus.</p>\r\n<p>Det skriver Østjyllands Politi i en pressemeddelelse.</p>\r\n<p>[Klager] var på stedet for blandt andet at give udtryk for sin utilfredshed med muslimer og indvandrere. Ifølge Østjyllands Politi var hans tilstedeværelse anmeldt og var dermed lovlig, og det havde blandt andet ført til, at en større gruppe børn og unge var mødt op for at vise deres utilfredshed med [Klager]s og to andre demonstranters tilstedeværelse.</p>\r\n<p>[…]</p>\r\n<p>Der blev blandt andet kastet med æg og lightere efter [Klager], og det gjorde, at politiet valgte at skride ind for at beskytte [Klager] og de to øvrige.</p>\r\n<p>- Det er en lovlig anmeldt demonstration, så demonstranterne var i deres fulde ret til at stå der. Man har også ret til at ytre sin utilfredshed med deres budskaber, men det skal ske på en ordentlig måde, og det var desværre ikke tilfældet i dag. Vores opgave er at skabe tryghed og sikkerhed, og her vurderede vi, at vi af sikkerhedsmæssige årsager blev nødt til at skride ind og få demonstranterne væk, siger vicepolitiinspektør [Person A].</p>\r\n<p>[…]”</p>\r\n<p>\r\n</p>\r\n<p>I artiklen er der indsat yderligere to billeder af [Klager] fra den omtalte demonstration. På begge billeder ses både politifolk og moddemonstranter stå tæt op ad ham.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Øvrige oplysninger</span>\r\n</p>\r\n<p>Ekstra Bladet har over for Pressenævnet fremlagt en fastfrysning af en video offentliggjort på partiet [Partiet]s Facebook-side den 4. november 2018.</p>\r\n<p>\r\n</p>\r\n<p>Billedet viser [Klager], der med den ene side af hovedet kigger mod kameraet, mens han peger på en spytklat på sin kind.</p>\r\n<p>\r\n</p>\r\n<p>\r\n</p>\r\n<p>[Klager]s klage er modtaget i Pressenævnet den 27. januar 2019.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har anført, at den påklagede artikel har et prominent billede, som viser ham i en ydmygende situation, fordi han lige har været offer for en forbrydelse, nemlig vold, som det er at blive spyttet i ansigtet.</p>\r\n<p>\r\n</p>\r\n<p>Derfor har Ekstra Bladet overtrådt de presseetiske regler ved ikke at tage hensyn til dette og ved at offentliggøre fotos af ham i en unødvendigt krænkende situation. Dette skyldes, at Ekstra Bladets ansvarshavende redaktør nyder at vise krænkende fotos af dem, som han er politisk uenig med.</p>\r\n<p>\r\n</p>\r\n<p>Desuden er der intet i artiklens tekst, der begrunder, at et så krænkende billede skal anvendes, idet artiklen ikke behandler, at [Klager] gentagne gange blev udsat for vold, herunder spark på benene og fire gange blev spyttet i ansigtet.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Ekstra Bladets synspunkter</span>\r\n</p>\r\n<p>Ekstra Bladet har anført, at nyhedsbillederne i den påklagede artikel forestiller [Klager] til stede ved en [Partiet]-demonstration, hvorfra [Klager] senere blev eskorteret væk af politiet.</p>\r\n<p>\r\n</p>\r\n<p>De tre nyhedsbilleder, der ledsager artiklen, fortæller samme historie som artiklen. Billedstilen er registrerende, og der er ikke brugt yderligere visuelle virkemidler til forstærkning af historien. Der er således intet kommenterende i billederne, blot en nøgtern afspejling af de faktiske begivenheder.</p>\r\n<p>\r\n</p>\r\n<p>De tre billeders fortælling består af fire visuelle narrativer; [Klager], politibetjente, moddemonstranter og en spytklat på [Klager]s kind. Alle fire narrativer er balanceret i forhold til nyhedsformidlingen og afspejler dermed den virkelighed, som udspillede sig den pågældende dag. At [Klager] demonstrerede, at der var moddemonstranter, og at politiet afbrød demonstrationen som følge af spytklatten på [Klager]s kind.</p>\r\n<p>\r\n</p>\r\n<p>[Klager] optræder hverken ydmyget eller krænket, men værdigt og roligt på billedet med spytklatten på kinden. Trods sagens alvor fremstår [Klager], som om han med spytklatten på kinden understreger sin egen pointe.</p>\r\n<p>\r\n</p>\r\n<p>Hertil kommer, at [Partiet] annoncerer sine demonstrationer på Facebook og på sin egen hjemmeside, og at hele situation er filmet og kan ses på [Partiet]s egen Facebook-side. Situationen ses ved tidskode 1:13, hvor [Klager] til kameraet fremviser spytklatten på kinden. Det må forventes, at denne film findes på [Partiet]s Facebook-side med [Klager]s accept.</p>\r\n<p>\r\n</p>\r\n<p>Ekstra Bladet har endvidere bemærket, at [Klager] er en i offentligheden særdeles kendt politiker, der som leder af partiet [Partiet] repræsenterer højreradikale og stærkt indvandrerkritiske synspunkter i den offentlige debat. [Klager] deltager løbende i demonstrationer og politiske markeringer i offentligheden, og det er en kendt sag, at han i den forbindelse ofte er provokerende og i hvert fald opfattes som provokerende.</p>\r\n<p>\r\n</p>\r\n<p>[Partiet]s demonstrationer resulterer typisk i moddemonstrationer, hvilket har indebåret, at [Partiet]s demonstrationer ofte må finde sted under politibeskyttelse. Det er således en del af den virkelighed, som Ekstra Bladet beskriver, at det af og til – eller rettere stort set altid – kommer til sammenstød mellem [Klager] på den ene side og moddemonstranter og kritikere af [Partiet] på den anden side.</p>\r\n<p>\r\n</p>\r\n<p>Som politiker, der leder og deltager i demonstrationer for yderligtgående politiske synspunkter, må [Klager] tolerere, at der bliver bragt et billede af ham, der illustrerer de konfrontationer, som [Partiet]s demonstrationer medfører. I dette tilfælde billeddokumentation for, at der er blevet spyttet på [Klager].</p>\r\n<p>\r\n</p>\r\n<p>Generelt gælder det, at grænserne for, hvordan medierne kan omtale politikere, herunder ved offentliggørelse af billeder i disse forskellige situationer, som det fremgår af retspraksis, naturligvis er og må være endog særdeles vide. Pressen skal varetage sin opgave som public watchdog, og Ekstra Bladets artikel og de bragte billeder har væsentlig offentlig interesse.</p>\r\n<p>\r\n</p>\r\n<p>Det er således ikke nogen overtrædelse af de presseetiske regler, at det omtvistede billede af [Klager] er blevet bragt i Ekstra Bladet. Tværtimod er det Ekstra Bladets pligt at vise offentligheden – også med billeder – hvordan politiske demonstrationer forløber, og hvad der sker under disse.</p>\r\n<p>\r\n</p>\r\n<p>I den foreliggende sag kan det derudover konstateres, at [Klager] demonstrativt viser sit ansigt med spytklatten for en fotograf. Han henleder således en fotografs opmærksomhed på spytklatten i ansigtet, formentlig for at han med fotoet som dokumentation kan få publicity og fremstå som politisk martyr over for offentligheden. Også på denne baggrund er det besynderligt, at [Klager] klager over, at billedet af ham er blevet bragt.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Hans Peter Blicher, Ulrik Holmstrup og Michael Voss.</p>\r\n<p>\r\n</p>\r\n<p>\r\n</p>\r\n<p>[Klager] har klaget over, at Ekstra Bladet har bragt et billede af ham, som blev taget umiddelbart efter, at han var blevet spyttet i ansigtet.</p>\r\n<p>\r\n</p>\r\n<p>Det følger af de vejledende regler for god presseskik, at meddelelser, der kan krænke privatlivets fred, skal undgås, med mindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B. 1. Det er samtidig Pressenævnets opfattelse, at offentlige personer må tåle en mere nærgående omtale end andre.</p>\r\n<p>\r\n</p>\r\n<p>Det er som udgangspunkt ikke i strid med god presseskik, at medier fotograferer eller filmer</p>\r\n<p>personer eller virksomheder, der befinder sig på offentligt tilgængelige steder, og offentliggør billeder af denne art, selvom de pågældende ikke har samtykket hertil. Der skal dog udvises varsomhed af hensyn til de implicerede, herunder til de sammenhænge, hvori de indgår.</p>\r\n<p>\r\n</p>\r\n<p>Redaktøren er i overensstemmelse med det almindelige princip om redaktørens ret til at redigere mediet som udgangspunkt berettiget til at beslutte, hvad man vil bringe i mediet. Det vil sige, at det ligger inden for grænserne af redaktørens redigeringsret at afvise at omtale forhold, der for en af parterne forekommer centrale, ligesom det er op til redaktøren at vælge og fravælge materiale og kilder, så længe de indholdsmæssige krav til den bragte information iagttages.</p>\r\n<p>\r\n</p>\r\n<p>Billedet er taget på en offentligt tilgængelig vej i forbindelse med en demonstration arrangeret af og for det politiske parti [Partiet], som [Klager] er partileder for. Det er derfor som udgangspunkt ikke i strid med god presseskik at offentliggøre billedet. Hertil kommer, at billedet illustrerer det sammenstød, der fandt sted ved demonstrationen, der var arrangeret af [Partiet], og som må anses at have væsentlig offentlig nyhedsinteresse. Da [Klager] endvidere i lyset af sin optræden i pressen og ved demonstrationer med politiske formål må tåle en mere nærgående omtale end andre, finder Pressenævnet, at anvendelsen af billedet af [Klager] ikke kan anses for kritisabel, selv om [Klager] fremstilles i en situation, som kan anses for krænkende. Nævnet udtaler herefter ikke kritik.</p>\r\n<p>\r\n</p>\r\n<p>Afgjort den 21. maj 2019</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/05/2019"
        },
        {
            "displayName": "Accession",
            "displayValue": "W20190945325"
        },
        {
            "displayName": "Entydig dokumentidentifikation",
            "displayValue": "AA011444"
        },
        {
            "displayName": "Dato for indlæggelse",
            "displayValue": "25/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9453"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "21/05/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2019-80-0251"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}