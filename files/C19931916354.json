{
    "id": 54091,
    "title": "Orientering om supplerende tilskud til forældre, der holder orlov til børnepasning, jf. bistandslovens § 69 b. ",
    "documentTypeId": "200",
    "isSagsforlobPeriodValid": false,
    "shortName": "SKR nr 19163 af 21/10/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om supplerende tilskud til forældre,  \r\n\r\n der holder orlov til børnepasning, jf. bistandslovens § 69 b. </H1>  \r\n\r\n<P></P>  \r\n\r\n<BR>  \r\n\r\n<P>Socialministeriet har modtaget et betydeligt antal telefoniske  \r\n\r\n henvendelser vedr. det supplerende tilskud til forældre, der holder orlov til  \r\n\r\n børnepasning. </P>  \r\n\r\n<P>Vi vil derfor med denne skrivelse give kommunerne en generel orientering  \r\n\r\n om vores vejledende svar på de spørgsmål, der har været forelagt. </P>  \r\n\r\n<P CLASS=PUNKT> <B>1.</B> Betingelser for modtagelse af supplerende tilskud.  \r\n\r\n</P>  \r\n\r\n<P>Kommunerne kan selv beslutte, hvorvidt de vil indføre tilskuddet. Hvis en  \r\n\r\n kommune indfører tilskuddet, har alle, der har fået orlov til børnepasning  \r\n\r\n efter orlovsloven, ret til at få tilskuddet. Modtagelse af orlovsydelse til  \r\n\r\n børnepasning, jf. lov om orlov, er således &#187;adgangskravet&#171; for at  \r\n\r\n få tilskud. </P>  \r\n\r\n<P>Efter ordlyden i § 69 b kan kommunerne beslutte følgende begrænsninger ved  \r\n\r\n indførelse af tilskud: * tilskuddet gives kun til børn under 3 år * den øvre  \r\n\r\n grænse for tilskuddet kan være mindre end 35.000 kr. </P>  \r\n\r\n<P>Det følger heraf, at der er tale om et ensartet tilskud, som kun kan  \r\n\r\n differentieres i forhold til den enkelte orlovshavers hidtidige indtægt, jf.  \r\n\r\n nedenfor. </P>  \r\n\r\n<P>Der kan efter Socialministeriets opfattelse ikke fastsættes yderligere  \r\n\r\n begrænsninger for ydelse af tilskud end dem, der er fastsat i selve loven.  \r\n\r\n</P>  \r\n\r\n<P>Anvendelse af dagtilbud. </P>  \r\n\r\n<P>I orlovsloven er følgende fastsat om anvendelse af dagtilbud: </P>  \r\n\r\n<P>Er det barn, der giver orlovsmuligheden, i alderen 0-2 år, kan dette barn  \r\n\r\n ikke benytte offentligt dagtilbud i orlovsperioden. Det følger heraf, at  \r\n\r\n kommunen ikke kan tilbyde et 0-2 årigt barn (fortsat) ophold i dagtilbud, når  \r\n\r\n der holdes orlov på grundlag af dette barn. </P>  \r\n\r\n<P>Er det barn, der giver orlovsmulighed, over 3 år, må dette barn højst  \r\n\r\n benytte en halvdagplads i offentligt dagtilbud. Bistandsloven indeholder ikke  \r\n\r\n nogen særskilt definition på en halvdagsplads i offentligt dagtilbud. Det  \r\n\r\n betyder, at en kommune som udgangspunkt selv nærmere definerer en  \r\n\r\n halvdagsplads i forhold til kommunens fuldtidstilbud. </P>  \r\n\r\n<P>Den begrænsning i anvendelsen af dagtilbud, der følger af orlovsloven,  \r\n\r\n omfatter således alene det barn, forældrene holder orlov til pasning af. </P>  \r\n\r\n<P>Ved offentligt dagtilbud forstås tilbud efter bistandslovens §§ 64, 69, 70  \r\n\r\n og 70 a samt skolefritidsordninger efter folkeskoleloven. </P>  \r\n\r\n<P>Forholdet mellem gammel og ny forældreorlov. </P>  \r\n\r\n<P>Reglerne om supplerende tilskud er tæt knyttet til den nye orlovslov, der  \r\n\r\n træder i kraft samtidig med bistandsloven § 69 b, nemlig den 1. jan. 1994.  \r\n\r\n Der er i loven om supplerende tilskud alene hjemmel til at yde tilskud til  \r\n\r\n forældre, der holder orlov efter de nye regler. Det afgørende er derfor,  \r\n\r\n hvorvidt der er opnået orlov i henhold til de nye regler. </P>  \r\n\r\n<P>Arbejdsmarkedsstyrelsen har oplyst, at det er muligt for forældre at  \r\n\r\n afbryde en forældreorlov efter de gamle regler og opnå orlov til børnepasning  \r\n\r\n efter de nye regler. </P>  \r\n\r\n<P>Om flere tilskud pr. familie. </P>  \r\n\r\n<P>Der kan udbetales et tilskud pr. barn, som forældrene holder orlov til at  \r\n\r\n passe. Orlov ydes efter orlovsloven til pasning af et (bestemt) barn. Selvom  \r\n\r\n begge forældre holder orlov til pasning af det samme barn, kan der således  \r\n\r\n ikke udbetales to supplerende tilskud. To tilskud kan kun udbetales, hvis  \r\n\r\n begge forældre holder orlov til pasning af to børn. </P>  \r\n\r\n<P CLASS=PUNKT> <B>2.</B> Beregning og udbetaling af tilskuddet. </P>  \r\n\r\n<P>Efter loven kan tilskuddet &#187;maksimalt udgøre 35.000 kr. årligt&#171;.  \r\n\r\n Heri ligger, at det supplerende tilskud for en orlovsperiode på 12 måneder  \r\n\r\n ikke kan overstige 35.000 kr. For en kortere orlovsperiode reduceres  \r\n\r\n tilskuddet forholdsmæssigt. For den mindste orlovsperiode på 13 uger, vil der  \r\n\r\n således max kunne udbetales en fjerdedel af 35.000 kr. </P>  \r\n\r\n<P>Forinden tilskuddet udbetales skal kommunen kontrollere, at tilskuddet og  \r\n\r\n orlovsydelsen for beskæftigede orlovshavere ikke overstiger 80 pct. af den  \r\n\r\n hidtidige lønindtægt. Den hidtidige lønindtægt beregnes som hovedregel på  \r\n\r\n grundlag af den gennemsnitlige indtjening i de seneste 4 uger før  \r\n\r\n orlovsperioden. Såfremt lønindtægten i de seneste 4 uger før orlovsperioden  \r\n\r\n ikke kan anses for sædvanlig tages udgangspunkt i lønindtægten for de seneste  \r\n\r\n 13 uger før orlovsperioden. </P>  \r\n\r\n<P>For orlovshavere, der forinden orlovsperioden har været på barselsorlov,  \r\n\r\n betragtes barselsorlovsperioden som død periode, og lønindtægten beregnes på  \r\n\r\n grundlag af indtægten før barselsorloven. </P>  \r\n\r\n<P>For så vidt angår ledige orlovshavere kan tilskuddet og orlovsydelsen  \r\n\r\n tilsammen ikke overstige arbejdsløshedsdagpengenes højeste beløb jf. lov om  \r\n\r\n arbejdsløshedsforsikring m.v. </P>  \r\n\r\n<P>Tilskuddet udbetales i lige store rater og følger udbetalingen af  \r\n\r\n orlovsydelsen, d.v.s. udbetales månedsvis bagud. </P>  \r\n\r\n<P>Tilskuddet er skattepligtigt og er ifølge kildeskatteloven A- indkomst.  \r\n\r\n</P>  \r\n\r\n<P CLASS=PUNKT> <B>3.</B> Andet. </P>  \r\n\r\n<P>Der kan ikke gives supplerende tilskud, når grundlaget for orlovsydelse er  \r\n\r\n modtagelse af kontanthjælp. Kontanthjælpsmodtageres adgang til orlov fremgår  \r\n\r\n af orlovslovens § 10, stk. 3 (henvisningen i bistandslovens § 69 b til  \r\n\r\n orlovslovens § 9, stk. 3, skal, som følge af ændringer i orlovsloven under  \r\n\r\n behandlingen i Folketinget, rettelig være § 10, stk. 3). </P>  \r\n\r\n<P>Karen Jespersen /Anders Lynge Madsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19931916354"
        },
        {
            "displayName": "Entydig dokumentidentifikation",
            "displayValue": "CM012968"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19163"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "21/10/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet 2.1. kontor J.nr. 50110-53"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}