{
    "id": 39224,
    "title": "Landsorganisationen i Danmark for Restaurations- og Bryggeriarbejder Forbundet (konsulent Ane K. Lorentzen)(* 1)(* 2) mod Elsebet Larsen som forpagter af Hotel Saxkjøbing K/S, Sakskøbing, (advokat C.H. Futtrup) og Contractor Compagny af dec. 1980    A/S under konkurs, tidligere Aktieselskabet Building Construction Bulcon - BCB. (ingen) Dommere: Arnold Hansen, Poul Flemming Hansen, Carsten Holm, Kiil (retsformand), Sløk, Willy Strube og Nicolai Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3955 af 21/12/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>- </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Landsorganisationen i Danmark for Restaurations-  \r\n\r\n og Bryggeriarbejder Forbundet (konsulent Ane K. Lorentzen)(* 1)(* 2) mod  \r\n\r\n Elsebet Larsen som forpagter af Hotel Saxkjøbing K/S, Sakskøbing, (advokat  \r\n\r\n C.H. Futtrup) og Contractor Compagny af dec. 1980 A/S under konkurs,  \r\n\r\n tidligere Aktieselskabet Building Construction Bulcon - BCB. (ingen) Dommere:  \r\n\r\n Arnold Hansen, Poul Flemming Hansen, Carsten Holm, Kiil (retsformand), Sløk,  \r\n\r\n Willy Strube og Nicolai Westergaard. </H1>  \r\n\r\n<P></P>  \r\n\r\n<P>1. Under denne sag, der er indbragt for Arbejdsretten ved klageskrift  \r\n\r\n modtaget den 12. marts 1993, har klagerne, Landsorganisationen i Danmark for  \r\n\r\n Restaurations- og Bryggeriarbejder Forbundet, indklaget såvel Elsebet Larsen  \r\n\r\n som nuværende forpagter af Hotel Saxkjøbing K/S, Sakskøbing, som Contractor  \r\n\r\n Compagny af dec. 1980 A/S under konkurs, der i en tidligere periode under  \r\n\r\n navnet Aktieselskabet Building Construction Bulcon-BCB forestod drifen af  \r\n\r\n hotellet, og har over for de indklagede nedlagt følgende endelige påstande:  \r\n\r\n</P>  \r\n\r\n<P>Indklagede Elsebet Larsen tilpligtes at anerkende at være forpligtet af  \r\n\r\n overenskomst af 1989 indgået mellem Arbejdsgiverforeningen af Hoteller og  \r\n\r\n Restauranter (nu HOREFA) og Hotel- og Restaurationspersonalets Samvirke (nu  \r\n\r\n Restaurations- og Bryggeriarbejder Forbundet) fra tidspunktet for  \r\n\r\n overtagelsen af driften af Hotel Saxkjøbing K/S frem til indklagedes  \r\n\r\n indmeldelse i HOREFA pr. 1. januar 1993. </P>  \r\n\r\n<P>Indklagede Elsebet Larsen tilpligtes at efterbetale manglende  \r\n\r\n overenskomstmæssig løn for perioden juli 1990 til og med august 1992 til  \r\n\r\n forbundets medlemmer Birgitte Christensen, Charlotte Kozeluh og Michael  \r\n\r\n Christensen. </P>  \r\n\r\n<P>Medindklagede Aktieselskabet Building Construction Bulcon - BCB, efter  \r\n\r\n navneændring Contractor Compagny af dec. 1980 A/S, nu under konkurs,  \r\n\r\n tilpligtes at efterbetale manglende overenskomstmæssig løn til Kristina  \r\n\r\n Kozeluh for perioden oktober 1990 til august 1991. </P>  \r\n\r\n<P>Spørgsmålet om efterbetalingens størrelse henskydes til sædvanlig  \r\n\r\n fagretlig behandling. </P>  \r\n\r\n<P>Indklagede Elsebet Larsen har påstået frifindelse. </P>  \r\n\r\n<P>Det indklagede selskabs konkursbo har ikke givet møde under sagen. Af en  \r\n\r\n udskrift af Erhvervs- og Selskabsstyrelsens register fremgår, at  \r\n\r\n konkursdekret blev afsagt den 28. juni 1993 af skifteretten i Køge. Da  \r\n\r\n dekretet således er afsagt efter klageskriftets modtagelse i Arbejdsretten,  \r\n\r\n følger det af konkurslovens § 141, at boet er indtrådt i retssagen i  \r\n\r\n selskabets sted. Ved anbefalet skrivelse, hvoraf genpart er modtaget i  \r\n\r\n Arbejdsretten den 16. juni 1994, er boets kurator af klagerne underrettet om  \r\n\r\n sagen, jf. konkurslovens § 141, stk. 2, men har ikke reageret på  \r\n\r\n underretningen. </P>  \r\n\r\n<P>2. Af sagen fremgår, at Hotel Saxkjøbing i sin tid blev erhvervet af  \r\n\r\n Aktieselskabet Building Construction Bulcon - BCB for at skaffe selskabet en  \r\n\r\n byggeopgave. Selskabets formål var rådgivning, produktion og finansiering  \r\n\r\n inden for bygge- og anlægssektoren samt administration af fast ejendom og  \r\n\r\n produktionsmanagement, og den daværende bestyrelse bestod af tømrermester  \r\n\r\n Poul Abildgaard, civilingeniør Erik Berg og Torben Erland Larsen med  \r\n\r\n sidstnævnte som direktør. Efter renovering af hotelbygningen blev der dannet  \r\n\r\n et kommanditselskab, som blev ejer af bygningen, medens driften af hotellet  \r\n\r\n blev forpagtet ud, for tiden indtil udgangen af 1990 til et af Aktieselskabet  \r\n\r\n Building Construction Bulcon - BCB den 1. juli 1989 stiftet anpartsselskab  \r\n\r\n Bulcon Hotel ApS. Dette selskab, der blev tvangsopløst i efteråret 1991,  \r\n\r\n havde bl.a. til formål at administrere servicevirksomheder, specielt inden  \r\n\r\n for hotel- og restaurationsbranchen, herunder at være komplementar i  \r\n\r\n kommanditselskaber inden for branchen. Dets bestyrelse bestod af  \r\n\r\n civilingeniør, cand.jur. Erik Berg og direktør, civilingeniør Torben Erland  \r\n\r\n Larsen med Erik Berg som direktør. Fra den 1. januar 1991 til og med den 6.  \r\n\r\n september s.å. blev hotellet drevet af Aktieselskabet Buil ding Construction  \r\n\r\n Bulcon - BCB, hvorefter Torben Erland Larsens hustru, indklagede Elsebet  \r\n\r\n Larsen, den 7. september 1991 overtog driften i henhold til en med  \r\n\r\n kommanditselskabet som ejer af hotellet indgået aftale. Driften af hotellet  \r\n\r\n har i de pågældende perioder løbende været fortsat. </P>  \r\n\r\n<P>3. I en skrivelse af 6. oktober 1993 fra HOREFA's overenskomstafdeling til  \r\n\r\n klagerne er oplyst følgende om hotellets ind- og udmeldelser af de respektive  \r\n\r\n arbejdsgiverorganisationer: </P>  \r\n\r\n<P>&#187;Hotel Saxkjøbing blev pr. 1. januar 1972 indmeldt i CHR og 1. juli  \r\n\r\n 1977 i AHR v/Poul Jensen og udmeldt den 30. september 1986 på grund af  \r\n\r\n forretningsophør. </P>  \r\n\r\n<P>Den 1. juli 1987 blev Niels Frede Rasmussen indmeldt i CHR/AHR og udmeldt  \r\n\r\n den 30. juni 1988 på grund af konkurs/betalingsstandsning. </P>  \r\n\r\n<P>Den 1. januar 1989 blev Niels-Ole Bech Pedersen optaget som medlem af  \r\n\r\n CHR/AHR og pr. 16. august 1989 overtog Erik Berg forretningen og blev udmeldt  \r\n\r\n den 31. december 1990 på grund af ejerskifte. </P>  \r\n\r\n<P>Den 1. januar 1993 blev Hotel Saxkjøbing v/Torben Larsen igen medlem af  \r\n\r\n HOREFA (tidligere CHR/AHR) og er det stadig.&#171; </P>  \r\n\r\n<P>I en skrivelse af 4. november 1993 har HOREFA korrigeret sidste afsnit af  \r\n\r\n skrivelsen således, at det er Hotel Saxkjøbing K/S og ikke Hotel Saxkjøbing  \r\n\r\n v/Torben Larsen, der fra 1. januar 1993 blev medlem af HOREFA. </P>  \r\n\r\n<P>I en supplerende skrivelse af 14. juni 1994 fra HOREFA's debitorbogholderi  \r\n\r\n hedder det: </P>  \r\n\r\n<P>&#187;Vi skal herved bekræfte, at ovennævnte forretning har været medlem  \r\n\r\n af HOREFA fra 1. januar 1989 og indtil 31. december 1990, hvor forretningen  \r\n\r\n blev udmeldt pga. ejerskifte. </P>  \r\n\r\n<P>Supplerende kan det oplyses, at der er betalt kontingent for 1. og 2.  \r\n\r\n halvår 1989 samt 1. halvår 1990 og 3. og 4. kvartal 1990......&#171; </P>  \r\n\r\n<P>Indklagede Elsebet Larsen, der bestrider, at Niels-Ole Bech Pedersen har  \r\n\r\n haft fuldmagt, endsige været bemyndiget til at indmelde hotellet i AHR/CHR,  \r\n\r\n har fremlagt følgende erklæring af 31. maj 1994, underskrevet af Bech  \r\n\r\n Pedersen: </P>  \r\n\r\n<P>&#187;Vedrørende medlemsskab af CHR mv. </P>  \r\n\r\n<P>---------------------------------- </P>  \r\n\r\n<P>På forespørgsel skal jeg herved oplyse at vedlagte optagelsesbegæring til  \r\n\r\n CHR er udfyldt og underskrevet af undertegnede Ole Bech Pedersen. bilag 1  \r\n\r\n</P>  \r\n\r\n<P>Optagelsesbegæringen til AHR er ligeledes underskrevet af undertegnede Ole  \r\n\r\n Bech Pedersen bilag 2 </P>  \r\n\r\n<P>Samtidig kan jeg oplyse, at jeg på intet tidspunkt har været ansat af  \r\n\r\n HOTEL SAXKJØBING og ligeledes ikke har været bemyndiget til at forpligtige  \r\n\r\n HOTEL SAXKJØBING. </P>  \r\n\r\n<P>Jeg skal samtidig bekræfte, at jeg endvidere aldrig har været ansat af  \r\n\r\n BULCON HOTEL Aps.&#171; </P>  \r\n\r\n<P>Om bevillingsforholdene hedder det i en skrivelse af 18. januar 1994 fra  \r\n\r\n politimesterembedet i Nykøbing F. til forbundet: </P>  \r\n\r\n<P>&#187;Under henvisning til Deres skrivelse af 13. januar 1994 vedrørende  \r\n\r\n Hotel Sakskøbing, skal jeg oplyse, at alkoholbevillingen indehaves af Hotel  \r\n\r\n Sakskøbing K/S, v/Building Construction Bulcon - BCB A/S, reg.nr. 65.213 med  \r\n\r\n senere navneændring til Hotel Saxkjøbing v/Bulcon Hotel ApS reg.nr. 182.263  \r\n\r\n med følgende bestyrere: Niels-Ole Bech Pedersen, Flemming Michael Nielsen,  \r\n\r\n Kirsten Irene Andersen og senest foreligger der ansøgning om godkendelse af  \r\n\r\n Torben Erland Larsen som bestyrer. </P>  \r\n\r\n<P>Den oprindelige ansøgning om alkoholbevilling ses først registreret ved  \r\n\r\n politimesteren ultimo 1988.&#171; </P>  \r\n\r\n<P>4. De 4 medarbejdere, for hvis vedkommende der er rejst krav om  \r\n\r\n efterbetaling af manglende overenskomstmæssig løn, har været beskæftiget på  \r\n\r\n hotellet i følgende perioder: </P>  \r\n\r\n<P>Kok Birgitte Christensen </P>  \r\n\r\n<P>fra 14. august 1990 til 1. marts 1993. </P>  \r\n\r\n<P>Tjener Charlotte Kozeluh </P>  \r\n\r\n<P>fra 21. juli 1990 til 1. april 1992. </P>  \r\n\r\n<P>Reservekok Michael Christensen </P>  \r\n\r\n<P>fra november 1991 til februar 1992. </P>  \r\n\r\n<P>Tjener Kristina Kozeluh </P>  \r\n\r\n<P>fra 1. oktober 1990 til 25. august 1991. </P>  \r\n\r\n<P>Bortset fra reservekok Michael Christensen er ansættelsen af de pågældende  \r\n\r\n medarbejdere sket ved udfyldelse af og underskrift på de af AHR og Hotel- og  \r\n\r\n Restaurationspersonalets Samvirke udarbejdede skematiske ansættelsesbeviser,  \r\n\r\n hvori er anført: &#187;Den mellem organisationerne indgåede overenskomst er  \r\n\r\n gældende.&#171; </P>  \r\n\r\n<P>Et af indklagede Elsebet Larsen under sagens forberedelse fremsat  \r\n\r\n anbringende om, at Charlotte Kozeluh som følge af barselsorlov fra maj til  \r\n\r\n december 1991 ikke var ansat på hotellet ved indklagedes overtagelse af  \r\n\r\n driften den 7. september 1991, er frafaldet under domsforhandlingen. </P>  \r\n\r\n<P>De samlede efterbetalingskrav er opgjort til 119.410 kr., en opgørelse,  \r\n\r\n hvis rigtighed indklagede Elsebet Larsen ex tuto har bestridt. </P>  \r\n\r\n<P>Efterbetalingskravene blev foreslået drøftet ved et mæglingsmøde den 22.  \r\n\r\n april 1992, hvilket indklagede Elsebet Larsen imidlertid ikke ønskede at  \r\n\r\n medvirke til. En anmodning fra LO om afholdelse af fællesmøde blev ikke  \r\n\r\n besvaret. </P>  \r\n\r\n<P>5. For Arbejdsretten er der afgivet forklaring af følgende vidner: </P>  \r\n\r\n<P>Charlotte Kozeluh har forklaret bl.a., at hun kender Niels-Ole Bech  \r\n\r\n Pedersen, som hun betragtede som &#187;en ven af huset.&#171; Hun fik på et  \r\n\r\n tidspunkt at vide, at han tidligere havde været ansat på hotellet. Hun har  \r\n\r\n ikke haft meget at gøre med Erik Berg, der traf de overordnede beslutninger.  \r\n\r\n</P>  \r\n\r\n<P>Birgitte Christensen har forklaret bl.a., at driften af hotellet fortsatte  \r\n\r\n uændret såvel efter årsskiftet 1990/91 som efter Elsebet Larsens overtagelse  \r\n\r\n af driften den 7. september 1991. Personalet blev blot underrettet om, at hun  \r\n\r\n nu overtog den daglige drift af hotellet. </P>  \r\n\r\n<P>Torben Larsen har forklaret bl.a., at Niels-Ole Bech Pedersen i en periode  \r\n\r\n virkede som konsulent for Bulcon Hotel ApS. Han havde ingen bemyndigelse til  \r\n\r\n at indmelde hotellet i AHR/CHR. I efteråret 1990 opdagede vidnet, at der kom  \r\n\r\n opkrævninger på medlemskontingent fra CHR. Det førte til udmeldelsen pr. 31.  \r\n\r\n december 1990. Vidnet ved godt, at hotellet har benyttet de  \r\n\r\n ansættelsesbeviser, der anvendes af medlemmer af AHR/CHR, og man vil da også  \r\n\r\n gerne følge overenskomstens bestemmelser om løn- og arbejdsforhold, men  \r\n\r\n ønsker ikke at være medlem af nogen arbejdsgiverorganisation. </P>  \r\n\r\n<P>6. Til støtte for de nedlagte påstande har klagerne anført, at det af  \r\n\r\n skrivelserne af 6. oktober 1993 og 14. juni 1994 fra HOREFA fremgår, at  \r\n\r\n hotellet med skiftende forpagtere har været medlem af CHR/AHR, senere HOREFA,  \r\n\r\n indtil udgangen af 1990. Beviset for medlemskab bestyrkes af, at der er  \r\n\r\n betalt kontingent til foreningen helt frem til årsskiftet 1990/91, og af, at  \r\n\r\n man ved ansættelsen af medarbejdere har benyttet de skematiske  \r\n\r\n ansættelsesbeviser, der er aftalt anvendt mellem AHR og Hotel- og  \r\n\r\n Restaurationspersonalets Samvirke. Der kan således ikke bestå nogen rimelig  \r\n\r\n tvivl om medlemskabet og dermed om forpligtelsen for såvel det indklagede  \r\n\r\n aktieselskab som Elsebet Larsen til at overholde 1989-overenskomsten, for  \r\n\r\n Elsebet Larsens vedkommende fra hendes overtagelse af hoteldriften den 7.  \r\n\r\n september 1991 frem til hotellets fornyede indmeldelse i HOREFA den 1. januar  \r\n\r\n 1993, idet der aldrig er sket nogen opsigelse af overenskomsten. For det  \r\n\r\n indklagede aktieselskabs vedkommende støttes dette tillige såvel af den nære  \r\n\r\n forbindelse mellem dette selskab og det tidligere driftsanpartsselskab som af  \r\n\r\n virksomhedsoverdragelsesloven, der efter praksis finder anvendelse også i  \r\n\r\n forpagtningsforhold, hvor driften som her fortsætter uændret. Det er således  \r\n\r\n med rette, at efterbetalingskravet for Kristina Kozeluhs vedkommende er  \r\n\r\n rettet mod det nu fallerede aktieselskab, der efter  \r\n\r\n virksomhedsoverdragelsesloven hæfter for kravet også for tiden forud for den  \r\n\r\n 1. januar 1991, da selskabet overtog driften efter Bulcon Hotel ApS. </P>  \r\n\r\n<P>For så vidt angår efterbetalingskravene for de øvrige 3 medarbejdere  \r\n\r\n gælder på tilsvarende måde, at indklagede Elsebet Larsen efter overtagelsen  \r\n\r\n af hoteldriften den 7. september 1991 hæfter for disse krav, således som  \r\n\r\n disse kan opgøres efter bestemmelserne i 1989-overenskomsten. Driften af  \r\n\r\n hotellet fortsatte uændret med disse 3 medarbejdere, hvis ansættelsesforhold  \r\n\r\n bestod såvel før som efter overtagelsen. </P>  \r\n\r\n<P>7. Indklagede Elsebet Larsen har til støtte for påstanden om frifindelse  \r\n\r\n anført, at den af Bulcon Hotel ApS antagne konsulent Niels-Ole Bech Pedersen  \r\n\r\n ikke har kunnet forpligte hotellets indehavere til det påståede medlemskab af  \r\n\r\n CHR/AHR, et medlemskab, som i øvrigt i givet fald var begrænset til CHR. Man  \r\n\r\n har nok betalt kontingentopkrævningerne indtil udgangen af 1990, hvilket  \r\n\r\n imidlertid ikke kan tages som udtryk for, at man anerkender at have været  \r\n\r\n medlem af foreningen og dermed omfattet af overenskomsten. Man måtte have en  \r\n\r\n vis rimelig tid til at reagere for at få stoppet disse opkrævninger. Hvis der  \r\n\r\n havde været en overenskomstforpligtelse, ville denne i øvrigt kun være  \r\n\r\n overgået på Elsebet Larsen, hvis hun havde overtaget en virksomhed. Det har  \r\n\r\n hun imidlertid ikke. Det er kommanditselskabet, der ejer hotelbygningen, og  \r\n\r\n der er ikke identitet mellem dette selskab, anpartselskabet og Elsebet  \r\n\r\n Larsen. De for 3 af medarbejderne udfærdigede ansættelsesbeviser kan ikke i  \r\n\r\n sig selv bevirke, at overenskomsten bliver gældende for virksomheden. De er  \r\n\r\n alene udtryk for, at man gerne vil følge overenskomstens bestemmelser om løn-  \r\n\r\n og arbejdsforhold. Efterbetalingskravene er i øvrigt rejst så sent, at også  \r\n\r\n passivitetsbetragtninger bør føre til frifindelse af indklagede Elsebet  \r\n\r\n Larsen. </P>  \r\n\r\n<P>8.Arbejdsretten skal udtale: </P>  \r\n\r\n<P>Retten kan i det hele tiltræde det af klagerne anførte og tager derfor  \r\n\r\n klagernes påstand til følge, idet heller ikke de af indklagede Elsebet Larsen  \r\n\r\n påberåbte passivitetsbetragtninger kan føre til andet resultat. </P>  \r\n\r\n<P>T h i k e n d e s f o r r e t </P>  \r\n\r\n<P>Indklagede Elsebet Larsen skal anerkende at være forpligtet af  \r\n\r\n overenskomst af 1989 indgået mellem Arbejdsgiverforeningen af Hoteller og  \r\n\r\n Restauranter (nu HOREFA) og Hotel- og Restaurationspersonalets Samvirke (nu  \r\n\r\n Restaurations- og Bryggeriarbejder Forbundet) fra tidspunktet for  \r\n\r\n overtagelsen af driften af Hotel Saxkjøbing den 7. september 1991 frem til  \r\n\r\n hotellets indmeldelse i HOREFA pr. 1. januar 1993. </P>  \r\n\r\n<P>Indklagede Elsebet Larsen skal efterbetale manglende overenskomstmæssig  \r\n\r\n løn for perioden juli 1990 til og med august 1992 til forbundets medlemmer  \r\n\r\n Birgitte Christensen, Charlotte Kozeluh og Mikael Christensen. </P>  \r\n\r\n<P>Medindklagede Aktieselskabet Building Construction Bulcon - BCB, efter  \r\n\r\n navneændring Contractor Compagny af dec. 1980 A/S, nu under konkurs, skal  \r\n\r\n efterbetale manglende overenskomstmæssig løn til Kristina Kozeluh for  \r\n\r\n perioden oktober 1990 til august 1991. </P>  \r\n\r\n<P>Spørgsmålet om efterbetalingens størrelse henskydes til sædvanlig  \r\n\r\n fagretlig behandling. </P>  \r\n\r\n<P>I sagsomkostninger til Arbejdsretten skal indklagede Elsebet Larsen betale  \r\n\r\n 2.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1994, side 28"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19940395513"
        },
        {
            "displayName": "Entydig dokumentidentifikation",
            "displayValue": "CA007159"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3955"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "21/12/1994"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "93.100"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}