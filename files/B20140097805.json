{
    "id": 164658,
    "title": "Bekendtgørelse om nationalt tilskud til obligatoriske randzoner",
    "documentTypeId": "60",
    "isSagsforlobPeriodValid": true,
    "shortName": "BEK nr 978 af 08/09/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Ordningens formål og indhold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Administration</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Betingelser for tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Beregning og udbetaling af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Underretningspligt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Tilbagebetaling af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Force majeure</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Klageadgang</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap10\">Kapitel 10</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om nationalt tilskud til obligatoriske randzoner</p>\r\n<p class=\"Indledning2\">I medfør af tekstanmærkning nr. 159 ad § 24.23.03 på finansloven for finansåret 2014 og tekstanmærkning nr. 166 ad § 24.23.03 i aktstykke nr. 145 af 4. september 2014 fastsættes efter bemyndigelse:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Ordningens formål og indhold</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Formålet med ordningen er at yde tilskud for randzonearealer for forpligtelsesperioden, jf. § 2, nr. 1. Tilskud ydes som de minimis-støtte i overensstemmelse med Kommissionens forordning (EU) nr. 1408/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte i landbrugssektoren.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Tilskud kan ydes for randzonearealer, som er udnyttede landbrugsarealer,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num1\">1)</span> der er støtteberettigede efter enkeltbetalingsordningen eller</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num2\">2)</span> er arealer med juletræer i kort omdrift eller pyntegrønt i kort omdrift.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Tilskud kan ydes til ansøgere, der som landbrugere har ansøgt om tilskud til randzoner i Fællesskemaet for 2014.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> NaturErhvervstyrelsen træffer afgørelse om tilskud inden for den bevilligede ramme.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Definitioner</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Forpligtelsesperiode: Perioden fra den 1. januar 2014 til og med den 31. december 2014, dog til og med den 31. juli 2014 for arealer, der den 1. august 2014 ikke længere er omfattet af lov om randzoner som følge af lov nr. 726 af 25. juni 2014 om ændring af lov om randzoner og miljømålsloven.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Randzoneareal: Areal, der er randzone i medfør af lov om randzoner og regler udstedt i medfør heraf. Endvidere areal,</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk1_Num2_Lita\">a)</span> der den 1. januar 2014 ikke er omfattet af § 1, stk. 1, i lov om randzoner men som ville have været omfattet af § 1, stk. 1, i den nævnte lov, hvis de statslige vandplaner ikke den 3. december 2012 var blevet erklæret ugyldige,</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk1_Num2_Litb\">b)</span> der er beliggende i områder i de syd- og sønderjyske marskområder, der fremgår af kompensationskortet, eller i de områder med marsklignende strukturer, der fremgår af kompensationskortet, og uden for de 2-meter bræmmer, der gælder efter § 69 i lov om vandløb, og</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk1_Num2_Litc\">c)</span> for hvilket § 1, stk. 1, og § 2, stk. 1, i lov om randzoner tilsvarende overholdes for arealet i perioden fra den 1. januar 2014 til og med den 31. december 2014, § 10 og § 11 i bekendtgørelse nr. 892 af 29. august 2012 om randzoner tilsvarende overholdes for arealet i perioden fra den 1. januar 2014 til og med den 31. juli 2014 og § 4 og § 5 i bekendtgørelse nr. 904 af 30. juli 2014 om randzoner tilsvarende overholdes for arealet i perioden fra den 1. august 2014 til og med den 31. december 2014.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Udnyttede landbrugsarealer: Udnyttede landbrugsarealer, som omhandlet i artikel 38 i Rådets forordning (EF) nr. 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne (ELFUL), jf. definitionen af udnyttede landbrugsarealer i punkt 1.03.01 i bilag II til Kommissionens forordning (EF) nr. 1200/2009 af 30. november 2009.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Arealer, der er støtteberettigede efter enkeltbetalingsordningen: Arealer, der er støtteberettigede efter reglerne for enkeltbetalingsordningen, idet der dog ved ansøgning om tilskud efter nærværende bekendtgørelse ikke er krav om, at det støtteberettigede areal, hvortil der kan ydes direkte betalinger i henhold til Rådets forordning (EF) nr. 73/2009 af 19. januar 2009 om fælles regler for den fælles landbrugspolitiks ordninger for direkte støtte til landbrugere og om fastlæggelse af visse støtteordninger for landbrugere, om ændring af forordning (EF) nr. 1290/2005, (EF) nr. 247/2006, (EF) nr. 378/2007 og om ophævelse af forordning (EF) nr. 1782/2003, udgør mindst 2,00 ha, og ikke er krav om, at ansøger råder over betalingsrettigheder.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> Juletræer i kort omdrift og pyntegrønt i kort omdrift: En produktion, hvor træerne fældes senest det 10. kalenderår efter plantning af træerne på arealet eller senest det 14. kalenderår efter såning på arealet.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> Landbruger: Landbruger, som defineret i enkeltbetalingsordningen, jf. artikel 2, litra a, i Rådets forordning (EF) nr. 73/2009 af 19. januar 2009.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> Kompensationskortet: Fødevareministeriets vejledende kort over randzonearealer, som kan ses på Fødevareministeriets Internet Markkort.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num8\">8)</span> Ansøgt areal: Areal, for hvilket der er søgt tilskud.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num9\">9)</span> Forbud mod dyrkning eller anden jordbearbejdning: Forbud mod dyrkning eller anden jordbearbejdning, der svarer til eller i hovedsagen svarer til det forbud mod dyrkning eller anden jordbearbejdning, der fremgår af lov om randzoner.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num10\">10)</span> Særlig støtte: Støtte som omhandlet i artikel 68 i Rådets forordning (EF) nr. 73/2009 af 19. januar 2009.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num11\">11)</span> Overdragelse af arealer: Det økonomiske ansvar for driften af arealerne overdrages til en anden fysisk eller juridisk person ved salg, bortforpagtning, ophør af forpagtning eller en tilsvarende form for overdragelse.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num12\">12)</span> Erhverver: En fysisk eller juridisk person, som overtager det økonomiske ansvar for driften af et eller flere arealer fra en anden fysisk eller juridisk person ved køb, forpagtning, ophør af forpagtning eller en tilsvarende form for erhvervelse.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Administration</p>\r\n<p class=\"ParagrafGruppeOverskrift\">\r\n   <span id=\"Kap3_X1\">Kontrol</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> NaturErhvervstyrelsen foretager kontrol i forbindelse med administrationen efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> NaturErhvervstyrelsen gennemfører kontrol på stedet.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> NaturErhvervstyrelsen kan til brug for kontrollen indhente oplysninger fra andre myndigheder i fornødent omfang.</p>\r\n<p class=\"ParagrafGruppeOverskrift\">\r\n   <span id=\"Kap3_X2\">Ansøgning om tilskud</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Ansøgning om tilskud skal indgives på følgende særlige skemaer:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Fællesskemaet for 2014, hvor der oplyses om de ansøgte arealer.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Skema til ansøgning om nationalt tilskud til randzoner, hvor der oplyses om øvrige relevante forhold.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Fællesskemaet skal være indgivet efter bestemmelserne i NaturErhvervstyrelsens bekendtgørelse om elektronisk Fællesskema og markkort. Indtegning af de ansøgte arealer som en eller flere marker på det markkort, der skal være indgivet sammen med Fællesskemaet, kan dog undlades, hvis de ansøgte arealer udgør en del af en eller flere marker, der er indtegnet på det nævnte kort, og størrelsen af de ansøgte arealer inden for markafgrænsningen er oplyst i Fællesskemaet for hver enkelt mark. Den enkelte mark kan afgrænses således, at de ansøgte arealer inden for markafgrænsningen omfatter forskellige tilskudssatser. Inden for markafgrænsningen skal ansøgte arealer, for hvilke der er søgt om henholdsvis høj tilskudssats, jf. § 9, nr. 2, og lav tilskudssats hver udgøre mindst 100 m².</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Det i stk. 1, nr. 2, anførte skema skal udfyldes og indsendes elektronisk ved brug af Fødevareministeriets Tast selv-service, som kan tilgås via NaturErhvervstyrelsens hjemmeside. Skemaet skal være modtaget i NaturErhvervstyrelsen senest den 9. oktober 2014.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Betingelser for tilskud</p>\r\n<p class=\"ParagrafGruppeOverskrift\">\r\n   <span id=\"Kap4_X1\">Betingelser vedrørende regler i lov om randzoner m.m.</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Tilskud for et ansøgt areal er betinget af,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> at ansøger drev arealet som ejer eller forpagter den 16. april 2014,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> at arealet er et randzoneareal i hele forpligtelsesperioden,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> at § 1, stk. 1, og § 2, stk. 1, i lov om randzoner overholdes for arealet i hele forpligtelsesperioden, at § 10 og § 11 i bekendtgørelse nr. 892 af 29. august 2012 om randzoner overholdes for arealet i perioden fra den 1. januar 2014 til og med den 31. juli 2014, og hvis forpligtelsesperioden udløber den 31. december 2014, at § 4 og § 5 i bekendtgørelse nr. 904 af 30. juli 2014 om randzoner overholdes for arealet i perioden fra den 1. august 2014 til og med den 31. december 2014,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num4\">4)</span> at arealet er beliggende inden for en eller flere marker, hvor der er et overlap på mindst 100 m² mellem hver enkelt mark og de randzonearealer med samme tilskudssats, der fremgår af kompensationskortet den 1. februar 2014, jf. dog stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num5\">5)</span> at arealet i hele forpligtelsesperioden er støtteberettiget efter enkeltbetalingsordningen eller den 16. april 2014 var et areal med juletræer i kort omdrift eller pyntegrønt i kort omdrift,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num6\">6)</span> at der ikke for arealet i medfør af lov om randzoner er givet dispensation, der kan udnyttes inden for forpligtelsesperioden, og som vedrører forbuddet mod gødskning eller forbuddet mod sprøjtning, bortset fra dispensation vedrørende bekæmpelse af invasive eller giftige arter,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num7\">7)</span> at kontrolmyndigheden har den fornødne adgang til bedriften i forbindelse med kontrol på stedet,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num8\">8)</span> at ansøger afgiver de oplysninger, NaturErhvervstyrelsen anmoder om til brug for sagsbehandlingen,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num9\">9)</span> at ansøger ikke har fortiet oplysninger af betydning for sagens afgørelse, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num10\">10)</span> at ansøger yder den fornødne vejledning og hjælp ved gennemførelse af kontrol på stedet, herunder udleverer eller indsender det materiale, som NaturErhvervstyrelsen anmoder om i forbindelse med kontrollen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Betingelsen i stk. 1, nr. 4, finder ikke anvendelse, hvis betingelsen i stk. 1, nr. 4, ikke kan opfyldes, og dette skyldes, at NaturErhvervstyrelsen har korrigeret kompensationskortet som følge af en anmodning herom, der er indgivet til NaturErhvervstyrelsen af en anden end ansøger.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> I perioden fra den 1. august 2014 til og med den 31. december 2014 gælder betingelsen i stk. 1, nr. 2, ikke for ansøgte arealer, der den 1. august 2014 ikke er omfattet af § 1, stk. 1, i lov om randzoner som følge af, at bredden på randzonen er fastsat til 9 meter i bekendtgørelse nr. 904 af 30. juli 2014 om randzoner. 1. pkt. gælder tilsvarende for de i § 2, nr. 2, litra a-c, omhandlede arealer.</p>\r\n<p class=\"ParagrafGruppeOverskrift\">\r\n   <span id=\"Kap4_X2\">Betingelser vedrørende anden regulering</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Tilskud for et ansøgt areal er betinget af, at arealet ikke med virkning inden for forpligtelsesperioden er omfattet af en eller flere af følgende reguleringer:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> Tilsagn om tilskud i medfør af bekendtgørelse nr. 140 af 10. marts 2005 eller tidligere bekendtgørelser om tilskud til miljøvenlige jordbrugsforanstaltninger.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> Tilsagn om tilskud til miljøvenlig drift af vådområder i medfør af bekendtgørelse nr. 893 af 22. september 2005 om tilskud til miljøvenlig drift af vådområder.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> Tilsagn om tilskud til opretholdelse af ændret afvanding, til fastholdelse af vådområder, til pleje af vådområder eller til fastholdelse af naturlige vandstandsforhold, hvor tilsagnet er givet i medfør af landdistriktsloven og på grundlag af en ansøgning, der er modtaget i NaturErhvervstyrelsen før den 1. februar 2013.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num4\">4)</span> Tilsagn om tilskud til fastholdelse af vådområder eller til fastholdelse af naturlige vandstandsforhold, hvor tilsagnet er givet i medfør af landdistriktsloven og på grundlag af en ansøgning, der er modtaget i NaturErhvervstyrelsen den 1. februar 2013 eller senere, og hvor tilskudssatsen er 300 kr. pr. ha pr. år.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num5\">5)</span> Servitut i tilknytning til tilsagn om tilskud i medfør af bekendtgørelse nr. 175 af 22. marts 2002 eller tidligere bekendtgørelse om tilskud til miljøvenlige jordbrugsforanstaltninger i forbindelse med anvendelse af miljøvenlige jordbrugsforanstaltninger til genopretning af vådområder.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num6\">6)</span> Servitut i tilknytning til tilsagn om tilskud til etablering af vådområder i medfør af bekendtgørelse nr. 187 af 20. marts 2003 eller bekendtgørelse nr. 84 af 12. februar 2004 om tilskud til miljøvenlige jordbrugsforanstaltninger.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num7\">7)</span> Servitut i medfør af bekendtgørelse nr. 892 af 22. september 2005 om tilskud til anlæg af vådområder.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num8\">8)</span> Servitut i medfør af bekendtgørelse nr. 604 af 14. juni 2007 om tilskud til anlæg af vådområder, bekendtgørelse nr. 951 af 30. juli 2010 om tilskud til kommunale vådområdeprojekter, bekendtgørelse nr. 952 af 30. juli 2010 om tilskud til private virksomheder m.fl. til vådområdeprojekter, bekendtgørelse nr. 372 af 26. april 2012 om tilskud til kommunale projekter vedrørende fosforvådområder, bekendtgørelse nr. 175 af 28. februar 2012 om tilskud til Natura 2000-projekter om etablering af naturlige vandstandsforhold eller bekendtgørelse nr. 840 af 15. august 2012 om tilskud til statslige vådområdeprojekter, bortset fra servitutarealer, der er omfattet af tilsagn om tilskud til fastholdelse af vådområder eller til fastholdelse af naturlige vandstandsforhold, hvor tilsagnet er givet i medfør af landdistriktsloven og på grundlag af en ansøgning, der er modtaget i NaturErhvervstyrelsen den 1. februar 2013 eller senere, og hvor tilskudssatsen ikke er 300 kr. pr. ha pr. år.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num9\">9)</span> Servitut, der er tinglyst af NaturErhvervstyrelsen i forbindelse med statslig køb og videresalg af arealer, der indgår i vådområdeprojekter.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num10\">10)</span> Aftale eller servitut i medfør af Miljøministeriets bekendtgørelse om kriterier for tildeling af økonomiske midler til genopretning af vådområder eller Miljøministeriets bekendtgørelse om genopretning af vådområder.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num11\">11)</span> Tilskud, forbud mod sprøjtning, forbud mod gødskning, forbud mod dyrkning eller anden jordbearbejdning eller forbud mod dyrkning eller anden jordbearbejdning, bortset fra dyrkning af vedvarende græs, som følge af en tilskudsordning til skovbrug under landdistriktsprogrammerne, jf. Rådets forordning (EF) nr. 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne, Rådets forordning (EF) nr. 1257/1999 om støtte til udvikling af landdistrikterne fra Den Europæiske Udviklings- og Garantifond for Landbruget og Rådets forordning (EØF) nr. 2080/92 om en fællesskabsordning med støtte til skovbrugsforanstaltninger i landbruget.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num12\">12)</span> Forbud mod dyrkning eller anden jordbearbejdning eller forbud mod dyrkning eller anden jordbearbejdning, bortset fra dyrkning af vedvarende græs, som følge af</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num12_Lita\">a)</span> forpligtelser i støtteordning i medfør af anden lovgivning end reglerne for særlig støtte, reglerne for de arealbaserede tilskudsordninger for miljøvenligt landbrug under landdistriktsprogrammerne og reglerne for tilskudsordninger til skovbrug under landdistriktsprogrammerne, jf. Rådets forordning (EF) nr. 1698/2005, Rådets forordning (EF) nr. 1257/1999, Rådets forordning (EØF) nr. 2078/92 om miljøvenlige produktionsmetoder i landbruget, samt om naturpleje og Rådets forordning (EØF) nr. 2080/92,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num12_Litb\">b)</span> anden servitut end de i nr. 5-10 anførte,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num12_Litc\">c)</span> anden aftale end de i nr. 10 anførte, og som indebærer betaling for den nævnte regulering, eller</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num12_Litd\">d)</span> pligt, der er pålagt i medfør af anden lovgivning end lov om randzoner, regler udstedt i medfør af lov om randzoner og bestemmelserne i naturbeskyttelseslovgivningen om beskyttede naturtyper, jf. § 3 i lov om naturbeskyttelse.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Tilskud for et ansøgt areal er betinget af, at der for arealet ikke ydes særlig støtte for 2014, bortset fra særlig støtte til pleje af støtteberettigede græsarealer under enkeltbetalingsordningen.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Beregning og udbetaling af tilskud</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Tilskuddet beregnes på grundlag af tilskudssatserne i § 8, hvis det derved beregnede tilskud ligger inden for rammerne af bestemmelserne i Kommissionens forordning (EU) nr. 1408/2013. I øvrige tilfælde beregnes tilskuddet på grundlag af tilskudssatserne i § 8 efter nedsættelse med samme procentsats, der fastsættes således, at det derved beregnede tilskud udgør det fulde beløb inden for rammerne af bestemmelserne i den nævnte forordning.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> For følgende arealer er tilskudssatsen 1.200 kr. pr. ha, dog 700 kr. pr. ha, hvis forpligtelsesperioden er fra den 1. januar 2014 til og med den 31. juli 2014:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> Arealer, der i 2011 var arealer, som anført i følgende litra a, b eller c, ifølge anmeldelse i Fællesskemaet for 2011, dog ifølge kontrol, hvis der ved kontrol er konstateret fejl i nævnte anmeldelse for det pågældende areal:</p>\r\n<p class=\"Liste2\">\r\n   <span class=\"Liste2Nr\" id=\"Par8_Stk1_Num1_Lita\">a)</span> permanente græsarealer, bortset fra permanente græsarealer til produktion af rullegræs,</p>\r\n<p class=\"Liste2\">\r\n   <span class=\"Liste2Nr\" id=\"Par8_Stk1_Num1_Litb\">b)</span> arealer, der er støtteberettigede efter enkeltbetalingsordningen i medfør af artikel 34, stk. 2, litra b, i Rådets forordning (EF) nr. 73/2009, eller</p>\r\n<p class=\"Liste2\">\r\n   <span class=\"Liste2Nr\" id=\"Par8_Stk1_Num1_Litc\">c)</span> naturarealer eller arealer til rekreative formål.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> Arealer, der ikke er anmeldt i Fællesskemaet for 2011.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> Arealer, der inden for kalenderåret 2011 har været omfattet af tilsagn om tilskud til udtagning af agerjord, til udtagning af græsarealer uden for omdriften, til miljøvenlig drift af græsarealer uden for omdriften, til pleje af græs- og naturarealer med afgræsning, rydning eller høslæt, til ændret afvanding, til miljøvenlig drift af græs- og naturarealer eller til etablering af braklagte randzoner i medfør af bekendtgørelse nr. 140 af 10. marts 2005 eller tidligere bekendtgørelser om tilskud til miljøvenlige jordbrugsforanstaltninger.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num4\">4)</span> Arealer, der inden for kalenderåret 2011 har været omfattet af tilsagn om tilskud til braklagte randzoner langs vandløb og søer, til pleje af græs- og naturarealer eller til opretholdelse af ændret afvanding i medfør af landdistriktsloven.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> For arealer, der ikke er omfattet af stk. 1, er tilskudssatsen 2.100 kr. pr. ha, dog 1.225 kr. pr. ha, hvis forpligtelsesperioden er fra den 1. januar 2014 til og med den 31. juli 2014.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Uanset stk. 1 er tilskudssatsen 2.100 kr. pr. ha for arealer, der inden for kalenderåret 2011 har været omfattet af tilsagn om tilskud til miljøvenlig drift af græs- og naturarealer i medfør af bekendtgørelse nr. 187 af 20. marts 2003, tilsagn om tilskud til etablering af braklagte randzoner i medfør af bekendtgørelse nr. 140 af 10. marts 2005 om tilskud til miljøvenlige jordbrugsforanstaltninger eller tilsagn om tilskud til braklagte randzoner langs vandløb og søer i medfør af landdistriktsloven. For de nævnte arealer er tilskudssatsen dog 1.225 kr. pr. ha, hvis forpligtelsesperioden er fra den 1. januar 2014 til og med den 31. juli 2014. De anførte tilskudssatser er betinget af, at Fællesskemaet for 2014 eller en tidligere ansøgning i medfør af bekendtgørelse nr. 80 af 29. januar 2013 om randzonekompensation til landbrugere er vedlagt fyldestgørende dokumentationsmateriale for, at arealerne i vækstsæsonen forud for tilsagnsperioden for de nævnte tilsagn har været udnyttet jordbrugsmæssigt i omdrift eller udnyttet jordbrugsmæssigt til frugt- eller bærproduktion, til planteskole på friland, til stævningsskov eller til dyrkning i kort omdrift af pyntegrønt, juletræer eller energiskov.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> § 10 omhandler arealer inden for de marker, der omfatter ansøgte arealer. I § 10 forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> Det ansøgte areal: Det samlede ansøgte areal inden for de nævnte marker.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> Et areal med høj tilskudssats: Et areal, for hvilket tilskudssatsen er 1.225 kr. pr. ha, 2.100 kr. pr. ha, 1.225 kr. pr. ha nedsat med en procentsats eller 2.100 kr. pr. ha nedsat med en procentsats, jf. § 7.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> Det ansøgte areal omfattet af høj tilskudssats: Det samlede ansøgte areal inden for de nævnte marker, og hvor der for arealet er søgt om tilskud på grundlag af den høje tilskudssats.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num4\">4)</span> Arealbaserede betingelser: De i § 5, stk. 1, nr. 1-6, og § 6 fastsatte betingelser for tilskud.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num5\">5)</span> Areal, for hvilket de arealbaserede betingelser er opfyldt: Det samlede areal inden for de nævnte marker, og hvor de arealbaserede betingelser er opfyldt for arealet.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num6\">6)</span> Areal med høj tilskudssats, for hvilket de arealbaserede betingelser er opfyldt: Det samlede areal med høj tilskudssats inden for de nævnte marker, og hvor de arealbaserede betingelser er opfyldt for arealet.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Hvis de arealbaserede betingelser er opfyldt for et areal, der er større end det ansøgte areal, lægges det ansøgte areal til grund ved beregningen af tilskuddet.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Hvis de arealbaserede betingelser er opfyldt for et areal, der er mindre end det ansøgte areal, lægges det areal, for hvilket de arealbaserede betingelser er opfyldt, til grund ved beregningen af tilskuddet.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Hvis de arealbaserede betingelser er opfyldt for et areal med høj tilskudssats, der er større end det ansøgte areal omfattet af høj tilskudssats, lægges det ansøgte areal omfattet af høj tilskudssats til grund ved beregningen af tilskuddet. Den øvrige del af det ansøgte areal, for hvilket de arealbaserede betingelser er opfyldt, indgår med lav tilskudssats i beregningen af tilskuddet.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Hvis de arealbaserede betingelser for tilskud er opfyldt for et areal med høj tilskudssats, der er mindre end det ansøgte areal omfattet af høj tilskudssats, lægges det areal med høj tilskudssats, for hvilket de arealbaserede betingelser er opfyldt, til grund ved beregningen af tilskuddet. Den øvrige del af det ansøgte areal, for hvilket de arealbaserede betingelser er opfyldt, indgår med lav tilskudssats i beregningen af tilskuddet.</p>\r\n<p class=\"Stk2\">\r\n   <span class=\"StkNr\" id=\"Par10_Stk5\">Stk. 5.</span> Beregning af tilskud efter stk. 1-4 er betinget af, at betingelserne i § 5, stk. 1, nr. 7-10, er opfyldt.</p>\r\n<p class=\"ParagrafGruppeOverskrift\">\r\n   <span id=\"Kap5_X2\">Udbetaling af tilskud</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Tilskuddet overføres til ansøgers NemKonto.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Hvis en bedrift efter indgivelse af Fællesskemaet for 2014 er eller bliver overdraget helt eller delvis, inden tilskuddet er udbetalt, vil tilskuddet uanset overdragelsen blive udbetalt til ansøger, medmindre ansøger ved en transport overfører tilskuddet til erhververen. Ansøger forbliver ansvarlig for overholdelse af betingelserne for tilskud.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Underretningspligt</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> Ansøger skal i forpligtelsesperioden på forlangende afgive erklæring til NaturErhvervstyrelsen om, hvorvidt betingelserne i denne bekendtgørelse fortsat er opfyldt.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Ansøger er i forpligtelsesperioden forpligtet til uden ugrundet ophold, at give NaturErhvervstyrelsen skriftlig meddelelse om betingelser i denne bekendtgørelse, der ikke er opfyldt.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Tilbagebetaling af tilskud</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14\">§ 14.</span> I tilfælde, hvor der er sket udbetaling af tilskud i strid med betingelserne i denne bekendtgørelse, kan tilskuddet eller dele heraf kræves tilbagebetalt. Ved opgørelse af tilbagebetalingskravet tillægges der renter, hvis fristen for tilbagebetalingen overskrides. Rentetillægget beregnes for perioden mellem fristen for tilbagebetaling og datoen for tilbagebetalingen og med den i lov om renter og andre forhold ved forsinket betaling (renteloven) fastsatte referencesats med tillæg.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Force majeure</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15\">§ 15.</span> NaturErhvervstyrelsen anerkender følgende begivenheder som force majeure:</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num1\">1)</span> Ansøgers død.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num2\">2)</span> Bortforpagters død.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num3\">3)</span> Ansøgers uarbejdsdygtighed i længere tid.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num4\">4)</span> Ekspropriation, hvis en sådan ekspropriation ikke kunne forudses ved udløb af fristen for indgivelse af det i § 4, stk. 1, nr. 2, anførte skema.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num5\">5)</span> En alvorlig naturkatastrofe, der i væsentlig grad berører arealer på bedriften.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num6\">6)</span> Ødelæggelse af stalde på bedriften ved ulykke.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num7\">7)</span> Ansøgers besætning bliver ramt af en epizooti eller af en smitsom husdyrsygdom, der medfører offentlige indgreb, og som er omfattet af den i medfør af lov om hold af dyr udstedte liste over sygdomme, der bekæmpes, fordi de er af væsentlig samfundsøkonomisk betydning.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num8\">8)</span> Ændring af forholdene på arealer, hvor ændringen efter NaturErhvervstyrelsens vurdering er forårsaget af naturen og kan blive længerevarende.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> NaturErhvervstyrelsen kan i ganske særlige tilfælde anerkende andre begivenheder som force majeure end de, der er nævnt i stk. 1.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Hvis ansøger eller dennes dødsbo ønsker at påberåbe sig force majeure, skal dette meddeles NaturErhvervstyrelsen skriftligt senest 10 arbejdsdage efter det tidspunkt, hvor ansøger eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Klageadgang</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16\">§ 16.</span> Afgørelser truffet i medfør af denne bekendtgørelse kan påklages til Fødevareministeriets Klagecenter.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Klagen skal indgives gennem NaturErhvervstyrelsen og skal være modtaget i NaturErhvervstyrelsen senest 4 uger efter modtagelsen af den afgørelse, som klagen vedrører.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> NaturErhvervstyrelsen kan genoptage en sag, efter at der er indgivet klage.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17\">§ 17.</span> Bekendtgørelsen træder i kraft den 11. september 2014.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Bekendtgørelse nr. 1100 af 13. september 2013 om nationalt tilskud til obligatoriske randzoner ophæves. Bekendtgørelsen finder dog fortsat anvendelse for ansøgninger, der er modtaget før den 11. september 2014.</p><div class=\"Givet\" id=\"Givet\"><p class=\"Givet\" align=\"center\">NaturErhvervstyrelsen, den 8. september 2014</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Steen Bonde</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/09/2014"
        },
        {
            "displayName": "Accession",
            "displayValue": "B20140097805"
        },
        {
            "displayName": "Entydig dokumentidentifikation",
            "displayValue": "AH005322"
        },
        {
            "displayName": "Dato for førstegangsindlæggelse",
            "displayValue": "10/09/2014"
        },
        {
            "displayName": "Dato for indlæggelse",
            "displayValue": "03/06/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "978"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "08/09/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "NaturErhvervstyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />NaturErhvervstyrelsen, j.nr. 13-80-000049"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}