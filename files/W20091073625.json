{
    "id": 153025,
    "title": "Ankestyrelsens principafgørelse 200-09 om arbejdsskade - afbrydelse - forældelse - frist",
    "documentTypeId": "240",
    "isSagsforlobPeriodValid": true,
    "shortName": "KEN nr 10736 af 01/10/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 200-09 om arbejdsskade - afbrydelse - forældelse - frist</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Tilskadekomnes eventuelle krav på erstatning efter lov om arbejdsskadesikring var ikke forældet efter Danske Lov 5-14-4. Fristen var afbrudt i forbindelse med anmeldelsen og sagsbehandlingen af en tidligere afvist sag.</p>\r\n   <p class=\"TekstGenerel\">Ankestyrelsen fandt, at Arbejdsskadestyrelsens sagsbehandling i forbindelse med anmeldelse og senere anmodninger om genoptagelse af en tidligere sag, som tilskadekomne havde haft under behandling i Arbejdsskadestyrelsen, også indebar en afbrydelse af fristen i den konkrete sag.</p>\r\n   <p class=\"TekstGenerel\">Der var tale om sager, som begge vedrørte spørgsmålet om anerkendelse af en erhvervssygdom som følge af samme belastning og på samme område af kroppen, men med 2 forskellige diagnoser.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Kong Christian Den Femtes Danske Lov - Lov af 15. april 1683 -</p>\r\n<p>Lov om forældelse af fordringer - lov nr. 522 af 6. juni 2007 - § 30, stk. 1</p>\r\n<p>Lov om arbejdsskadesikring - lovbekendtgørelse nr. 154 af 7. marts 2006 - § 5, § 7, stk. 1, nr. 1 og § 7, stk. 1, nr. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Tilskadekomne arbejdede fra 1982-1985 med opsavning af brænde. Han fik skuldersymptomer fra omkring 1984-1985.</p>\r\n<p>Den arbejdsmæssige belastning ophørte i 1985, da han overgik til et ikke-skulderbelastende arbejde.</p>\r\n<p>Tilskadekomne anmeldte i april 1998en nakke/skuldersygdom i form af myoser/muskelømhed til Arbejdsskadestyrelsen.</p>\r\n<p>Den oplyste belastning i denne sagvar den samme som ovenfor.</p>\r\n<p>Arbejdsskadestyrelsen traf den 19. maj 1998 afgørelse om afslag på anerkendelse af myoser som en erhvervssygdom. Den 9. oktober 1998 tiltrådte Ankestyrelsen denne afgørelse.</p>\r\n<p>Tilskadekomne havde søgt sagen genoptaget flere gange. Anmodningerne var modtaget i Arbejdsskadestyrelsen den 23. februar 2000, 28. september 2004, 15. juni 2006 og 11. december 2006.</p>\r\n<p>Tilskadekomne anmeldte herefter et rotator cuff-syndrom. Anmeldelse blev modtaget i Arbejdsskadestyrelsen 19. februar 2008.</p>\r\n<p>Arbejdsskadestyrelsen trafden 15. januar 2009 afgørelse om, at et eventuelt krav på erstatning var forældet.</p>\r\n<p>Sagen blev behandlet i principielt møde til belysning af afbrydelse af den 20-årige forældelsesregel i Danske Lov 5-14-4.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Krav efter arbejdsskadesikringsloven (og de tidligere love) blev forældet efter den 20-årige forældelsesregel i Danske Lov 5-14-4.</p>\r\n<p>Begyndelsestidspunktet var skadesårsagstidspunktet eller tidligst på tidspunktet for symptomdebut, jf. Principafgørelse U-15-01. I dette tilfælde var det senest 1985, og et eventuelt krav måtte derfor anses for forældet i 2005, medmindre fristen var blevet afbrudt inden dette tidspunkt, hvorefter en ny frist ville begynde at løbe.</p>\r\n<p>Fristen var i dette tilfælde afbrudt i forbindelse med sagsbehandlingen af tilskadekomnes tidligere afviste sag om skuldermyoser, som tilskadekomne havde anmeldt i 1998 og søgt genoptaget et antal gange.</p>\r\n<p>Ankestyrelsen vurderede, at der var tale om samme erstatningskrav i begge sager. Det kunne ikke tillægges afgørende vægt, at der var oprettet en ny sag med en ændret diagnose.</p>\r\n<p>Arbejdsskadestyrelsen skulle herefter tage stilling til, om der kunne ske anerkendelse af det anmeldte rotator cuff-syndrom som en erhvervssygdom efter arbejdsskadeloven.</p>\r\n<p>Ankestyrelsen ophævede således Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091073625"
        },
        {
            "displayName": "Entydig dokumentidentifikation",
            "displayValue": "BS005829"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10736"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "01/10/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1202304-09"
        },
        {
            "displayName": "Stikord",
            "displayValue": "200-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}