{
    "id": 139951,
    "title": "Delvis fastholdelse af påbud om at tage defekt el-værktøj ud af drift",
    "documentTypeId": "240",
    "isSagsforlobPeriodValid": true,
    "shortName": "KEN nr 9064 af 26/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Delvis fastholdelse af påbud om at tage defekt el-værktøj ud af drift</p>\r\n<div class=\"Resume\">\r\n   <p class=\"TekstGenerel\">Arbejdstilsynet konstaterede ved et tilsynsbesøg, at en ansat på en byggeplads arbejdede med el-værkstøj med defekter.</p>\r\n   <p class=\"TekstGenerel\">Arbejdstilsynet vurderede, at der var stor risiko for stød og alvorlig tilskadekomst, idet der blev arbejdet med el-håndværktøj og el-ledninger med defekter.</p>\r\n   <p class=\"TekstGenerel\">Arbejdstilsynet gav påbud om, at virksomheden straks skulle sikre mod el-stød ved at tage defekt el-værktøj ud af drift.</p>\r\n   <p class=\"TekstGenerel\">Det fremgår af § 15, i bekendtgørelsen om anvendelse af tekniske hjælpemidler, at et teknisk hjælpemiddel skal tages ud af drift, hvis der opstår fejl eller skade på et teknisk hjælpemiddel, som kan medføre ulykkes- eller sundhedsfare.</p>\r\n   <p class=\"TekstGenerel\">Arbejdsmiljøklagenævnet fastholdt delvist Arbejdstilsynets påbud, således at virksomheden straks skulle sikre mod ulykkesfare ved el-stød fra de elektriske maskiner og værktøj med defekte ledninger ved at tage værktøjet ud af drift, indtil manglerne er afhjulpet.</p>\r\n   <p class=\"TekstGenerel\">Arbejdsmiljøklagenævnet hjemviste den del af afgørelsen, der vedrørte en rundsav og slibemaskine, som ikke var forsynet med jordforbindelse og ledning med beskyttelsesleder, idet nævnet fandt, at sagen ikke var tilstrækkeligt oplyst til, at nævnet kunne træffe afgørelse vedrørende disse maskiner.</p>\r\n   <p class=\"TekstGenerel\">Nævnet lagde herved vægt på, at påbuddet efter sin formulering drejede sig om defekt el-værktøj, og at den anvendte regel omfatter skader og fejl på det tekniske hjælpemiddel. I sagen var det alene oplyst, at maskinerne ikke var forsynet med jordforbindelse og ledning med beskyttelsesleder og ikke, hvorvidt dette var en mangel ved værktøjet.</p>\r\n</div>\r\n<p class=\"Tekst\">[Adressat udeladt]</p>\r\n<p class=\"Tekst\">Arbejdsmiljøklagenævnet har på møde den 25. oktober 2011 behandlet [navn udeladt]'s klage over Arbejdstilsynets afgørelse af den 4. februar 2011, hvorved [navn udeladt] på byggepladsen [adresse udeladt] fik påbud om straks at sikre mod el-stød ved at tage defekt el-værktøj ud af drift.</p>\r\n<p class=\"Tekst\">Nævnet traf følgende</p>\r\n<p class=\"Kapitelnummer\">A F G Ø R E L S E</p>\r\n<p class=\"Tekst\">Arbejdsmiljøklagenævnet fastholder delvist Arbejdstilsynets påbud således, at [navn udeladt] på byggepladsen [adresse udeladt] straks skulle sikre mod ulykkesfare ved el-stød fra virksomhedens elektriske maskiner og værktøj med defekte ledninger ved at tage værktøjet ud af drift, indtil manglerne er afhjulpet.</p>\r\n<p class=\"Tekst\">Arbejdstilsynet hjemviser den del af afgørelsen der vedrører rundsaven og slibemaskinen, som efter det oplyste ikke var forsynet med ledning med beskyttelsesleder og med jordforbindelse.</p>\r\n<p class=\"Kapitelnummer\">B E G R U N D E L S E</p>\r\n<p class=\"Tekst\">Arbejdsmiljøklagenævnet finder, at arbejdet med elektriske maskiner og værktøj med defekte el-ledninger medførte risiko for elektrisk stød og alvorlig tilskadekomst.</p>\r\n<p class=\"Tekst\">Arbejdsmiljøklagenævnet lægger herved vægt på, at reparationerne af de strømførende ledninger på boremaskinen og vinkelsliberen var udført ved at vikle tape rundt om det sted, hvor isoleringen var defekt, hvilket ikke gav den ansatte en effektiv beskyttelse mod indirekte berøring med strømførende ledninger.</p>\r\n<p class=\"Tekst\">Hvad angår rundsaven og slibemaskinen finder Arbejdsmiljøklagenævnet ikke, at Arbejdstilsynet i tilstrækkelig grad har oplyst om den manglende jordforbindelse og ledning med beskyttelsesleder på rundsaven og slibemaskinen skyldes en fejl eller skade, eller om disse maskiner var indrettet uden beskyttelsesleder og uden et stik med jordben.</p>\r\n<p class=\"Tekst\">Arbejdsmiljøklagenævnet lægger herved vægt på, at påbuddet efter sin formulering drejer sig om defekt el-værktøj, og at den anvendte regel omfatter skader og fejl på det tekniske hjælpemiddel.</p>\r\n<p class=\"Tekst\">Arbejdsmiljøklagenævnet lægger endvidere vægt på, at Arbejdstilsynet alene har oplyst, at rundsaven og slibemaskinen ikke var forsynet med ledning med beskyttelsesleder og stikprop med jordben.</p>\r\n<p class=\"Tekst\">Ifølge arbejdsmiljøloven skal maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p class=\"Tekst\">Det fremgår af reglerne om anvendelse af tekniske hjælpemidler, at anvendelsen heraf skal ske på en sikkerheds- og sundhedsmæssig fuldt forsvarlig måde.</p>\r\n<p class=\"Tekst\">Det fremgår endvidere af reglerne, at hvis der opstår fejl eller skade på et teknisk hjælpemiddel, som kan medføre ulykkes- eller sundhedsfare, eller hvis der opstår omstændigheder, der kan betyde, at betjenings-, overvågnings- eller kontrolorganer, hvorpå hjælpemidlets sikkerhed beror, ikke fungerer efter hensigten, skal hjælpemidlet tages ud af drift på en efter forholdene forsvarlig måde, indtil manglerne er afhjulpet.</p>\r\n<p class=\"Tekst\">Vedrørende [navn udeladt]'s bemærkninger om, at værktøjet var efterladt af den tidligere ejer af ejendommen, bemærker Arbejdsmiljøklagenævnet, at det er virksomheden, der, som arbejdsgiver, har ansvaret for, at arbejdet kan udføres sikkerheds- og sundhedsmæssigt fuldt forsvarligt.</p>\r\n<p class=\"Tekst\">Vedrørende [navn udeladt]'s bemærkninger om, at virksomheden på grund af sprogvanskeligheder ikke har kunnet redegøre fyldestgørende for forholdene på arbejdspladsen, bemærker nævnet, at Arbejdstilsynets påbud er givet på baggrund af konstaterede fejl og mangler ved maskiner og værktøj på byggepladsen, og at forholdet derfor ikke har betydning for afgørelsen.</p>\r\n<p class=\"Tekst\">Vedrørende [navn udeladt]'s bemærkninger om, at værktøjet ikke blev anvendt udendørs eller i fugtigt miljø, bemærker Arbejdsmiljøklagenævnet, at risikoen for elektrisk stød var til stede, uanset om værktøjet blev anvendt indendørs eller udendørs.</p>\r\n<p class=\"Tekst\">Klagenævnets afgørelse er truffet af et enigt nævn.</p>\r\n<p class=\"Kapitelnummer\">R E G L E R</p>\r\n<p class=\"Tekst\">Arbejdsmiljøklagenævnet har ved afgørelsen anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret til at give strakspåbud:</p>\r\n   <p class=\"Liste2\">\r\n      <span class=\"Liste2Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om anvendelse af tekniske hjælpemidler:</p>\r\n   <p class=\"Liste2\">\r\n      <span class=\"Liste2Nr\">•</span> § 45, stk. 1, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste2\">\r\n      <span class=\"Liste2Nr\">•</span> § 4 og § 15, i bekendtgørelse nr. 1109 af 15. december 1992 om anvendelse af tekniske hjælpemidler.</p>\r\n</p>\r\n<p class=\"Tekst\">Reglerne kan læses på den følgende side.</p>\r\n<p class=\"Kapitelnummer\">OPLYSNINGERNE I SAGEN</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"Tekst\" style=\"text-align: center;\">På klagenævnets vegne</p>\r\n<p class=\"Tekst\" style=\"text-align: center;\">[navn udeladt]</p>\r\n<p class=\"Tekst\">\r\n   <span class=\"Bold\">Kopi til:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n</p>\r\n<p class=\"TekstoverskriftVenstreN\">Regler</p>\r\n<p class=\"TekstoverskriftVenstreN\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p>…</p>\r\n<p class=\"Afsnitsoverskrift\">Kapitel 5</p>\r\n<p class=\"Afsnitsoverskrift\">Arbejdets udførelse</p>\r\n<p class=\"Paragraftekst\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p>…</p>\r\n<p class=\"Afsnitsoverskrift\">Kapitel 7</p>\r\n<p class=\"Afsnitsoverskrift\">Tekniske hjælpemidler mv.</p>\r\n<p class=\"Paragraftekst\">\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p class=\"Stk\">\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p class=\"Afsnitsoverskrift\">Kapitel 13</p>\r\n<p class=\"Afsnitsoverskrift\">Arbejdstilsynet</p>\r\n<p>. . .</p>\r\n<p class=\"Paragraftekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>…</p>\r\n<p class=\"Afsnitsoverskrift\">Kapitel 2</p>\r\n<p class=\"Afsnitsoverskrift\">Almindelige bestemmelser</p>\r\n<p class=\"Paragraftekst\">\r\n   <span class=\"Bold\">§ 4.</span> Anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.</p>\r\n<p>…</p>\r\n<p class=\"Afsnitsoverskrift\">Skader og fejl på hjælpemidlet</p>\r\n<p class=\"Paragraftekst\">\r\n   <span class=\"Bold\">§ 15.</span> Opstår der fejl eller skade på et teknisk hjælpemiddel, som kan medføre ulykkes- eller sundhedsfare, eller opstår der omstændigheder, der kan betyde, at betjenings-, overvågnings- eller kontrolorganer, hvorpå hjælpemidlets sikkerhed beror, ikke fungerer efter hensigten, skal hjælpemidlet tages ud af drift på en efter forholdene forsvarlig måde, indtil manglerne er afhjulpet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/03/2012"
        },
        {
            "displayName": "Accession",
            "displayValue": "W20120906425"
        },
        {
            "displayName": "Entydig dokumentidentifikation",
            "displayValue": "BE004873"
        },
        {
            "displayName": "Dato for indlæggelse",
            "displayValue": "02/03/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9064"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "26/10/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 5900325-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}