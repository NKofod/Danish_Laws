{
    "id": 74283,
    "title": "Cirkulære om timelærere, vakancevikarer og vikarer i folkeskolen (Til alle amtsråd og kommunalbestyrelser) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22017 af 01/03/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om timelærere, vakancevikarer og  \r\n\r\n vikarer i folkeskolen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd og  \r\n\r\n kommunalbestyrelser) </P>  \r\n\r\n<BR>  \r\n\r\n<P>I medfør af folkeskolelovens § 30 fastsættes efter forhandling med  \r\n\r\n Lærernes Centralorganisation nedenstående regler om løn- og ansættelsesvilkår  \r\n\r\n for timelærere, vakancevikarer og vikarer i folkeskolen. </P>  \r\n\r\n<P> Kapitel 1. TIMELÆRERE. </P>  \r\n\r\n<P> § 1. Timelærere ansættes i de på skoleplanen normerede stillinger af  \r\n\r\n denne art og varetager undervisning i fast skema for skoleåret. </P>  \r\n\r\n<P> Stk. 2. For timelærere gælder de i folkeskolelovens § 27, stk. 1,  \r\n\r\n fastsatte bestemmelser om uddannelse m.v. </P>  \r\n\r\n<P> Stk. 3. Ansættelsesområdet for timelærere er skolevæsenet i vedkommende  \r\n\r\n kommune/amtskommune. </P>  \r\n\r\n<P> § 2. Timelærere lønnes og optjener lønanciennitet efter samme regler som  \r\n\r\n tjenestemandsansatte lærere/overlærere i folkeskolen. </P>  \r\n\r\n<P> Stk. 2. Hvis en timelærers stilling er normeret med et lavere timetal end  \r\n\r\n det for lærere gældende fulde løntimetal, eller vedkommende har nedsat  \r\n\r\n tjenestetid, nedsættes lønnen forholdsmæssigt. </P>  \r\n\r\n<P> Stk. 3. Lønnen udbetales månedlig forud. </P>  \r\n\r\n<P> § 3. Tjenestetiden beregnes og afspadsering/overbetaling ydes efter de  \r\n\r\n for tjenestemandsansatte lærere gældende regler. </P>  \r\n\r\n<P> § 4. Timelærere er - medmindre andet er fastsat - i øvrigt undergivet de  \r\n\r\n for tjenestemænd på prøve i folkeskolen gældende regler. </P>  \r\n\r\n<P> Stk. 2. Med hensyn til anvendelsen af reglerne om bedømmelse af  \r\n\r\n tjenestemænd på prøve henvises til cirkulære af 8. august 1978 om  \r\n\r\n ansættelsesvilkår for timelærere, vakancevikarer og faste vikarer i  \r\n\r\n folkeskolen. </P>  \r\n\r\n<P> § 5. Timelærere er ikke omfattet af lov om tjenestemandspension. </P>  \r\n\r\n<P> § 6. Såfremt en timelærer afgår ved døden under ansættelsen, er den  \r\n\r\n efterlevende ægtefælle berettiget til efterindtægt. Efterlader timelæreren  \r\n\r\n sig ikke ægtefælle, men børn under 18 år, over for hvilke vedkommende havde  \r\n\r\n forsørgelsespligt, er disse berettigede til efterindtægt. </P>  \r\n\r\n<P> Stk. 2. Efterlader timelæreren sig ikke ægtefælle eller børn, som angivet  \r\n\r\n i stk. 1, er boet berettiget til efterindtægt. </P>  \r\n\r\n<P> Stk. 3. Efterindtægten udgør for hver måned et beløb svarende til den  \r\n\r\n sidst udbetalte lønningsindtægt. </P>  \r\n\r\n<P> Stk. 4. Retten til efterindtægt omfatter et tidsrum af 3 måneder. Såfremt  \r\n\r\n timelæreren er afgået ved døden som umiddelbar følge af tilskadekomst under  \r\n\r\n udførelse af tjenesten, omfatter retten til efterindtægt et tidsrum af 12  \r\n\r\n måneder. </P>  \r\n\r\n<P> Kapitel 2. VAKANCEVIKARER (ikke-tjenestemandsansatte  \r\n\r\n  børnehaveklasseledere). </P>  \r\n\r\n<P> § 7. Vakancevikarer ansættes til varetagelse af skematimer, som ikke kan  \r\n\r\n tillægges tjenestemandsansatte børnehaveklasseledere i henhold til  \r\n\r\n normeringsreglerne. </P>  \r\n\r\n<P> Stk. 2. For vakancevikarer gælder de i folkeskolelovens § 28 fastsatte  \r\n\r\n bestemmelser om uddannelse. </P>  \r\n\r\n<P> § 8. Vakancevikarer lønnes og optjener lønanciennitet efter samme regler  \r\n\r\n som tjenestemandsansatte børnehaveklasseledere. </P>  \r\n\r\n<P> Stk. 2. Er en vakancevikar ansat med et løntimetal, der er lavere end det  \r\n\r\n for børnehaveklasseledere gældende fulde løntimetal, nedsættes lønnen  \r\n\r\n forholdsmæssigt. </P>  \r\n\r\n<P> Stk. 3. Lønnen udbetales månedlig forud. </P>  \r\n\r\n<P> § 9. Tjenestetiden beregnes og overtimebetaling ydes efter de for  \r\n\r\n tjenestemandsansatte børnehaveklasseledere gældende regler. </P>  \r\n\r\n<P> § 10. Vakancevikarer er - medmindre andet er fastsat - undergivet de for  \r\n\r\n tjenestemænd på prøve i folkeskolen gældende regler. </P>  \r\n\r\n<P> § 11. Bestemmelserne i § 1, stk. 3, § 4, stk. 2, og §§ 5 og 6 finder  \r\n\r\n tilsvarende anvendelse for vakancevikarer. </P>  \r\n\r\n<P> Kapitel 3. FASTE VIKARER MED LÆRERUDDANNELSE. </P>  \r\n\r\n<P> § 12. Faste vikarer ansættes i de på skoleplanen normerede stillinger af  \r\n\r\n denne art. </P>  \r\n\r\n<P> Stk. 2. For faste vikarer gælder de i folkeskolelovens § 27, stk. 1,  \r\n\r\n fastsatte bestemmelser om uddannelse m.v., jfr. dog nedenfor § 21. </P>  \r\n\r\n<P> Stk. 3. Ansættelsesområdet for faste vikarer er skolevæsenet i  \r\n\r\n vedkommende kommune/amtskommune. </P>  \r\n\r\n<P> § 13. Faste vikarer med læreruddannelse lønnes og optjener lønanciennitet  \r\n\r\n efter samme regler som tjenestemandsansatte lærere/ overlærere i folkeskolen,  \r\n\r\n jfr. dog stk. 2. </P>  \r\n\r\n<P> Stk. 2. Særlige tillæg, bortset fra særligt tillæg til overlærere, jfr.  \r\n\r\n undervisningsministeriets cirkulære af 16. juni 1983, ydes kun ved vikariater  \r\n\r\n i samme klasse og fag af mindst 1 kalenderuges varighed og beregnes kun for  \r\n\r\n hele kalenderuger. </P>  \r\n\r\n<P> Stk. 3. Har en fast vikar nedsat tjenestetid i forhold til det for faste  \r\n\r\n vikarer gældende pligtige årlige timetal, nedsættes lønnen forholdsmæssigt.  \r\n\r\n</P>  \r\n\r\n<P> Stk. 4. Lønnen udbetales månedlig forud. Ydelse af særligt tillæg, jfr.  \r\n\r\n stk. 2, sker dog bagud. Betaling for overtimer m.v. sker efter reglerne i §  \r\n\r\n 18. </P>  \r\n\r\n<P> § 14. Det pligtige årlige timetal er fastsat til 1000. De enkelte  \r\n\r\n undervisningstimer, der regnes som 1 løntime, er af 45 minutters varighed.  \r\n\r\n</P>  \r\n\r\n<P> Stk. 2. Det i stk. 1 nævnte timetal er fastsat under hensyn til, at det  \r\n\r\n påhviler faste vikarer - udover at tilrettelægge og forberede undervisningen  \r\n\r\n - at varetage en række opgaver af samme karakter, som er fastsat for  \r\n\r\n folkeskolens tjenestemænd, dog med de afvigelser, der følger af de faste  \r\n\r\n vikarers særlige funktion. </P>  \r\n\r\n<P> Stk. 3. Det pligtige årlige timetal nedsættes således: </P>  \r\n\r\n<P>a. Som følge af ferieforlængelsen ydes en timereduktion på 22 løntimer  \r\n\r\n årlig, jfr. undervisningsministeriets cirkulæreskrivelse af 10. april 1981.  \r\n\r\n Har en fast vikar nedsat tjenestetid, nedsættes timereduktionen  \r\n\r\n forholdsmæssigt. </P>  \r\n\r\n<P>b. Fra begyndelsen af det kalenderår, i hvilket den faste vikar fylder 60  \r\n\r\n år, ydes en timereduktion på 163 timer årlig. Har en fast vikar nedsat  \r\n\r\n tjenestetid, nedsættes timereduktionen forholdsmæssigt. </P>  \r\n\r\n<P> Stk. 4. Der ydes ikke andre timereduktioner til faste vikarer. </P>  \r\n\r\n<P> § 15. For hver kalenderuge, i hvilken der indgår skoledage, foretages en  \r\n\r\n opgørelse af løntimetallet. I opgørelsen indgår de læste undervisningstimer =  \r\n\r\n løntimer. </P>  \r\n\r\n<P> Stk. 2. Skoledage, på hvilke en fast vikar er fraværende på grund af  \r\n\r\n sygdom eller andet lovligt forfald, eller hvor vikaren deltager i lejrskoler,  \r\n\r\n hytteture, ekskursioner eller lignende, indgår i opgørelsen på følgende måde:  \r\n\r\n</P>  \r\n\r\n<P>a. Hvis vikaren har fået tillagt et skema, medregnes det antal  \r\n\r\n undervisningstimer, som fremgår af skemaet for de pågældende dage. </P>  \r\n\r\n<P>b. I andre tilfælde medregnes hver af sådanne dage med 1/200 af det  \r\n\r\n pligtige årlige timetal. </P>  \r\n\r\n<P> Stk. 3. Skal vikaren være til rådighed på skolen, medregnes timer, hvor  \r\n\r\n der ikke er tillagt vikaren undervisning, med en halv løntime. </P>  \r\n\r\n<P> Stk. 4. For hver skoledag, hvor en fast vikar skal give møde på en skole,  \r\n\r\n medregnes mindst 3 løntimer i opgørelsen for den pågældende dag, incl. de i  \r\n\r\n stk. 3 nævnte rådighedstimer. </P>  \r\n\r\n<P> Stk. 5. En fast vikar er forpligtet til at deltage i andre læreres  \r\n\r\n undervisningstimer. Sådanne undervisningstimer medregnes i opgørelsen med et  \r\n\r\n tilsvarende antal løntimer. </P>  \r\n\r\n<P> § 16. Såfremt det efter § 15 opgjorte ugentlige undervisningstimetal  \r\n\r\n overstiger 27, indgår timerne udover 27 i opgørelsen med tillæg af 50%. </P>  \r\n\r\n<P> Stk. 2. Bestemmelsen i stk. 1 omfatter ikke faste vikarer, der har opnået  \r\n\r\n timereduktion fra det fyldte 60. år. </P>  \r\n\r\n<P> § 17. Det årlige løntimetal opgøres ved skoleårets afslutning som summen  \r\n\r\n af de enkelte ugeopgørelser, jfr. §§ 15 og 16 samt timereduktion efter § 14,  \r\n\r\n stk. 3. </P>  \r\n\r\n<P> Stk. 2. Hvis en vikar ved skoleårets afslutning undtagelsesvis ikke har  \r\n\r\n haft timer, svarende til det for vikaren fastsatte årlige timetal, sker der  \r\n\r\n ingen afkortning i løn, og de manglende timer skal ikke læses i det følgende  \r\n\r\n skoleår. Samme regler anvendes i de i stk. 3 nævnte tilfælde. </P>  \r\n\r\n<P> Stk. 3. Ved fratræden eller tiltræden i løbet af et skoleår foretages  \r\n\r\n opgørelse som nævnt i stk. 1 på fratrædelses/tiltrædelsestidspunktet.  \r\n\r\n Timereduktioner efter § 14, stk. 3, medregnes forholdsmæssigt for  \r\n\r\n ansættelsesperioden. I opgørelsen medregnes hver skoledag i den  \r\n\r\n resterende/forløbne del af skoleåret med 1/200 af det pligtige årlige  \r\n\r\n timetal. </P>  \r\n\r\n<P> § 18. Såfremt det efter § 17 opgjorte løntimetal overstiger 1000 timer,  \r\n\r\n vederlægges de fremkomne overtimer med en betaling, der udgør 1/1080 af den  \r\n\r\n faste vikars årsløn på det løntrin, hvor han er indplaceret + 25 %. </P>  \r\n\r\n<P> Stk. 2. For faste vikarer, der har nedsat tjenestetid, vederlægges  \r\n\r\n løntimer udover det nedsatte pligtige årlige løntimetal med en timebetaling,  \r\n\r\n der udgør 1/1000 af den faste vikars årsløn på det løntrin, hvor han er  \r\n\r\n indplaceret. </P>  \r\n\r\n<P> Stk. 3. Udbetaling af vederlag for overtimer og løntimer efter stk. 2  \r\n\r\n sker snarest muligt, senest den 31. juli det pågældende skoleår. De på  \r\n\r\n udbetalingstidspunktet gældende lønsatser lægges til grund. </P>  \r\n\r\n<P> § 19. Faste vikarer med læreruddannelse er - medmindre andet er fastsat -  \r\n\r\n i øvrigt undergivet de for tjenestemænd på prøve i folkeskolen gældende  \r\n\r\n regler. </P>  \r\n\r\n<P> § 20. Bestemmelserne i § 4, stk. 2, og §§ 5 og 6 finder tilsvarende  \r\n\r\n anvendelse for faste vikarer med læreruddannelse. </P>  \r\n\r\n<P> Kapitel 4. FASTE VIKARER UDEN LÆRERUDDANNELSE. </P>  \r\n\r\n<P> § 21. Såfremt stillinger som fast vikar, jfr. foran i kapitel 3, efter  \r\n\r\n sædvanligt opslag ikke har kunnet besættes med lærere, der opfylder  \r\n\r\n uddannelsesbetingelserne i folkeskolelovens § 27, stk. 1, kan stillingerne  \r\n\r\n for det pågældende skoleår varetages af ikke~ læreruddannede, der dog må have  \r\n\r\n en uddannelse, der gør dem egnede til at varetage stillingen. </P>  \r\n\r\n<P> Stk. 2. Stillinger som fast vikar, der i henhold til stk. 1 varetage </P>  \r\n\r\n<P>s af ikke-læreruddannede, skal - medmindre de ønskes nedlagt ved  \r\n\r\n skoleårets udgang - opslås til besættelse hvert år pr. 1. august, indtil de  \r\n\r\n pågældende stillinger er besat med læreruddannede. </P>  \r\n\r\n<P> § 22. Faste vikarer uden læreruddannelse lønnes i lønramme 11/13/21/23 på  \r\n\r\n skalatrinnene 16, 18-22, 26, 29, 31, 33 og 35. Oprykning til lønramme 13  \r\n\r\n (skalatrin 18) sker efter 2 år i lønramme 11 (skalatrin 16). Efter 2 år på  \r\n\r\n sidste trin i lønramme 13 (skalatrin 22) sker oprykning til lønramme 21  \r\n\r\n (skalatrin 26). Efter yderligere 2 år oprykkes vikaren til lønramme 23  \r\n\r\n (skalatrin 29), såfremt de tjenstlige forhold i enhver henseende har været  \r\n\r\n tilfredsstillende. </P>  \r\n\r\n<P> Stk. 2. Lønancienniteten fastsættes efter de for tjenestemænd folkeskolen  \r\n\r\n gældende regler, jfr. dog stk. 3. </P>  \r\n\r\n<P> Stk. 3. Ved første ansættelse eller genansættelse kan tidligere  \r\n\r\n undervisningsvirksomhed kun medregnes i det omfang, den er udført efter den  \r\n\r\n 1. august 1981. </P>  \r\n\r\n<P> Stk. 4. Har vikaren nedsat tjenestetid i forhold til det for faste  \r\n\r\n vikarer gældende fulde timetal, nedsættes lønnen forholdsmæssigt. </P>  \r\n\r\n<P> Stk. 5. Tildeles der en vikar, der er placeret i lønramme 11 (skalatrin  \r\n\r\n 16), samme skema i mindst 3 måneder (90 dage), ydes et tillæg pr. løntime,  \r\n\r\n der udgør 1/1000 af forskellen mellem årslønnen på skalatrin 16 og skalatrin  \r\n\r\n 18. </P>  \r\n\r\n<P> Stk. 6. Lønnen udbetales månedlig bagud hele året uden hensyn til ferie  \r\n\r\n eller fridage. </P>  \r\n\r\n<P> § 23. Bestemmelserne i § 12, stk. 3, og §§ 14-18 finder tilsvarende  \r\n\r\n anvendelse for faste vikarer uden læreruddannelse. </P>  \r\n\r\n<P> Kapitel 5. ÅRSVIKARER (FAGLÆRERE). </P>  \r\n\r\n<P> § 24. Til varetagelse af timer på undervisningsplanen, der ikke kan  \r\n\r\n betjenes af tjenestemandsansatte lærere eller timelærere, kan ansættes  \r\n\r\n årsvikarer (faglærere). Timerne overtages i fast skema fra den 1. august, 1.  \r\n\r\n september eller 1. oktober og i resten af skoleåret. Tilsvarende kan der  \r\n\r\n ansættes årsvikarer i børnehaveklasser til varetagelse af timer, der ikke kan  \r\n\r\n varetages af tjenestemandsansatte børnehaveklasseledere eller af  \r\n\r\n vakancevikarer. </P>  \r\n\r\n<P> Stk. 2. Årsvikarer (faglærere) må have en uddannelse, der gør dem egnede  \r\n\r\n til at varetage stillingen. </P>  \r\n\r\n<P> § 25. Årsvikarer (faglærere) i småbørnslærer- eller lærerstillinger  \r\n\r\n lønnes som tjenestemandsansatte lærere på 1. løntrin i lønramme 13 (skalatrin  \r\n\r\n 18). </P>  \r\n\r\n<P> Stk. 2. Årsvikarer i stillinger som børnehaveklasseledere lønnes som  \r\n\r\n tjenestemandsansatte børnehaveklasseledere i folkeskolen på 1. løntrin i  \r\n\r\n lønramme 9 (skalatrin 14). </P>  \r\n\r\n<P> Stk. 3. Er en årsvikar (faglærer) ansat med et løntimetal, der er lavere  \r\n\r\n end det for tjenestemandsansatte lærere, respektive børnehaveklasseledere,  \r\n\r\n gældende løntimetal, nedsættes lønnen forholdsmæssigt. </P>  \r\n\r\n<P> Stk. 4. Lønnen udbetales månedlig bagud hele året uden hensyn til ferie  \r\n\r\n og fridage. </P>  \r\n\r\n<P> § 26. Til årsvikarer (faglærere) ydes særligt tillæg i henhold til § 2,  \r\n\r\n stk. 4-8 og stk. 10, i cirkulære af 20. april 1978 om klassificering af  \r\n\r\n tjenestemandsstillinger i folkeskolen, som ændret ved pkt. 2 i  \r\n\r\n cirkulæreskrivelse af 24. september 1980 om ændring i reglerne om  \r\n\r\n klassificering af tjenestemandsstillinger i folkeskolen og cirkulære af 11.  \r\n\r\n oktober 1982 om børnehaveklasseledere, der varetager folkeskolens  \r\n\r\n specialpædagogiske bistand til småbørn. </P>  \r\n\r\n<P> § 27. Tjenestetiden beregnes og afspadsering/overtimebetaling ydes efter  \r\n\r\n de for tjenestemandsansatte lærere, respektive børnehaveklasseledere,  \r\n\r\n gældende regler. Er årsvikaren (faglæreren) ansat med et løntimetal, der er  \r\n\r\n under halvdelen af det gældende fulde timetal, ydes betaling for eventuelle  \r\n\r\n ekstratimer dog efter reglerne i § 32. </P>  \r\n\r\n<P> Kapitel 6. MÅNEDSLØNNEDE VIKARER. </P>  \r\n\r\n<P> § 28. I vikariater i fast skema af normalt mindst 3 måneders varighed (90  \r\n\r\n dage) kan ansættes månedslønnede vikarer. </P>  \r\n\r\n<P> Stk. 2. Månedslønnede vikarer ansættes for en bestemt periode fra de </P>  \r\n\r\n<P>n 1. i en måned eller senere - og ansættelsen ophører uden varsel ved  \r\n\r\n periodens udløb. </P>  \r\n\r\n<P> Stk. 3. Månedslønnede vikarer må have en uddannelse, der gør dem egnede  \r\n\r\n til at varetage stillingen. </P>  \r\n\r\n<P> § 29. Månedslønnede vikarer lønnes efter bestemmelserne i §§ 25 og 26. I  \r\n\r\n dele af kalendermåneder udgør betalingen pr. dag 1/30 af månedslønnen for de  \r\n\r\n hele kalendermåneder, der er omfattet af vikariatet. </P>  \r\n\r\n<P> Stk. 2. Bestemmelserne i § 27 finder tilsvarende anvendelse for  \r\n\r\n månedslønnede vikarer, dog bortset fra afspadsering og timereduktion som  \r\n\r\n følge af ferieforlængelsen. </P>  \r\n\r\n<P> Kapitel 7. TIMELØNNEDE VIKARER. </P>  \r\n\r\n<P> § 30. Timelønnede vikarer kan ansættes til tjeneste under sygdom og andet  \r\n\r\n forfald blandt tjenestemandsansatte lærere og børnehaveklasseledere samt de i  \r\n\r\n dette cirkulære omhandlede personalekategorier. </P>  \r\n\r\n<P> Stk. 2. Timelønnede vikarer kan ikke ansættes til varetagelse af  \r\n\r\n vikariater i fast skema, når vikariaterne forud må påregnes at have en  \r\n\r\n varighed af mindst 3 måneder (90 dage). </P>  \r\n\r\n<P> Stk. 3. Timelønnede vikarer, der har læst timer i fast skema i 3 måneder  \r\n\r\n (90 dage), skal fra dette tidspunkt ansættes som månedslønnede vikarer for  \r\n\r\n resten af vikariatet. </P>  \r\n\r\n<P> Stk. 4. Timelønnede vikarer må have en uddannelse, der gør dem egnede til  \r\n\r\n at varetage stillingen. </P>  \r\n\r\n<P> § 31. Timelønnede vikarer lønnes med timeløn for det faktiske antal læste  \r\n\r\n skematimer samt for eventuel timereduktion, der ydes i medfør af stk. 3-8. I  \r\n\r\n timelønnen er includeret betaling for forberedelse, opgaverettelse m.v. </P>  \r\n\r\n<P> Stk. 2. For hver skoledag, en timelønnet vikar er anmodet om at give møde  \r\n\r\n på en skole, er vikaren berettiget til løn for 3 timer, uanset om timerne  \r\n\r\n bliver læst. Det er en betingelse, at vikaren møder på skolen og er til  \r\n\r\n rådighed som vikar i 3 timer efter mødetidspunktet. </P>  \r\n\r\n<P> Stk. 3. Tildeles der timelønnede vikarer samme skema i samme klasse eller  \r\n\r\n fag i flere dage, anvendes bestemmelserne i undervisningsministeriets  \r\n\r\n cirkulære af 22. februar 1983 om tjenestetiden for folkeskolens tjenestemænd,  \r\n\r\n §§ 3-6, jfr. dog neden for stk. 4-7. Det er en forudsætning for ydelse af  \r\n\r\n timereduktion, at det arbejde, som reduktionen dækker, faktisk udføres. </P>  \r\n\r\n<P> Stk. 4. Reduktion for hjemkundskab og specialundervisning, jfr. §§ 3 og 4  \r\n\r\n i tjenestetidscirkulæret af 22. februar 1983, skal bl.a. kompensere for den  \r\n\r\n nødvendige forberedelse. Det vil være en forudsætning for ydelse af  \r\n\r\n timereduktionen, at timerne er tillagt vikaren så betids, at forberedelse har  \r\n\r\n kunnet finde sted. </P>  \r\n\r\n<P> Stk. 5. Reduktionen for ikke-kursusdelt undervisning, jfr. § 5 i  \r\n\r\n cirkulære af 22. februar 1983, og for opgaverettelse, jfr. § 6 i cirkulære af  \r\n\r\n 22. februar 1983, ydes ved vikariater i samme klasse og fag af mindst 1  \r\n\r\n kalenderuges varighed og beregnes kun for hele kalenderuger. </P>  \r\n\r\n<P> Stk. 6. Reduktion for klasselærerens særlige rådgivningsopgaver for  \r\n\r\n 7.-lo. klassetrin, jfr. cirkulære af 22. februar 1983, § 6, ydes, når en  \r\n\r\n timelønnet vikar varetager klasselæreropgaverne i samme klasse i mindst 4 på  \r\n\r\n hinanden følgende kalenderuger og beregnes kun for hele kalenderuger. </P>  \r\n\r\n<P> Stk. 7. Forestår en timelønnet vikar det daglige arbejde i samme  \r\n\r\n børnehaveklasse i mindst 1 kalenderuge, ydes timereduktion for oprydning m.v.  \r\n\r\n efter de for tjenestemandsansatte børnehaveklasseledere gældende regler.  \r\n\r\n Timereduktionen beregnes for hele kalenderuger. </P>  \r\n\r\n<P> § 32. Timelønnen til timelønnede vikarer i småbørnslærer- eller  \r\n\r\n lærerstillinger udgør 1/1650 af årslønnen på 1. løntrin i lønramme 11  \r\n\r\n (skalatrin 16). Såfremt vikaren opfylder betingelserne i folkeskolelovens §  \r\n\r\n 27, stk. 1 eller stk. 3, om uddannelse m.v., udgør timelønnen l/1200 af  \r\n\r\n årslønnen på 1. løntrin i lønramme 13 (skalatrin 18). </P>  \r\n\r\n<P> Stk. 2. Timelønnen til timelønnede vikarer i stillinger som  \r\n\r\n børnehaveklasseledere udgør 1/1650 af årslønnen på 1. løntrin i lønramme 7  \r\n\r\n (skalatrin 12). Såfremt vikaren opfylder betingelserne i folkeskolelovens §  \r\n\r\n 28 om uddannelse m.v., udgør timelønnen 1/133o af årslønnen på 1. løntrin i  \r\n\r\n lønramme 9 (skalatrin 14). </P>  \r\n\r\n<P> Stk. 3. De beregnede timelønninger afrundes til nærmeste med 10 delelige  \r\n\r\n ørebeløb. Lønnen udbetales bagud hver uge, hveranden uge eller hver måned.  \r\n\r\n</P>  \r\n\r\n<P> Kapitel 8. SÆRREGLER FOR DE I KAPITLERNE 4-7 OMHANDLEDE  PERSONGRUPPER.  \r\n\r\n</P>  \r\n\r\n<P> Afskedigelse. </P>  \r\n\r\n<P> § 33. Faste vikarer uden læreruddannelse og årsvikarer (faglærere) kan  \r\n\r\n afskediges med 3 måneders varsel til udgangen af en måned. Dog ophører  \r\n\r\n ansættelsesforholdet ved første ansættelse uden varsel ved skoleårets udløb  \r\n\r\n (31. juli). </P>  \r\n\r\n<P> Stk. 2. Faste vikarer uden læreruddannelse og årsvikarer (faglærere) kan  \r\n\r\n forlange sig afskediget med 1 måneds varsel til udgangen af en måned. </P>  \r\n\r\n<P> Stk. 3. Månedslønnede vikarer kan uanset bestemmelsen i § 28 afskediges  \r\n\r\n med 1 måneds varsel til udgangen af en måned. </P>  \r\n\r\n<P> Stk. 4. Månedslønnede vikarer kan forlange sig afskediget med 14 dages  \r\n\r\n varsel til udgangen af en måned. </P>  \r\n\r\n<P> Stk. 5. Uanset bestemmelserne i stk. 1-4 kan faste vikarer uden  \r\n\r\n læreruddannelse, årsvikarer (faglærere) og månedslønnede vikarer ved 1.  \r\n\r\n ansættelse ved kommunens skolevæsen inden for de første 3 måneder afskediges  \r\n\r\n og forlange sig afskediget med 14 dages varsel. Bestemmelsen finder  \r\n\r\n tilsvarende anvendelse, såfremt der er forløbet mere end 2 år siden sidste  \r\n\r\n ansættelse ved kommunens skolevæsen. </P>  \r\n\r\n<P> Stk. 6. Timelønnede vikarer kan afskediges og forlange sig afskediget til  \r\n\r\n fratræden den følgende dag. </P>  \r\n\r\n<P> Sygdom. </P>  \r\n\r\n<P> § 34. Til årsvikarer (faglærere), faste vikarer uden læreruddannelse og  \r\n\r\n månedslønnede vikarer ydes der løn under sygdom. </P>  \r\n\r\n<P> Stk. 2. Timelønnede vikarer oppebærer ikke løn under sygdom. </P>  \r\n\r\n<P> Graviditet og fødsel. </P>  \r\n\r\n<P> § 35. De for tjenestemandsansatte lærere gældende regler om løn under  \r\n\r\n fravær på grund af graviditet og fødsel finder tilsvarende anvendelse på  \r\n\r\n årsvikarer (faglærere) og faste vikarer uden læreruddannelse. </P>  \r\n\r\n<P> Stk. 2. Månedslønnede vikarer og timelønnede vikarer oppebærer ikke løn  \r\n\r\n under fravær på grund af graviditet og fødsel. </P>  \r\n\r\n<P> Ferie. </P>  \r\n\r\n<P> § 36. De for tjenestemandsansatte lærere gældende regler om ferie finder  \r\n\r\n tilsvarende anvendelse på årsvikarer (faglærere) og faste vikarer uden  \r\n\r\n læreruddannelse i ansættelsesperioden. </P>  \r\n\r\n<P> Stk. 2. Månedslønnede vikarer og timelønnede vikarer oppebærer  \r\n\r\n godtgørelse efter ferielovens regler. </P>  \r\n\r\n<P> Efterindtægt. </P>  \r\n\r\n<P> § 37. Afgår en årsvikar (faglærer) eller fast vikar uden læreruddannelse  \r\n\r\n ved døden under ansættelsen, finder § 6, stk. 1-3, tilsvarende anvendelse.  \r\n\r\n</P>  \r\n\r\n<P> Stk. 2. Retten til efterindtægt omfatter et tidsrum af 1, 2 eller 3  \r\n\r\n måneder, afhængigt af om vedkommende ved dødsfaldet havde haft ansættelse ved  \r\n\r\n kommunens skolevæsen henholdsvis 1, 2 eller 3 år. </P>  \r\n\r\n<P> Kapitel 9. KAPITALPENSION. </P>  \r\n\r\n<P> § 38. Efter anmodning fra en timelærer, vakancevikar, fast vikar eller  \r\n\r\n årsvikar (faglærer) kan vedkommende kommune indgå aftale med den pågældende  \r\n\r\n om, at kommunen ved hver lønudbetaling tilbageholder et beløb i den  \r\n\r\n pågældendes løn som indbetaling til kapitalforsikring eller opsparing i  \r\n\r\n pensionsøjemed, der oprettes/ påbegyndes før det fyldte 60. år i henhold til  \r\n\r\n bestemmelserne i lov om beskatning af pensionsordninger m.v., jfr.  \r\n\r\n lovbekendtgørelse nr. 404 af 10. august 1983 med senere ændringer. </P>  \r\n\r\n<P> Stk. 2. Som indbetaling til kapitalpensionsordning kan, jfr. dog  \r\n\r\n pensionsbeskatningslovens bestemmelser om maksimumsbeløb, højst anvendes 15%  \r\n\r\n - for ansatte, der er fyldt 45 år ved årets begyndelse, dog 20% - af den  \r\n\r\n samlede lønindtægt i indkomståret. Indbetaling sker efter vedkommendes  \r\n\r\n anvisning til et livs- eller pensionsforsikringsselskab, henholdsvis en bank  \r\n\r\n eller sparekasse. Indbetaling vedvarer indtil ansættelsens ophør. </P>  \r\n\r\n<P> Kapitel 10. IKRAFTTRÆDELSE M.V. </P>  \r\n\r\n<P> § 39. Cirkulæret har virkning fra 1. august 1984. </P>  \r\n\r\n<P> Stk. 2. Følgende bestemmelser ophæves: </P>  \r\n\r\n<P CLASS=PUNKT> <B>1.</B> Cirkulære af 15. juni 1981 om timelærere,  \r\n\r\n vakancevikarer og vikarer i folkeskolen. </P>  \r\n\r\n<P CLASS=PUNKT> <B>2.</B> Cirkulære af 29. december 1982 om ændring af  \r\n\r\n cirkulære af 15. juni 1981 om timelærere, vakancevikarer og vikarer i  \r\n\r\n folkeskolen. </P>  \r\n\r\n<P CLASS=PUNKT> <B>3.</B> Bestemmelsen i cirkulæreskrivelse af 26. april 1978  \r\n\r\n om ændrede normeringsregler m.v. for folkeskolen, afsnit 5, sidste punktum,  \r\n\r\n om uddannelsesbetingelserne for årsvikarer, der udfører tjeneste under sygdom  \r\n\r\n og andet forfald blandt børnehaveklasseledere og vacancevikarer. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 1. marts  \r\n\r\n 1984 </I> </P>  \r\n\r\n<P ALIGN=CENTER>P. m. v. </P>  \r\n\r\n<P ALIGN=CENTER>e. b. </P>  \r\n\r\n<P CLASS=UNDERSKREVET-AF ALIGN=CENTER>Merete Møller </P>  \r\n\r\n<P ALIGN=CENTER>fm. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19842201709"
        },
        {
            "displayName": "Entydig dokumentidentifikation",
            "displayValue": "CM033487"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22017"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/03/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Undervisningsmin. 2.afd. 1.kt. j.nr. 1981-4401-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}