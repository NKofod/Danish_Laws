{
    "id": 33098,
    "title": "Sygedagpenge fra kommunen - arbejdsgiverperiode - anmeldelsesfrist (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19012 af 23/01/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Afslag på dagpenge fra kommunen i arbejdsgiverperioden, da anmodning  \r\n\r\n herom først blev indgivet ca. 1 1/2 år efter sygdommens indtræden. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sygedagpenge fra kommunen - arbejdsgiverperiode  \r\n\r\n - anmeldelsesfrist (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>Sikrede var sygemeldt i perioden 16. februar - 1. marts 1981 på grund af  \r\n\r\n et fald fra et stillads og i perioden 9. marts - 22. marts 1981 på grund af  \r\n\r\n en knælidelse. </P>  \r\n\r\n<P>Sikredes arbejdsgiver gik konkurs i marts 1981, og gennem sin fagforening  \r\n\r\n anmeldte sikrede krav på løn og sygedagpenge til Lønmodtagernes Garantifond,  \r\n\r\n som først den 18. marts 1982 meddelte fagforeningen, at det anmeldte krav på  \r\n\r\n sygedagpenge ikke var omfattet af garantien. Sikrede blev henvist til  \r\n\r\n socialforvaltningen med kravet om sygedagpenge. </P>  \r\n\r\n<P>Sikrede blev først orienteret herom af sin fagforening den 5. august 1982  \r\n\r\n og anmodede samme dag socialforvaltningen om sygedagpenge. </P>  \r\n\r\n<P>Det sociale udvalg gav afslag på dagpenge i arbejdsgiverperioden med  \r\n\r\n henvisning til, at anmodningen var indgivet mere end 6 måneder efter  \r\n\r\n sygdommens indtræden, jfr. dagpengelovens § 18, stk. 6, og sikringsstyrelsens  \r\n\r\n bekendtgørelse nr. 396 af 4. august 1975, § 2. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at kommunen ved sikredes henvendelse i august 1982  \r\n\r\n burde have indbragt for dagpengeudvalget spørgs,ålet om arbejdsgiverens  \r\n\r\n forpligtelse til at udbetale dagpenge i arbejdsgiverperioden under sygefravær  \r\n\r\n i perioderne 16. februar - 1. marts 1981 og 9. marts - 22. marts 1981, jfr.  \r\n\r\n lovens § 15. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af det sociale udvalg, som gjorde gældende, at 6 måneders  \r\n\r\n fristen i dagpengelovens § 18, stk.6, er gældende i alle tilfælde, hvor der  \r\n\r\n anmodes om dagpenge fra kommunen. Da anmodningen således var indgivet for  \r\n\r\n sent, fandt udvalget ikke grundlag for at behandle sagen efter reglen i  \r\n\r\n lovens § 15 og udbetale forskud på dagpenge. </P>  \r\n\r\n<P>LOVGRUNDLAG: </P>  \r\n\r\n<P>Dagpengelovens § 15 og § 18. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt, at de i dagpengelovens § 18 fastsatte frister for  \r\n\r\n henvendelse om dagpenge, der udbetales af det sociale udvalg, også må finde  \r\n\r\n anvendelse på anmodning om dagpenge fra det sociale udvalg efter  \r\n\r\n dagpengelovens § 15. </P>  \r\n\r\n<P>Da sikrede først havde anmodet socialforvaltningen om dagpenge mere end 6  \r\n\r\n måneder efter sygdommens indtræden, fandt ankestyrelsen at kunne tiltræde  \r\n\r\n kommunens afgørelse, hvorefter der var givet afslag på dagpenge. </P>  \r\n\r\n<P>Ankestyrelsen ændrede således den af amtsankenævnet trufne afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1991.",
        "(* 2) Dagældende retsforskrift: Bekendtgørelse nr. 72 af 19. januar 1973 om dispensation fra anmeldelsesfristen for anmodning om dagpenge fra det sociale udvalg, som ændret ved bekendtgørelse nr. 396 af 4. august 1975 og bekendtgørelse nr. 570 af 22. november 1976.",
        "(* 1) Offentliggjort af Sikringsstyrelsen i SM D-004-85 06/06/1985."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19851901225"
        },
        {
            "displayName": "Entydig dokumentidentifikation",
            "displayValue": "CA001023"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19012"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "23/01/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20046-83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}