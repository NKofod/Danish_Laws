{
    "id": 113007,
    "title": "1986 LSF 150   FORSLAG TIL LOV OM ÆNDRING AF LOV OM ARBEJDSMILJØ (BØDEANSVAR FOR STATEN   OG KOMMUNERNE) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 150",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 150 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsmiljø (Bødeansvar for staten  \r\n\r\n og kommunerne) </P>  \r\n\r\n<P></P>  \r\n\r\n<P>Fremsat af arbejdsministeren (Henning Dyremose) </P>  \r\n\r\n<P></P>  \r\n\r\n<P>den 14. januar 1987 </P>  \r\n\r\n<P></P>  \r\n\r\n<P>Vedtaget ved tredjebehandling den 9. april 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870022030\"> Lov nr 220 af 22/04/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om arbejdsmiljø, jf. lovbekendtgørelse nr. 646 af 18. december </P>  \r\n\r\n<P>1985, affattes således: </P>  \r\n\r\n<P>&#187;§ 86. Er en overtrædelse begået af et aktieselskab, anpartsselskab,  \r\n\r\n</P>  \r\n\r\n<P>andelsselskab eller lignende, kan der pålægges selskabet som </P>  \r\n\r\n<P>sådant bødeansvar. Er overtrædelsen begået af staten, en kommune </P>  \r\n\r\n<P>eller et kommunalt fællesskab, der er omfattet af § 60 i lov om </P>  \r\n\r\n<P>kommunernes styrelse, kan der pålægges staten, kommunen eller det </P>  \r\n\r\n<P>kommunale fællesskab bødeansvar.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. maj 1987. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 424 </P>  \r\n\r\n<P>§ 1 </P>  \r\n\r\n<P>I lov om arbejdsmiljø, jfr. lovbekendtgørelse nr. 646 af 18. december </P>  \r\n\r\n<P>1985, affattes § 86 således: </P>  \r\n\r\n<P>&#187;§ 86. Er en overtrædelse begået af et aktieselskab, anpartsselskab,  \r\n\r\n</P>  \r\n\r\n<P>andelsselskab eller lignende, kan der pålægges selskabet som </P>  \r\n\r\n<P>sådant bødeansvar. Er overtrædelsen begået af staten, en kommune </P>  \r\n\r\n<P>eller et kommunalt fællesskab, der er omfattet af § 60 i lov om </P>  \r\n\r\n<P>kommunernes styrelse, kan der pålægges staten, kommunen eller det </P>  \r\n\r\n<P>kommunale fællesskab bødeansvar.&#171; § 2 </P>  \r\n\r\n<P>Loven træder i kraft den 1. april 1987. </P>  \r\n\r\n<P>BEMÆRKNINGER TIL LOVFORSLAGET ALMINDELIGE BEMÆRKNINGER </P>  \r\n\r\n<P>1. Indledning </P>  \r\n\r\n<P>Lovforslaget har til formål at gennemføre fuld ligestilling af </P>  \r\n\r\n<P>offentlige arbejdsgivere med de private på arbejdsmiljøområdet. </P>  \r\n\r\n<P>Denne ligestilling opnås gennem indførelse af regler om </P>  \r\n\r\n<P>strafansvar for staten og for kommuner ved overtrædelse af lovens </P>  \r\n\r\n<P>bestemmelser. </P>  \r\n\r\n<P>Lov om arbejdsmiljø, jfr. lovbekendtgørelse nr. 646 af 18. december </P>  \r\n\r\n<P>1985, omfatter arbejde for en arbejdsgiver, hvad enten denne er </P>  \r\n\r\n<P>offentlig eller privat. Staten og kommunerne har således samme </P>  \r\n\r\n<P>pligt til at efterleve arbejdsmiljølovgivningen som private </P>  \r\n\r\n<P>virksomheder. De gældende regler i arbejdsmiljøloven gennemfører </P>  \r\n\r\n<P>imidlertid ikke denne ligestilling, når det drejer sig om </P>  \r\n\r\n<P>strafansvaret for overtrædelse af lovens bestemmelser. Her er der </P>  \r\n\r\n<P>i dag kun hjemmel til at pålægge (private) selskaber m.v. </P>  \r\n\r\n<P>bødeansvar, men derimod ikke mulighed for at pålægge kommuner </P>  \r\n\r\n<P>eller staten bødeansvar. Lovforslaget vil - for at skabe </P>  \r\n\r\n<P>fuldstændig ligestilling mellem private og offentlige myndigheder </P>  \r\n\r\n<P>- åbne mulighed for, at der kan pålægges staten og kommunerne </P>  \r\n\r\n<P>strafansvar, når de overtræder arbejdsmiljølovgivningen. </P>  \r\n\r\n<P>Hele spørgsmålet om rækkevidden af den nuværende udformning af </P>  \r\n\r\n<P>lovbestemmelser om kollektivt strafansvar har givet anledning til </P>  \r\n\r\n<P>tvivl, bl.a. med hensyn til de subjektive betingelser for </P>  \r\n\r\n<P>ansvaret. Dette har ført til, at straffelovrådet er blevet bedt om </P>  \r\n\r\n<P>mere generelt at overveje spørgsmålet om kollektive enheders </P>  \r\n\r\n<P>strafferetlige ansvar, herunder spørgsmålet om lovreglernes </P>  \r\n\r\n<P>udformning og placering. Rådet forventes at behandle spørgsmålet i </P>  \r\n\r\n<P>løbet af foråret 1987. </P>  \r\n\r\n<P>Lovforslaget og dets bemærkninger er udformet i samarbejde med </P>  \r\n\r\n<P>justitsministeriet. </P>  \r\n\r\n<P>2. Nugældende retstilstand </P>  \r\n\r\n<P>Efter arbejdsmiljølovens § 86 kan der for overtrædelser, der begås af </P>  \r\n\r\n<P>aktieselskaber, andelsselskaber eller lignende, pålægges selskabet </P>  \r\n\r\n<P>som sådant bødeansvar. Lignende bestemmelser findes i en lang </P>  \r\n\r\n<P>række andre love. </P>  \r\n\r\n<P>Det har i teori og praksis givet anledning til en vis tvivl, hvilke </P>  \r\n\r\n<P>enheder der er omfattet af udtrykket &#187;eller lignende&#171;, herunder  \r\n\r\n om </P>  \r\n\r\n<P>offentlige myndigheder er omfattet. I tidligere landsretspraksis </P>  \r\n\r\n<P>antoges det, at kommuner var omfattet, mens enkelte byretsdomme </P>  \r\n\r\n<P>endog har anset statslige myndigheder for omfattet. </P>  \r\n\r\n<P>Ved højesterets dom af 29. januar 1986 (&#187;Farum-sagen&#171;) blev det  \r\n\r\n</P>  \r\n\r\n<P>fastslået, at kildeskattelovens § 77, som indeholder en </P>  \r\n\r\n<P>bestemmelse svarende til arbejdsmiljølovens § 86, ikke indeholder </P>  \r\n\r\n<P>hjemmel for at pålægge en KOMMUNE bødeansvar. På baggrund af denne </P>  \r\n\r\n<P>dom har rigsadvokaten meddelt anklagemyndigheden, at der fremtidig </P>  \r\n\r\n<P>ikke vil kunne gøres ansvar gældende over for kommuner efter </P>  \r\n\r\n<P>bestemmelser som den omhandlede (rigsadvokatens meddelelse nr. 3/ </P>  \r\n\r\n<P>86 af 18. februar 1986). </P>  \r\n\r\n<P>Justitsministeriet har i skrivelse af 27. februar 1986 til samtlige </P>  \r\n\r\n<P>ministerier og i besvarelsen af nogle folketingsspørgsmål (FT </P>  \r\n\r\n<P>1985-86, sp. 8486 og 13137) tilsluttet sig rigsadvokatens </P>  \r\n\r\n<P>forståelse af dommen vedrørende kommunernes strafansvar. </P>  \r\n\r\n<P>Justitsministeriet har endvidere givet udtryk for, at bestemmelser </P>  \r\n\r\n<P>svarende til kildeskattelovens § 77 og arbejdsmiljølovens § 86 </P>  \r\n\r\n<P>ikke indeholder hjemmel til at pålægge STATSLIGE myndigheder </P>  \r\n\r\n<P>bødeansvar. </P>  \r\n\r\n<P>Retsstillingen på arbejdsmiljøområdet er således den, at lovens </P>  \r\n\r\n<P>forbuds- og påbudsnormer på den ene side retter sig ikke blot til </P>  \r\n\r\n<P>private, men også til offentlige arbejdsgivere, mens offentlige </P>  \r\n\r\n<P>arbejdsgivere på den anden side i modsætning til de private ikke </P>  \r\n\r\n<P>kan pålægges bødeansvar efter § 86 i den nugældende </P>  \r\n\r\n<P>arbejdsmiljølov. </P>  \r\n\r\n<P>Noget andet er, at de enkelte offentligt ansatte, herunder navnlig </P>  \r\n\r\n<P>ledende medarbejdere, naturligvis kan pådrage sig et individuelt </P>  \r\n\r\n<P>strafansvar for tilsidesættelse af deres pligter efter </P>  \r\n\r\n<P>arbejdsmiljøloven, når dette er hjemlet i arbejdsmiljøloven, og </P>  \r\n\r\n<P>straffelovgivningens almindelige betingelser herfor er til stede. </P>  \r\n\r\n<P>Tilsidesættelsen af arbejdsmiljøregler vil endvidere efter </P>  \r\n\r\n<P>omstændighederne kunne have karakter af tilsidesættelse af </P>  \r\n\r\n<P>tjenstlige pligter, der kan medføre disciplinært ansvar. Denne </P>  \r\n\r\n<P>adgang til at gøre individuelt strafansvar og eventuelt </P>  \r\n\r\n<P>disciplinæransvar gældende berøres ikke af det foreliggende </P>  \r\n\r\n<P>lovforslag. </P>  \r\n\r\n<P>3. Kollektivt ansvar for offentlige myndigheder </P>  \r\n\r\n<P>Til fordel for at kunne pålægge kollektive enheder bødeansvar taler </P>  \r\n\r\n<P>navnlig hensynet til det ønskelige i, at man også kan placere et </P>  \r\n\r\n<P>strafansvar i tilfælde, hvor der klart er begået en overtrædelse, </P>  \r\n\r\n<P>men hvor det af bevismæssige eller andre grunde er vanskeligt </P>  \r\n\r\n<P>eller urimeligt at udpege enkeltpersoner som ansvarlige for </P>  \r\n\r\n<P>overtrædelsen. Et kollektivt bødeansvar vil kunne virke særlig </P>  \r\n\r\n<P>præventivt over for virksomheder m.v., idet muligheden for at </P>  \r\n\r\n<P>blive pålagt et sådant ansvar vil skabe et incitament til at </P>  \r\n\r\n<P>gennemføre en arbejdstilrettelæggelse samt kontrol- og </P>  \r\n\r\n<P>afværgeforanstaltninger, der er egnede til at sikre, at reglerne </P>  \r\n\r\n<P>overholdes. </P>  \r\n\r\n<P>Disse hensyn har ført til, at den gældende arbejdsmiljølov i § 86 </P>  \r\n\r\n<P>indeholder en bestemmelse, der giver mulighed for at pålægge </P>  \r\n\r\n<P>selskaber m.v. bødeansvar. Denne regel opretholdes med </P>  \r\n\r\n<P>redaktionelle ændringer ved den foreslåede nye bestemmelse i § 86, </P>  \r\n\r\n<P>1. pkt. Omfattet af denne bestemmelse er ud over de enhedsformer, </P>  \r\n\r\n<P>der udtrykkeligt er opregnet i bestemmelsen, bl.a. selvejende </P>  \r\n\r\n<P>institutioner, fonde, foreninger og lignende sammenslutninger. Det </P>  \r\n\r\n<P>gælder, selv om selskaberne m.v. driver virksomhed i henhold til </P>  \r\n\r\n<P>en offentlig koncession eller iøvrigt helt eller delvis er ejet af </P>  \r\n\r\n<P>staten eller en eller flere kommuner. </P>  \r\n\r\n<P>De hensyn, der generelt taler for strafansvar for kollektive enheder, </P>  \r\n\r\n<P>må også antages at gøre sig gældende for så vidt angår offentlige </P>  \r\n\r\n<P>arbejdsgivere. Muligheden for at idømme det offentlige et </P>  \r\n\r\n<P>bødeansvar vil endvidere markere den ligestilling mellem </P>  \r\n\r\n<P>offentlige og private virksomheder, som følger af </P>  \r\n\r\n<P>arbejdsmiljølovens anvendelsesområde. Denne ligestilling med </P>  \r\n\r\n<P>hensyn til overholdelsen af arbejdsmiljølovens regler bør også </P>  \r\n\r\n<P>gælde i forhold til lovens straffebestemmelser og uden hensyn til, </P>  \r\n\r\n<P>om den offentlige myndighed, som f.eks. ved DSB's biltransporter, </P>  \r\n\r\n<P>udøver en virksomhed, der kan sidestilles med privat virksomhed, </P>  \r\n\r\n<P>eller der er tale om administrativ forvaltningsvirksomhed m.v., </P>  \r\n\r\n<P>f.eks. skatteforvaltning. </P>  \r\n\r\n<P>Det afgørende for strafansvaret bør være, om der foreligger en </P>  \r\n\r\n<P>virksomhed, der er omfattet af arbejdsmiljøloven. </P>  \r\n\r\n<P>Sanktionsreglerne i arbejdsmiljøloven er et middel til at håndhæve </P>  \r\n\r\n<P>regler, der skal sikre de ansatte et sikkert og sundt </P>  \r\n\r\n<P>arbejdsmiljø. En sådan styrket håndhævelsesmulighed over for </P>  \r\n\r\n<P>offentlige arbejdsgivere har i praksis vist sig at være påkrævet, </P>  \r\n\r\n<P>og hensynet til de ansatte tilsiger derfor, at denne mulighed også </P>  \r\n\r\n<P>gives i relation til offentlige arbejdsgivere. </P>  \r\n\r\n<P>4. Særligt om bødeansvar for kommuner. </P>  \r\n\r\n<P>Indtil højesterets dom af 29. januar 1986 (&#187;Farum-sagen&#171;)  \r\n\r\n antoges det </P>  \r\n\r\n<P>i landsretspraksis, at kommuner var omfattet af udtrykket &#187;eller </P>  \r\n\r\n<P>lignende&#171; i den almindeligt formulerede regel om kollektivt </P>  \r\n\r\n<P>bødeansvar for &#187;aktieselskaber, andelsselskaber eller lignende&#171;,  \r\n\r\n</P>  \r\n\r\n<P>jfr. ovenfor under pkt. 2. Efter højesterets afgørelse er </P>  \r\n\r\n<P>retsstillingen imidlertid nu den, at kommuner som sådanne kun kan </P>  \r\n\r\n<P>pålægges bødeansvar, når der er udtrykkelig hjemmel hertil. </P>  \r\n\r\n<P>Spørgsmålet om strafansvar for kommuner er behandlet i betænkning nr. </P>  \r\n\r\n<P>996/ 1983 om ansvarsplacering og reaktionsmuligheder i </P>  \r\n\r\n<P>kommunestyret. Betænkningen indeholder bl.a. anvisninger på, </P>  \r\n\r\n<P>hvordan sådanne straffebestemmelsr bør udformes. På grundlag heraf </P>  \r\n\r\n<P>er der gennemført regler om spørgsmålet i enkelte nyere love. Som </P>  \r\n\r\n<P>eksempel kan nævnes miljøbeskyttelsesloven, som ændret ved lov nr. </P>  \r\n\r\n<P>329 af 4. juni 1986. </P>  \r\n\r\n<P>Med henblik på at bringe retsstillingen indenfor arbejdsmiljøområdet </P>  \r\n\r\n<P>i overensstemmelse med, hvad der tidligere antoges at være </P>  \r\n\r\n<P>gældende, foreslås en bestemmelse om bødeansvar for kommuner som </P>  \r\n\r\n<P>angivet i forslagets § 86, 2. pkt. Bestemmelsen er udformet i </P>  \r\n\r\n<P>overensstemmelse med anbefalingen i betænkning nr. 996/ 83 om </P>  \r\n\r\n<P>ansvarsplacering og reaktionsmuligheder i kommunestyret. </P>  \r\n\r\n<P>5. Særligt om bødeansvar for staten. </P>  \r\n\r\n<P>Der findes intetsteds i lovgivningen i dag regler om strafansvar for </P>  \r\n\r\n<P>statslige myndigheder. Det er derfor noget helt nyt at indføre </P>  \r\n\r\n<P>strafansvar for en statslig myndighed, f.eks. et ministerium som </P>  \r\n\r\n<P>sådant. </P>  \r\n\r\n<P>Denne retstilstand bygger bl.a. på, at straf traditionelt opfattes </P>  \r\n\r\n<P>som et af statens midler til styring af borgernes adfærd, men ikke </P>  \r\n\r\n<P>af statens egen adfærd, ligesom en økonomisk sanktion over for </P>  \r\n\r\n<P>staten kan siges at være uden præventiv værdi, idet bøderne jo </P>  \r\n\r\n<P>tilfalder statskassen. Et statsligt strafansvar kan også siges at </P>  \r\n\r\n<P>stride mod et formelt magtfordelingsprincip. Staten vil i sager af </P>  \r\n\r\n<P>denne art skulle optræde både som anklager og som tiltalt. </P>  \r\n\r\n<P>Det kan endvidere anføres, at offentlige myndigheder i modsætning til </P>  \r\n\r\n<P>den private sektor ved grundloven og lovgivningen er pålagt at </P>  \r\n\r\n<P>udføre bestemte opgaver, og en myndighed kan derfor ikke uden </P>  \r\n\r\n<P>videre blot standse sin virksomhed, for derved straks at bringe en </P>  \r\n\r\n<P>eventuel ulovlig tilstand til ophør. </P>  \r\n\r\n<P>Hertil kommer, at der inden for den offentlige sektor gælder særlige </P>  \r\n\r\n<P>regler om fordeling af ansvar, ligesom det er en tjenestepligt at </P>  \r\n\r\n<P>overholde retsregler, herunder også regler der er strafferetligt </P>  \r\n\r\n<P>sanktioneret. </P>  \r\n\r\n<P>Det er imidlertid regeringens opfattelse, at de synspunkter, der </P>  \r\n\r\n<P>traditionelt har været anført imod strafansvar for statslige </P>  \r\n\r\n<P>myndigheder, ikke kan opretholdes på arbejdsmiljøområdet. En </P>  \r\n\r\n<P>ligestilling af private og offentlige arbejdsgivere på dette </P>  \r\n\r\n<P>område må tillægges afgørende betydning. Muligheden for at placere </P>  \r\n\r\n<P>strafansvaret på enkeltpersoner vil ikke altid være tilstrækkelig, </P>  \r\n\r\n<P>og der kan ligesom ved privat virksomhed drevet i selskabsform </P>  \r\n\r\n<P>være behov for at kunne placere strafansvaret på den kollektive </P>  \r\n\r\n<P>enhed som sådan, det vil i denne forbindelse sige på den statslige </P>  \r\n\r\n<P>myndighed. </P>  \r\n\r\n<P>Dette betyder ikke, at det individuelle ansvar for enkeltpersoner, </P>  \r\n\r\n<P>når betingelserne efter lovens § 82 for at gøre dette gældende i </P>  \r\n\r\n<P>øvrigt måtte være opfyldt, bortfalder. Anklagemyndigheden må ved </P>  \r\n\r\n<P>afgørelsen af tiltalespørgsmålet tage stilling til, om </P>  \r\n\r\n<P>strafansvaret skal placeres på den offentlige myndighed som sådan </P>  \r\n\r\n<P>eller på en enkeltperson, eller om der eventuelt skal gøres ansvar </P>  \r\n\r\n<P>gældende både over for myndigheden som sådan og over for </P>  \r\n\r\n<P>enkeltpersoner. Dette problem adskiller sig ikke fra de </P>  \r\n\r\n<P>overvejelser, anklagemyndigheden i dag må gøre sig vedrørende </P>  \r\n\r\n<P>spørgsmålet om ansvarsplacering, når en overtrædelse er begået af </P>  \r\n\r\n<P>et selskab, og der samtidig er mulighed for at drage </P>  \r\n\r\n<P>enkeltpersoner til ansvar. </P>  \r\n\r\n<P>Selv om en eventuel bøde tilfalder statskassen, må et kollektivt </P>  \r\n\r\n<P>bødeansvar pådraget af en statslig myndighed antages at have en </P>  \r\n\r\n<P>præventiv værdi. Den misbilligelse, et sådant ansvar er udtryk </P>  \r\n\r\n<P>for, må jo antages i videst muligt omfang at ville blive søgt </P>  \r\n\r\n<P>undgået. </P>  \r\n\r\n<P>Ved fastlæggelsen af det nærmere indhold af strafansvaret for staten </P>  \r\n\r\n<P>skal der bl.a. tages stilling til spørgsmålet om ansvarsplacering. </P>  \r\n\r\n<P>Arbejdsmiljøloven omfatter med få undtagelser alle former for </P>  \r\n\r\n<P>arbejde, der udføres inden for det statslige område. Loven </P>  \r\n\r\n<P>omfatter således hele den offentlige forvaltning, domstole og </P>  \r\n\r\n<P>folketing, hvor disse statsorganer som led i deres virksomhed </P>  \r\n\r\n<P>optræder som arbejdsgiver i arbejdsmiljølovens forstand. </P>  \r\n\r\n<P>Det kan i en række tilfælde være vanskeligt at afgøre, hvilken </P>  \r\n\r\n<P>myndighed der må anses for arbejdsgiver og dermed som subjekt for </P>  \r\n\r\n<P>det kollektive ansvar. Navnlig i tilfælde, hvor der findes både </P>  \r\n\r\n<P>underordnede og overordnede statsmyndigheder, kan spørgsmålet give </P>  \r\n\r\n<P>anledning til tvivl. </P>  \r\n\r\n<P>Som vejledende synspunkt bør ansvaret som udgangspunkt ud fra </P>  \r\n\r\n<P>præventive hensyn placeres hos den myndighed, hvor overtrædelsen </P>  \r\n\r\n<P>har fundet sted. I tilfælde, hvor denne myndighed ikke har haft </P>  \r\n\r\n<P>mulighed for inden for de givne rammer at tilrettelægge </P>  \r\n\r\n<P>arbejdsmiljøet på en forsvarlig måde f.eks. fordi opfyldelse </P>  \r\n\r\n<P>forudsætter ændringer, som man ikke har økonomisk mulighed for at </P>  \r\n\r\n<P>gennemføre, må ansvaret påhvile den (overordnede) myndighed, der </P>  \r\n\r\n<P>har denne mulighed. Undertiden vil det være vedkommende </P>  \r\n\r\n<P>ministerium, som ansvaret skal pålægges, men det vil på den anden </P>  \r\n\r\n<P>side ikke altid være tilfældet. Når det drejer sig om </P>  \r\n\r\n<P>statsvirksomheder, som f.eks. P&amp;T og DSB, vil det normalt være </P>  \r\n\r\n<P>statsvirksomheden som sådan, der skal bære ansvaret. </P>  \r\n\r\n<P>Det forhold, at en styrelse eller et uafhængigt organ, som f.eks. et </P>  \r\n\r\n<P>råd eller nævn eller en særlig forvaltningsvirksomhed, som f.eks. </P>  \r\n\r\n<P>Danmarks Nationalbank, er tillagt selvstændig </P>  \r\n\r\n<P>forvaltningskompetence inden for et vist område, er ikke </P>  \r\n\r\n<P>ensbetydende med, at det er denne myndighed, der er strafferetligt </P>  \r\n\r\n<P>ansvarlig for tilsidesættelser af arbejdsmiljølovgivningen. Det må </P>  \r\n\r\n<P>afhænge af, om det er denne myndighed selv eller en anden </P>  \r\n\r\n<P>myndighed, f.eks. en overordnet myndighed, der efter de </P>  \r\n\r\n<P>bevillingsretlige regler har muligheden for at tilvejebringe de </P>  \r\n\r\n<P>rigtige arbejdsmiljømæssige forhold for de ansatte. </P>  \r\n\r\n<P>At den underordnede myndighed ikke i fornødent omfang har underrettet </P>  \r\n\r\n<P>den overordnede myndighed om de omstændigheder, der udgør </P>  \r\n\r\n<P>lovovertrædelsen, kan ikke i sig selv fritage den overordnede </P>  \r\n\r\n<P>myndighed for ansvar, men vil efter omstændighederne kunne </P>  \r\n\r\n<P>indebære overtrædelse af arbejdsmiljøloven eller en </P>  \r\n\r\n<P>tjenesteforseelse for de pågældede ledende medarbejdere i den </P>  \r\n\r\n<P>underordnede myndighed. </P>  \r\n\r\n<P>I forhold til domstolenes personale har Justitsministeriet på en lang </P>  \r\n\r\n<P>række områder arbejdsgiverbeføjelser, ligesom det er </P>  \r\n\r\n<P>Justitsministeriet, der er ansvarlig for domstolenes </P>  \r\n\r\n<P>bygningsmæssige forhold. I overensstemmelse med de ovenfor nævnte </P>  \r\n\r\n<P>principper må Justitsministeriet i forhold til domstolene derfor i </P>  \r\n\r\n<P>de fleste tilfælde betragtes som ansvarlig arbejdsgiver efter </P>  \r\n\r\n<P>arbejdsmiljøloven. </P>  \r\n\r\n<P>For så vidt angår Folketinget og de dertil knyttede institutioner må </P>  \r\n\r\n<P>der for Folketinget gælde et almindeligt arbejdsgiveransvar over </P>  \r\n\r\n<P>for de ansatte. </P>  \r\n\r\n<P>For så vidt angår de nærmere betingelser for at pålægge den statslige </P>  \r\n\r\n<P>myndighed bødeansvar gælder samme regler som for private </P>  \r\n\r\n<P>selskabers vedkommende. Der kan derfor henvises til den praksis, </P>  \r\n\r\n<P>der har udviklet sig for selskabers vedkommende. Det er en </P>  \r\n\r\n<P>betingelse for strafansvar, at der objektivt foreligger en </P>  \r\n\r\n<P>overtrædelse. Enheden kan pålægges ansvar, selv om man ikke kan </P>  \r\n\r\n<P>finde frem til nogen enkeltperson, der er skyld i overtrædelsen </P>  \r\n\r\n<P>(såkaldte anonyme eller kumulative fejl). Det nærmere indhold af </P>  \r\n\r\n<P>strafansvaret er imidlertid ikke fuldt ud afklaret, og spørgsmålet </P>  \r\n\r\n<P>vil i løbet af kort tid blive behandlet nærmere i straffelovrådet. </P>  \r\n\r\n<P>Det vil i ekstraordinære tilfælde kunne forekomme, at den statslige </P>  \r\n\r\n<P>myndighed, der efter det ovenfor anførte må betragtes som </P>  \r\n\r\n<P>ansvarlig arbejdsgiver, vil være uden mulighed for at afværge </P>  \r\n\r\n<P>overtrædelsen og således ud fra en såkaldt vis major betragtning </P>  \r\n\r\n<P>ikke vil kunne drages strafferetligt til ansvar. Man kunne således </P>  \r\n\r\n<P>forestille sig tilfælde, hvor en statslig myndighed, der ifølge </P>  \r\n\r\n<P>lovgivningen er forpligtet til at udøve en vis virksomhed, ikke </P>  \r\n\r\n<P>kan opnå tilslutning fra Folketingets finansudvalg til </P>  \r\n\r\n<P>foranstaltninger, der er nødvendige for at opfylde påbud fra </P>  \r\n\r\n<P>Arbejdstilsynet. </P>  \r\n\r\n<P>Processuelt rejses tiltalen mod den ansvarlige myndighed ved dens </P>  \r\n\r\n<P>chef. Når ansvarssubjektet er et ministerium, indstævnes </P>  \r\n\r\n<P>ministeriet ved ministeren. Det bør fremhæves, at ministeren alene </P>  \r\n\r\n<P>optræder som enhedens processuelle repræsentant og ikke i egenskab </P>  \r\n\r\n<P>af tiltalt. Dette ville være udelukket efter reglerne om </P>  \r\n\r\n<P>ministeransvarlighed og rigsretsbehandling. Det bør i øvrigt </P>  \r\n\r\n<P>fremhæves, at muligheden for at pålægge et ministerium som sådant </P>  \r\n\r\n<P>ansvar ikke udelukker, at der - såfremt betingelserne herfor er </P>  \r\n\r\n<P>til stede - kan gøres et individuelt ansvar gældende over for den </P>  \r\n\r\n<P>pågældende minister efter reglerne i ministeransvarlighedsloven. </P>  \r\n\r\n<P>De udgifter, som er en følge af, at en statslig myndighed efter de </P>  \r\n\r\n<P>foreslåede nye regler pålægges bødeansvar, vil kunne afholdes </P>  \r\n\r\n<P>efter samme budgetretlige regler, som hvor der er tale om </P>  \r\n\r\n<P>erstatningsansvar. </P>  \r\n\r\n<P>Et særligt spørgsmål opstår, hvor der er tale om bødeforelæg, som </P>  \r\n\r\n<P>udfærdiges af politiet. Da sagen her allerede har været vurderet </P>  \r\n\r\n<P>af en anden offentlig myndighed, nemlig politiet som led i </P>  \r\n\r\n<P>anklagemyndigheden, vil den pågældende statslige myndighed i givet </P>  \r\n\r\n<P>fald være berettiget til uden videre at vedtage bøden, dog </P>  \r\n\r\n<P>således, at der bør ske forelæggelse for finansudvalget, hvis </P>  \r\n\r\n<P>beløbet er af betydelig størrelse, jf. princippet i </P>  \r\n\r\n<P>budgetvejledningen, pkt. 61.24.. </P>  \r\n\r\n<P>6. Administrative og økonomiske konsekvenser. </P>  \r\n\r\n<P>Lovforslaget forventes ikke at medføre væsentlige administrative </P>  \r\n\r\n<P>eller økonomiske konsekvenser for det offentlige. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00150"
        },
        {
            "displayName": "Entydig dokumentidentifikation",
            "displayValue": "CL005496"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "150"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}