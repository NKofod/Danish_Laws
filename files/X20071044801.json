{
    "id": 116471,
    "title": "Sikkerhedsorganisation, ledelsens ansvar, løbende proces",
    "documentTypeId": "230",
    "isSagsforlobPeriodValid": true,
    "shortName": "AFG nr 10448 af 31/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">Sikkerhedsorganisation, ledelsens ansvar, løbende proces</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet fik i forbindelse med et tilsynsbesøg den 5. december 2006 på virksomheden YY oplyst, at virksomheden beskæftigede i alt 20 personer.</div>\r\n        </p>\r\n        <p class=\"Tekst2\">\r\n          <div>Under besøget blev det oplyst, at der ikke var nogen ansatte, der ønskede at være sikkerhedsrepræsentant.</div>\r\n        </p>\r\n        <p class=\"Tekst2\">\r\n          <div>Arbejdstilsynet sendte herefter udkast til påbud, om at virksomheden skulle etablere en sikkerhedsorganisation.</div>\r\n        </p>\r\n        <p class=\"Tekst2\">\r\n          <div>Virksomheden havde i forlængelse af besøget sendt et brev til de ansatte, hvori man anmodede de ansatte om at oplyse om de ønskede at være sikkerhedsrepræsentant eller ikke. Ifølge sagens oplysninger havde virksomheden fået 17 tilbagemeldinger. Alle 17 havde oplyst, at de ikke ønskede at være sikkerhedsrepræsentant.</div>\r\n        </p>\r\n        <p class=\"Tekst2\">\r\n          <div>Nævnet fandt at virksomheden havde pligt til at etablere en sikkerhedsorganisation. Nævnet bemærkede, at pligten til at etablere en sikkerhedsorganisation betød, at arbejdsgiveren skulle gøre en stor indsats for at få de ansatte til at indgå i en sikkerhedsorganisation. Nævnet fandt ikke, at YY med ovennævnte skriftlige brev til de enkelte ansatte havde gjort en stor indsats for at få de ansatte til at indgå i sikkerhedsorganisationen.</div>\r\n        </p>\r\n      </div>\r\n      <p class=\"Tekst\">Arbejdsmiljøklagenævnet har på møde den 28. august 2007 behandlet XX´s klage på vegne af yy´s over Arbejdstilsynets afgørelse af 6. februar 2007 vedrørende påbud om at etablere en sikkerhedsorganisation.</p>\r\n      <p class=\"Tekst\">Nævnet traf følgende</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">Arbejdsmiljøklagenævnet er enigt med Arbejdstilsynet i, at YY har pligt til at etablere en sikkerhedsorganisation.</p>\r\n      <p class=\"Tekst\">Nævnets afgørelse skal efterkommes senest den 24. september 2007.</p>\r\n      <p class=\"Tekst\">Tilbagemelding skal ske til Arbejdstilsynet senest den 1. oktober 2007.</p>\r\n      <p class=\"Tekst\">Arbejdsmiljøklagenævnet fastholder således Arbejdstilsynets afgørelse af 6. februar 2007.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Arbejdsmiljøklagenævnet har ved afgørelsen lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> YY K/S har mere end 10 ansatte,</p>\r\n        <p class=\"Liste1\"><span class=\"Liste1Nr\">–</span> YY i forlængelse af tilsynsbesøget den 5. december 2006 har anmodet de ansatte skriftligt om at oplyse, om de ønsker at være sikkerhedsrepræsentant, og</p>\r\n        <p class=\"Liste1\"><span class=\"Liste1Nr\">–</span> der i klagen er vedlagt kopi af 17 erklæringer fra de ansatte, hvoraf det fremgår, at ingen ønsker at være sikkerhedsrepræsentant.</p>\r\n      </p>\r\n      <p class=\"Tekst\">Arbejdsmiljøklagenævnet har noteret sig, at Arbejdstilsynet i forlængelse af klagen i sin udtalelse af 27. marts 2007 har vejledt om hvad virksomheden kan gøre for at der bliver etableret en sikkerhedsorganisation. Det fremgår heraf, at virksomheden løbende skal opfordre til, at der etableres en sikkerhedsorganisation, og at der ikke er tale om en enkelt handling, men nærmere en proces, der gentages med mellemrum, fx når der kommer nye ansatte. Det fremgår videre, at initiativet fra virksomhedens side kan bestå i forskellige tiltag lige fra at indbyde til et internt møde eller arrangere et møde med deltagelse af en arbejdsmiljørådgiver eller andre som kunne tænkes at motivere medarbejderne.</p>\r\n      <p class=\"Tekst\">Det følger af § 2, stk. 1 i bekendtgørelsen om sikkerheds- og sundhedsarbejde, at virksomheder med 10 ansatte eller derover skal organisere sikkerheds- og sundhedsarbejdet gennem en sikkerhedsorganisation.</p>\r\n      <p class=\"Tekst\">Det er herefter nævnets vurdering, at YY har pligt til at etablere en sikkerhedsorganisation.</p>\r\n      <p class=\"Tekst\">XX har anført, at der ikke er nogen ansatte der ønsker at være sikkerhedsrepræsentant. Det er i den forbindelse henvist til, at de ansatte med deres underskrift ikke alene har tilkendegivet, at de ikke ønsker at være sikkerhedsrepræsentant, men også tilkendegivet, at de er tilfredse med sikkerhedsarbejdet.</p>\r\n      <p class=\"Tekst\">Nævnet skal hertil bemærke, at pligten til at etablere en sikkerhedsorganisation betyder, at arbejdsgiveren skal gøre en stor indsats for at få de ansatte til at indgå i en sikkerhedsorganisation. Nævnet finder ikke, at YY med ovennævnte skriftlige brev til de enkelte ansatte har gjort en stor indsats for at få de ansatte til at indgå i sikkerhedsorganisationen.</p>\r\n      <p class=\"Tekst\">Nævnet skal afslutningsvis bemærke, at såfremt det ikke lykkes at få valgt en sikkerhedsrepræsentant, så vil sikkerhedsorganisationen alene bestå af virksomhedens ledelse, indtil de ansatte på et eventuelt senere tidspunkt har valgt en sikkerhedsrepræsentant, idet arbejdsgiver fortsat vil have pligt til at forsøge at formå de ansatte til at deltage i sikkerhedsarbejdet.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Arbejdsmiljøklagenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\">–</span> § 6, stk. 1 og § 77, stk. 1 i lov om arbejdsmiljø, jf. lovbekendtgørelse nr. 268 af 13. marts 2005, og</p>\r\n        <p class=\"Liste1\"><span class=\"Liste1Nr\">–</span> § 2, stk. 1 iArbejdsministeriets bekendtgørelse nr. 575 af 21. juni 2001om virksomhedernes sikkerheds- og sundhedsarbejde, som ændret ved bekendtgørelse nr. 491 af 20. juni 2002.</p>\r\n      </p>\r\n      <p class=\"Tekst\">Arbejdsmiljøklagenævnet skal i øvrigt henvise til:</p>\r\n      <p>\r\n        <p class=\"Liste1\"><span class=\"Liste1Nr\">–</span> At-vejledning F.2.5 om Sikkerhedsgrupper og sikkerhedsrepræsentanter.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som klagenævnet har modtaget fra Arbejdstilsynet og XX i brev af 30. april 2007 til Arbejdsmiljøklagenævnet.</p>\r\n      <p class=\"Tekst\">På klagenævnets vegne</p>\r\n      <p class=\"Tekst\">Kopi til</p>\r\n      <p class=\"Tekst\">xxx</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\"><span class=\"Bold\">1.</span> <span class=\"Bold\">Regler</span></p>\r\n      <p class=\"Tekst\"><span class=\"Bold\">Lov om arbejdsmiljø, jf. lovbekendtgørelse nr. 268 af 13. marts 2005</span></p>\r\n      <p class=\"Tekst\"><span class=\"Bold\">§ 6.</span> I virksomheder med 10 ansatte eller derover skal virksomhedens arbejde for sikkerhed og sundhed organiseres.</p>\r\n      <p class=\"Tekst\"><span class=\"Italic\">Stk. 2.</span> Arbejdslederen for en afdeling eller et arbejdsområde skal sammen med sikkerhedsrepræsentanten danne en sikkerhedsgruppe for den pågældende afdeling eller det pågældende arbejdsområde.</p>\r\n      <p class=\"Tekst\"><span class=\"Italic\">Stk. 3.</span> De ansatte skal vælge en sikkerhedsrepræsentant for hver afdeling eller hvert arbejdslederområde til at indtræde i sikkerhedsgruppen og repræsentere sig i spørgsmål om de ansattes sikkerhed og sundhed.</p>\r\n      <p class=\"Tekst\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"Tekst\"><span class=\"Italic\">Stk. 2…………</span></p>\r\n      <p class=\"Tekst\"><span class=\"Bold\">Arbejdsministeriets bekendtgørelse nr. 575 af 21. juni 2001om virksomhedernes sikkerheds- og sundhedsarbejde, som ændret ved bekendtgørelse nr. 491 af 20. juni 2002</span></p>\r\n      <p class=\"Tekst\"><span class=\"Bold\">§ 2.</span> I virksomheder med 10 ansatte og derover skal sikkerheds- og sundhedsarbejdet organiseres gennem en sikkerhedsorganisation</p>\r\n      <p class=\"Tekst\">……………</p>\r\n      <p class=\"Tekst\"><span class=\"Bold\">2.</span> <span class=\"Bold\">AT-anvisninger, AT-meddelelser m.v.</span></p>\r\n      <p class=\"Tekst\">At-vejledning F.2.5 om Sikkerhedsgrupper og sikkerhedsrepræsentanter</p>\r\n      <p class=\"Tekst\">(vedlægges)</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071044801"
        },
        {
            "displayName": "Entydig dokumentidentifikation",
            "displayValue": "BE002811"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10448"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "31/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5900086-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}