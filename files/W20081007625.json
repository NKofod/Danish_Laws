{
    "id": 125020,
    "title": "Ikke opsigelse fra arbejdsgiver – fratrædelsesgodtgørelse/godtgørelse udbetalt af arbejdsiver – ikke fradrag i dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 10076 af 04/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ikke opsigelse fra arbejdsgiver – fratrædelsesgodtgørelse/godtgørelse udbetalt af arbejdsiver – ikke fradrag i dagpenge</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Medlemmet YY opsagde i marts 2008 sin stilling som direktionssekretær hos ZZ med fratrædelse den 30. april 2008.</p>\r\n   <p class=\"TekstGenerel\">ZZ har i brev af 28. marts 2008 meddelt, at YY ville blive fritstillet med øjeblikkelig virkning og at hun i forbindelse med sidste lønudbetaling den 30. april 2008 ville få udbetalt en fratrædelsesgodtgørelse svarende til 3 måneders løn. Det fremgår af brevet, at fratrædelsesgodtgørelsen bl.a. blev udbetalt pr. kulance på grund af de kommunikationsmæssige uoverensstemmelser som havde været mellem YY og hendes nærmeste leder.</p>\r\n   <p class=\"TekstGenerel\">A-kassen fandt, at fratrædelsesgodtgørelsen på 3 måneder medførte fradrag i dagpengene, hvorfor medlemmet tidligst kunne få ubetalt dagpenge fra den 1. august 2008.</p>\r\n   <p class=\"TekstGenerel\">A-kassens afgørelse blev tiltrådt af direktoratet.</p>\r\n   <p class=\"TekstGenerel\">Arbejdsmarkedets Ankenævn fandt ikke, at der skulle foretages fradrag i YY´s dagpenge.</p>\r\n   <p class=\"TekstGenerel\">Ankenævnet henviste i den forbindelse til § 6, stk. 2, nr. 3, i bekendtgørelsen om fradrag i arbejdsløshedsdagpenge. Ifølge denne bestemmelse kan indtægter, der træder i stedet for løn bl.a. være fratrædelsesgodtgørelse, i det omfang arbejdsgiverens opsigelsesvarsel ikke er overholdt.</p>\r\n   <p class=\"TekstGenerel\">Ankenævnet lagde ved afgørelsen vægt på, at der ikke forelå en opsigelse fra arbejdsgiver.</p>\r\n</div>\r\n<p class=\"TekstV\">XXX</p>\r\n<p class=\"TekstV\">XXX</p>\r\n<p class=\"TekstV\">XXX j.nr.</p>\r\n<p class=\"TekstV\">Ankenævnet har behandlet XX´s klage på møde den 30. oktober 2008.</p>\r\n<p class=\"TekstV\">Nævnet traf denne</p>\r\n<p class=\"TekstV\" style=\"text-align: center;\">\r\n   <span class=\"Bold\">A F G Ø R E L S E</span>\r\n</p>\r\n<p class=\"TekstV\">Der skal ikke foretages fradrag i YY´s dagpenge.</p>\r\n<p class=\"TekstV\">Ankenævnet ændrer således Arbejdsdirektoratets afgørelse af den 16. juli 2008.</p>\r\n<p class=\"TekstV\" style=\"text-align: center;\">\r\n   <span class=\"Italic\">B E G R U N D E L S E</span>\r\n</p>\r\n<p class=\"TekstV\">Ankenævnet har lagt til grund, at</p>\r\n<p class=\"Liste1\">\r\n   <span class=\"Liste1Nr\">–</span> YY i marts 2008 opsagde sin stilling som direktionssekretær med fratrædelse den 30. april 2008,</p>\r\n<p class=\"Liste1\">\r\n   <span class=\"Liste1Nr\">–</span> YY´s daværende arbejdsgiver ZZ i brev af 28. marts 2008 meddelte, at YY ville blive fritstillet med øjeblikkelig virkning og at hun i forbindelse med sidste lønudbetaling den 30. april 2008 ville få udbetalt en fratrædelsesgodtgørelse svarende til 3 måneders løn,</p>\r\n<p class=\"Liste1\">\r\n   <span class=\"Liste1Nr\">–</span> fratrædelsesgodtgørelsen ifølge ovennævnte brev endvidere blev udbetalt pr. kulance på grund af de kommunikationsmæssige uoverensstemmelser som havde været mellem YY og hendes nærmeste leder,</p>\r\n<p class=\"Liste1\">\r\n   <span class=\"Liste1Nr\">–</span> YY´s anciennitet i følge den skriftlige ansættelsesaftale af 9. juni 2006 regnedes fra den 1. september 2004, og</p>\r\n<p class=\"Liste1\">\r\n   <span class=\"Liste1Nr\">–</span> opsigelse og afskedigelse i ansættelsen fulgte funktionærlovens regler.</p>\r\n<p class=\"TekstV\">Ankenævnet har endvidere lagt til grund, at</p>\r\n<p class=\"Liste1\">\r\n   <span class=\"Liste1Nr\">–</span> XX i brev af 17. juni 2008 har anført, at YY den 6. marts 2008 havde en samtale med en af virksomhedens direktører, og at pågældende direktør under samtalen havde været meget krænkende og nedladende over for medlemmet, og</p>\r\n<p class=\"Liste1\">\r\n   <span class=\"Liste1Nr\">–</span> XX videre har anført, at der på arbejdspladsen var et hårdt psykisk arbejdsmiljø som gjorde at YY måtte sygemelde sig og senere måtte opsige sin stilling.</p>\r\n<p class=\"TekstV\">Udgangspunktet i arbejdsløshedsforsikringen er, at man ikke skal kunne få både løn og dagpenge, der dækker samme periode. Indtægter skal derfor medføre fradrag i dagpengene.</p>\r\n<p class=\"TekstV\">Ved indtægter forstås løn, rådighedsløn, honorarer mv., samt indtægter, der træder i stedet for løn. Dette kan fx være fratrædelsesgodtgørelse i det omfang arbejdsgiverens opsigelsesvarsel ikke er overholdt, eller, selv om arbejdsgiverens opsigelsesvarsel er overholdt, hvis medlemmets ansættelsesforhold efter lov, overenskomst, regulativ, cirkulære eller ansættelseskontrakt giver mulighed for rådighedsløn i forbindelse med en afskedigelse. Det fremgår af § 6, stk. 2, nr. 3, i bekendtgørelsen om fradrag i arbejdsløshedsdagpenge.</p>\r\n<p class=\"TekstV\">Ankenævnet finder ikke, at den udbetalte godtgørelse skal medføre fradrag i dagpengene.</p>\r\n<p class=\"TekstV\">Ankenævnet har herved lagt vægt på, at der ikke foreligger en opsigelse fra arbejdsgiver.</p>\r\n<p class=\"TekstV\" style=\"text-align: center;\">\r\n   <span class=\"Italic\">R E G L E R</span>\r\n</p>\r\n<p class=\"TekstV\">Ankenævnet henviser til:</p>\r\n<p class=\"Liste1\">\r\n   <span class=\"Liste1Nr\">–</span> § 58, stk. 1, nr. 3 i lov om arbejdsløshedsforsikring m.v., jf. lovbekendtgørelse nr. 994 af 8. august 2007, og</p>\r\n<p class=\"Liste1\">\r\n   <span class=\"Liste1Nr\">–</span> §§ 1, 2 og 6, i Arbejdsdirektoratets bekendtgørelse nr. 492 af 12. juni 2003 om fradrag i arbejdsløshedsdagpenge med de ændringer, der følger af ændringsbekendtgørelser nr. 632 af 24. juni 2004, og nr. 124 af 24. februar 2006.</p>\r\n<p class=\"TekstV\" style=\"text-align: center;\">O P L Y S N I N G E R N E I S A G E N</p>\r\n<p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n<p class=\"TekstV\">\r\n   <span class=\"Bold\">På ankenævnets vegne</span>\r\n</p>\r\n<p class=\"TekstV\">……………</p>\r\n<p class=\"TekstV\">De kan læse om afgørelsens retlige grundlag på de følgende sider.</p>\r\n<p class=\"TekstV\">\r\n   <span class=\"Bold\">Kopi til:</span>\r\n</p>\r\n<p class=\"TekstV\">…………………………..</p>\r\n<p class=\"TekstV\">\r\n   <span class=\"BoldUnderline\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007:</span>\r\n</p>\r\n<p class=\"TekstV\">\r\n   <span class=\"Bold\">§ 58.</span> Efter forhandling med Beskæftigelsesrådet kan direktøren for Arbejdsdirektoratet fastsætte regler om</p>\r\n<p class=\"Liste1\">\r\n   <span class=\"Liste1Nr\">1)</span> udbetaling af dagpenge og aktiveringsydelse for søgnehelligdage,</p>\r\n<p class=\"Liste1\">\r\n   <span class=\"Liste1Nr\">2)</span> retten til dagpenge for et medlem,</p>\r\n<p class=\"Liste2\">\r\n   <span class=\"Liste2Nr\">a)</span> som under ledighed har bibeskæftigelse ved selvstændig virksomhed, eller</p>\r\n<p class=\"Liste2\">\r\n   <span class=\"Liste2Nr\">b)</span> som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere,</p>\r\n<p class=\"Liste1\">\r\n   <span class=\"Liste1Nr\">3)</span> hvilken betydning arbejde og indtægt skal have for størrelsen af</p>\r\n<p class=\"Liste2\">\r\n   <span class=\"Liste2Nr\">a)</span> dagpenge eller aktiveringsydelse, der udbetales efter § 52 a eller § 55, samt</p>\r\n<p class=\"Liste2\">\r\n   <span class=\"Liste2Nr\">b)</span> ydelser, der udbetales i henhold til lov om børnepasningsorlov.</p>\r\n<p class=\"TekstV\">Stk. 2……………..</p>\r\n<p class=\"TekstV\">\r\n   <span class=\"Bold\">Arbejdsdirektoratets bekendtgørelse nr. 492 af 12. juni 2003 om fradrag i arbejdsløshedsdagpenge med de ændringer, der følger af ændringsbekendtgørelser nr. 632 af 24. juni 2004, og nr. 124 af 24. februar 2006.</span>\r\n</p>\r\n<p class=\"TekstV\">\r\n   <span class=\"Bold\">§ 1.</span> Arbejde og indtægter medfører fradrag i følgende ydelser:</p>\r\n<p class=\"Liste1\">\r\n   <span class=\"Liste1Nr\">1)</span> Dagpenge og aktiveringsydelse, der udbetales efter lov om arbejdsløshedsfor-</p>\r\n<p class=\"TekstGenerel\">sikring m.v.</p>\r\n<p class=\"Liste1\">\r\n   <span class=\"Liste1Nr\">2)</span> Uddannelsesgodtgørelse og aktiveringsydelse, der udbetales efter de hidtil</p>\r\n<p class=\"TekstGenerel\">gældende regler.</p>\r\n<p class=\"Liste1\">\r\n   <span class=\"Liste1Nr\">3)</span> Orlovsydelse til uddannelse, der udbetales efter den tidligere lov om orlov.</p>\r\n<p class=\"Liste1\">\r\n   <span class=\"Liste1Nr\">4)</span> Orlovsydelse til børnepasning, der udbetales efter lov om børnepasningsorlov.</p>\r\n<p class=\"TekstV\" style=\"text-align: center;\">\r\n   <span class=\"Italic\">Kapitel 2</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Italic\">Arbejde</span>\r\n</p>\r\n<p class=\"TekstV\">\r\n   <span class=\"Bold\">§ 2.</span> Ved arbejde forstås i denne bekendtgørelse aktiviteter, som enten medfører indtægt eller efter sin art normalt medfører indtægt.</p>\r\n<p class=\"TekstV\">\r\n   <span class=\"Italic\">Stk. 2.</span> Arbejde, der udføres af et medlem i en periode, hvor medlemmet modtager en ydelse efter § 1, medfører fradrag. Dette gælder også arbejde uden for normal arbejdstid og på helligdage samt arbejde, der udføres uden for medlemmets normale faglige område. Ulønnet arbejde medfører også fradrag, jf. dog § 4 og § 16.</p>\r\n<p class=\"TekstV\">\r\n   <span class=\"Italic\">Stk. 3.</span> Fradraget sker på det tidspunkt, hvor arbejdet udføres.</p>\r\n<p class=\"TekstV\" style=\"text-align: center;\">\r\n   <span class=\"Italic\">Indtægter</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Italic\">Løn, rådighedsløn, honorarer mv.</span>\r\n</p>\r\n<p class=\"TekstV\">\r\n   <span class=\"Bold\">§ 6.</span> Ved indtægter forstås i denne bekendtgørelse løn, rådighedsløn, honorarer mv. samt indtægter, der træder i stedet for løn.</p>\r\n<p class=\"TekstV\">\r\n   <span class=\"Italic\">Stk. 2.</span> Indtægter, der træder i stedet for løn mv., jf. stk. 1, kan bl.a. være:</p>\r\n<p class=\"Liste1\">\r\n   <span class=\"Liste1Nr\">1)</span> Erstatning for tabt arbejdsfortjeneste.</p>\r\n<p class=\"Liste1\">\r\n   <span class=\"Liste1Nr\">2)</span> Beløb fra Lønmodtagernes Garantifond.</p>\r\n<p class=\"Liste1\">\r\n   <span class=\"Liste1Nr\">3)</span> Fratrædelsesgodtgørelse, i det omfang arbejdsgiverens opsigelsesvarsel ikke er overholdt, eller, selv om arbejdsgiverens opsigelsesvarsel er overholdt, hvis medlemmets ansættelsesforhold efter lov, overenskomst, regulativ, cirkulære eller ansættelseskontrakt giver mulighed for rådighedsløn i forbindelse med en afskedigelse.</p>\r\n<p class=\"TekstV\">\r\n   <span class=\"Italic\">Stk. 3.</span> Bestemmelserne i stk. 1 og 2 anvendes både på engangsbeløb og løbende indtægter.</p>\r\n<p class=\"TekstV\">\r\n   <span class=\"Italic\">Stk. 4.</span> Indtægter efter stk. 1-3 medfører fradrag, selvom der ikke udføres arbejde i den periode, indtægterne dækker.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/2009"
        },
        {
            "displayName": "Accession",
            "displayValue": "W20081007625"
        },
        {
            "displayName": "Entydig dokumentidentifikation",
            "displayValue": "BE003389"
        },
        {
            "displayName": "Dato for indlæggelse",
            "displayValue": "02/01/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10076"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "04/11/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100307-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}