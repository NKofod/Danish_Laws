{
    "id": 78784,
    "title": "Cirkulære om transport af levnedsmidler ",
    "documentTypeId": "140",
    "isSagsforlobPeriodValid": false,
    "shortName": "CIR nr 13075 af 25/10/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om transport af levnedsmidler </H1>  \r\n\r\n<P></P>  \r\n\r\n<BR>  \r\n\r\n<P>Indledning. </P>  \r\n\r\n<P>For transportmidler, der anvendes til transport af levnedsmidler, gælder  \r\n\r\n de i § 4 i bekendtgørelse nr. 367 af 27. juni 1974 om salg m.v. en gros af  \r\n\r\n levnedsmidler angivne bestemmelser. I § 6 i denne bekendtgørelse er det  \r\n\r\n videre angivet, at veterinærdirektoratet kan fastsætte næremere  \r\n\r\n retningslinier for bl.a. indretning og drift af transportmidler. Disse  \r\n\r\n retningslinier fremgår af det følgende. </P>  \r\n\r\n<P>Tilsynet med transportmidler omfattet af dette cirkulære udøves af den  \r\n\r\n lokale tilsynsmyndighed (kommunalbestyrelsen og vedkommende  \r\n\r\n levnedsmiddelkontrolenhed). Tilsynet med transportmidlerne bør normalt udøves  \r\n\r\n i forbindelse med tilsynet med autoriserede eller godkendte  \r\n\r\n levnedsmiddelvirksomheder og -lagre, men kan i øvrigt foretages af  \r\n\r\n transportmidler omfattet af dette cirkulære inden for den enkelte  \r\n\r\n tilsynsmyndigheds tilsynsområde. Sidstnævnte tilsyn bør dog normalt kun  \r\n\r\n foretages stikprøveis, samt herudover hvor mistanke om overtrædelse af  \r\n\r\n bestemmelserne måtte foreligge. </P>  \r\n\r\n<P>Det skal præciseres, at hvor transport af levnedsmidler er omfattet af  \r\n\r\n bestemmelser i en særlovgivning, er det bestemmelserne i denne særlovgivning,  \r\n\r\n der er gældende. </P>  \r\n\r\n<P>Retningslinier for indretning, drift m.m. af transportmidler for  \r\n\r\n levnedsmidler. </P>  \r\n\r\n<P CLASS=PUNKT> <B>1.</B> Transportmidlernes indretning </P>  \r\n\r\n<P>1.1 . Transportmidler til engrostransport af levnedsmidler skal være  \r\n\r\n således indrettet, at levnedsmidlerne under transporten beskyttes mod  \r\n\r\n forurening, sollys og temperaturpåvirkninger, om fornødent være lukket (jfr.  \r\n\r\n 1.2.) </P>  \r\n\r\n<P> <I>1.2.</I> Transportmidler skal være lette at rengøre, hensigtsmæssigt  \r\n\r\n indrettet til formålet samt vel vedligeholdte. Transportmidler til transport  \r\n\r\n af let fordærvelige, uemballerede levnedsmidler skal være lukkede og skal  \r\n\r\n indvendig være beklædt med rustfrit stål eller andet til formålet egnet  \r\n\r\n materiale. Sammenføjningen mellem eventuel beklædning af loft, vægge og bund  \r\n\r\n skal være fuldstændig tæt. </P>  \r\n\r\n<P> <I>1.3.</I> Transportmidler, der anvendes til transport af kølevarer og  \r\n\r\n dybfrosne levnedsmidler, skal være således indrettet, at de for disse  \r\n\r\n levnedsmidler givne temperaturbestemmelser kan overholdes f.eks. ved en  \r\n\r\n passende isolering og ved, at transportmidlet forsynes med passende køle-  \r\n\r\n eller fryseanordning. I disse transportmidler skal forefindes installation  \r\n\r\n for temperaturmåling. </P>  \r\n\r\n<P CLASS=PUNKT> <B>2.</B> Inventar i transportmidler. </P>  \r\n\r\n<P>2.1. Alt inventar i transportmidler til levnedsmidler skal være rent, vel  \r\n\r\n vedligeholdt og let at rengøre. </P>  \r\n\r\n<P> <I>2.2.</I> Alt inventar i transportmidler til transport af let  \r\n\r\n fordærvelige, uemballerede levnedsmidler skal være af rustfrit stål,  \r\n\r\n aluminium eller egnede plastmaterialer. Inventaret i sådanne transportmidler  \r\n\r\n skal let lade sig udtage af transportmidlet. Fastsiddende kroge må således  \r\n\r\n ikke forefindes. </P>  \r\n\r\n<P CLASS=PUNKT> <B>3.</B> Transport af levnedsmidler og samtransport af  \r\n\r\n levnedsmidler og andre varer end levnedsmidler. </P>  \r\n\r\n<P>3.1. Levnedsmidler skal anbringe i transportmidlet således, at forurening  \r\n\r\n såvel af levnedsmidler som af levnedsmiddelemballager undgås. Let  \r\n\r\n fordærvelige levnedsmidler, der ikke er emballeret i tætte emballager, skal  \r\n\r\n placeres på tremmer, løse hylder eller ophænges i kroge. </P>  \r\n\r\n<P> <I>3.2.</I> Levnedsmidlerne skal transporteres beskyttet mod forurening,  \r\n\r\n sollys og temperaturpåvirkninger. Under transporten skal døre, låger, lemme  \r\n\r\n o.lign. i transportmidlet således holdes lukkede, ligesom tildækningen skal  \r\n\r\n være effektiv bortset fra de tidsrum, hvor der sker af- og pålæsning. </P>  \r\n\r\n<P> <I>3.3.</I> Kølede levnedsmidler skal ved indladningen i transportmidlet  \r\n\r\n mindst være kølet til den for det pågældende levnedsmiddel påbudte,  \r\n\r\n anbefalede eller på emballagen angivne opbevaringstemperatur. Transporten  \r\n\r\n skal foregå således, at denne temperatur ikke overskrides. </P>  \r\n\r\n<P> <I>3.4.</I> Dybfrosne levnedsmidler skal ved indladningen i  \r\n\r\n transportmidlet have en temperatur på - 18 grader C eller derunder. Under  \r\n\r\n transporten må temperaturen i den varekasse, beholder og lign. hvori de  \r\n\r\n dybforsne levnedsmidler transporteres, ikke på noget tidspunkt overstige - 18  \r\n\r\n grader C, dog - 15 grader C hvis transporten af de dybfrosne levnedsmidler  \r\n\r\n gennemføres på mindre end 24 timer. </P>  \r\n\r\n<P> <I>3.5.</I> transport af kølede levnedsmidler og dybforsne levnedsmidler  \r\n\r\n sammen med andre levnedsmidler, der ikke er kølede eller dybfrosne, må kun  \r\n\r\n ske, når de kølede levnedsmidler og de dybfrosne levnedsmidler opbevares i  \r\n\r\n særligt rum, beholder o.lign., indrettet således, at de i 3.3 og 3.4 anførte  \r\n\r\n temperaturforskrifter kan overholdes. </P>  \r\n\r\n<P> <I>3.6.</I> Samtransport af emballerede, kølede eller dybfrosne  \r\n\r\n levnedsmidler og ander varer end levnedsmidler må kun ske, når de kølede og  \r\n\r\n de dybfrosne levnedsmidler opbevares i særligt rum, beholder og lign.,  \r\n\r\n indrettet således, at de i 3.3. og 3.4. anførte temperaturforskrifter kan  \r\n\r\n overholdes. </P>  \r\n\r\n<P> <I>3.7.</I> Samtransport af emballerede, holdbare levnedsmidler og andre  \r\n\r\n varer end levnedsmidler kan tillades uden fuldstændig adskillelse, når det  \r\n\r\n sikres, at der ikke kan ske overførsel af skadelige stoffer, snavs og lugt  \r\n\r\n fra disse varer til levnedsmidlerne. </P>  \r\n\r\n<P> <I>3.8.</I> Samtransport af uemballerede levnedsmidler og andre varer end  \r\n\r\n levnedsmidler må kun ske, såfremt levnedsmidlerne og de andre varer end  \r\n\r\n levnedsmidler er fuldstændig adskilt i hver sit rum i transportmidlet, og  \r\n\r\n såfremt der er særskilt dør eller luge fra det fri til rummene med  \r\n\r\n henholdsvis levnedsmidler og andre varer end levnedsmidler. </P>  \r\n\r\n<P> <I>3.9.</I> Omladning af dybfrosne levnedsmidler og kølevarer fra eet  \r\n\r\n transportmiddel til et andet er kun tilladt, når omladningen sker på en  \r\n\r\n levnedsmiddelvirksomhed eller et engroslager for levnedsmidler. Omladningen  \r\n\r\n kan dog finde sted på andre steder, når stedet anmeldes for og godkendes af  \r\n\r\n den lokale tilsynsmyndighed, og når der for den lokale tilsynsmyndighed  \r\n\r\n anmeldes en ansvarlig, dels for at omladningen foregår således, at de for  \r\n\r\n disse levnedsmidler gældende temperaturer (jfr. 3.3. og 3.4.) overholdes,  \r\n\r\n dels for at transportmidlerne, hvortil omladningen sker, er rengjort m.m.  \r\n\r\n efter reglerne i pkt. 4. Omladningsperioden indgår i transporttiden, (jfr.  \r\n\r\n 3.4.). </P>  \r\n\r\n<P> <I>3.10.</I> Umiddelbart efter transportens afslutning skal  \r\n\r\n levnedsmidlerne fjernes fra transportmidlet og indføres i en godkendt eller  \r\n\r\n autoriseret virksomhed (lager). Færdigpakkede, dybfrosne levnedsmidler kan  \r\n\r\n dog opbevares i transportmidlet efter transportens ophør, såfremt  \r\n\r\n transportmidlet er indrettet med fryseanordning, således at de for transport  \r\n\r\n af dybfrosne levnedsmidler gældende temperaturkrav (3.4.) stedse kan  \r\n\r\n overholdes. </P>  \r\n\r\n<P CLASS=PUNKT> <B>4.</B> Rengøring og vedligeholdelse m.m. </P>  \r\n\r\n<P>4.1. Samtlige transportmidler til levnedsmidler med inventar skal holdes i  \r\n\r\n god orden, rene og vel vedligeholdte. Rengøring af transportmidlerne og  \r\n\r\n inventar skal foretages så hyppigt som nødvendigt, normalt een gang dagligt  \r\n\r\n for transportmidler, de anvendes til transport af uemballerede levnedsmidler,  \r\n\r\n og mindst een gang om ugen for transportmidler, der anvendes til transport af  \r\n\r\n emballede levnedsmidler. </P>  \r\n\r\n<P> <I>4.2.</I> Fryse- og køleanordninger skal afrimes efter behov, dog  \r\n\r\n mindst een gang ugentligt. </P>  \r\n\r\n<P> <I>4.3.</I> Til rengøring af transportmidler og inventar skal normalt  \r\n\r\n anvendes varmt vand i rigelige mængder samt egnede rengøringsmidler. Det til  \r\n\r\n rengøring anvente vand skal have en for rengøringen passende temperatur samt  \r\n\r\n opfylde kravene til godt drikkevand. </P>  \r\n\r\n<P> <I>4.4.</I> Rengøringen af transportmidler, der anvendes til transport af  \r\n\r\n uemballerede, let fordærvelige levnedsmidler, skal afsluttes med en  \r\n\r\n desinfektion. Til desinfektion, som først må foretages efter bortskylning af  \r\n\r\n rengøringsmidler, må kun anvendes egnede desinfektionsmidler. For flader, der  \r\n\r\n kommer i berøring med levnedsmidler, skal desinfektionsmidlet afskylles med  \r\n\r\n vand efter en passende virkningstid. </P>  \r\n\r\n<P> <I>4.5.</I> Tilsynsmyndighederne (den lokale tilsynsmyndighed og  \r\n\r\n veterinærdirektoratet) kan på et hvilket som helst tidspunkt forbyde  \r\n\r\n anvendelsen af nærmere angivne rengørings- eller desinfektionsmidler, hvis  \r\n\r\n anvendelse af disse giver anledning til sundhedsmæssige betænkeligheder eller  \r\n\r\n befrygtes at forurene levnedsmidlerne. </P>  \r\n\r\n<P CLASS=PUNKT> <B>5.</B> Personalets hygiejne- og sundhedstilstand. </P>  \r\n\r\n<P>5.1 Personer, der er beskæftiget ved transport af levnedsmidler, skal  \r\n\r\n iagttage omhyggelig renlighed i deres arbejde og have god personlig hygiejne,  \r\n\r\n herunder vaske hænder så ofte, det af hygiejniske grunde er nødvendigt. </P>  \r\n\r\n<P> <I>.5.2.</I> Personer, som er beskæftiget ved transport af uemballerede,  \r\n\r\n let fordærvelige levnedsmidler, skal være iført en passende særlig  \r\n\r\n arbejdsdragt, f.eks. kittel, forklæde o.lign. af vaskbart stof samt  \r\n\r\n hovedbeklædning af passende udformning samt efter arbejdets beskaffenhed  \r\n\r\n særlige benklæder af vaskbart stof. Arbejdsdragten skal holdes ren. </P>  \r\n\r\n<P> <I>5.3.</I> Personer, som er beskæftiget ved transport af levnedsmidler,  \r\n\r\n må ikke i arbejdstiden være beskæftiget ved arbejde, der kan medføre  \r\n\r\n hygiejniske ulemper for levnedsmidlerne. </P>  \r\n\r\n<P> <I>5.4.</I> Personer, der lider af alvorlige smitsomme sygdomme, væskende  \r\n\r\n eller inficerede sår, udbredt eksem o.lign. må ikke være beskæftiget ved  \r\n\r\n transport af levnedsmidler. Det samme gælder personer, der vides at være  \r\n\r\n smittefarlige bærere af smitstoffer for sådanne sygdomme. </P>  \r\n\r\n<P> <I>5.5</I> Personer, der har været udelukket fra transport af  \r\n\r\n levnedsmidler på grund af alvorlige smitsomme sygdomme eller som bærere af  \r\n\r\n smitstoffer fra sådanne sygdomme (jfr. 5.4.), må ikke på ny beskæftiges ved  \r\n\r\n transport af levnedsmidler, forinden embedslægeinstitutionen skriftligt har  \r\n\r\n tilladt dette. </P>  \r\n\r\n<P> <I>5.6.</I> Det påhviler den ansvarlige for transport af levnedsmidler,  \r\n\r\n der omfattes af dette cirkulære, at gøre anmeldelse til den lokale  \r\n\r\n tilsynsmyndighed og vedkommende embedslægeinstitution, når det kommer til  \r\n\r\n hans kendskab, at der blandt personalet forekommer sygdomme, der formodes at  \r\n\r\n henhøre under de i 5.4. omhandlede alvorlige smitsomme sygdomme. </P>  \r\n\r\n<P CLASS=PUNKT> <B>6.</B> Tilsynsbestemmelser. </P>  \r\n\r\n<P>6.1. De centrale og lokale tilsynsmyndigheder skal have adgang til  \r\n\r\n samtlige transportmidler for levnedsmidler inden for deres tilsynsområde.  \r\n\r\n</P>  \r\n\r\n<P> <I>6.2.</I> De lokale tilsynsmyndigheder skal uopholdeligt underrettes om  \r\n\r\n tilfælde af uregelmæssigheder ved transporten. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Veterinærdirektoratet, den 25. oktober  \r\n\r\n 1974. </I> </P>  \r\n\r\n<P CLASS=UNDERSKREVET-AF ALIGN=CENTER>Chr. Werdelin </P>  \r\n\r\n<P CLASS=MINISTER ALIGN=RIGHT>/ E. Mallng Olsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19741307509"
        },
        {
            "displayName": "Entydig dokumentidentifikation",
            "displayValue": "CM037994"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/11/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13075"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "25/10/1974"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "LK 8 1974"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}