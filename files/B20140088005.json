{
    "id": 164153,
    "title": "Bekendtgørelse om certificeringsordning for transportable telte og konstruktioner",
    "documentTypeId": "60",
    "isSagsforlobPeriodValid": true,
    "shortName": "BEK nr 880 af 03/07/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Indhentelse af en certificering</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Certificeringsgrundlaget</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Inspektionsrapport og inspektionscertifikat</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Ansvarsbestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Bygningsmyndigheden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Krav til inspektionsorganet (akkreditering)</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Betaling og klage</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Straf</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap10\">Kapitel 10</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om certificeringsordning for transportable telte og konstruktioner</p>\r\n<p class=\"Indledning2\">I medfør af § 2, stk. 4, § 15 A, stk. 2 og 3, og § 30, stk. 2, i byggeloven, jf. lovbekendtgørelse nr. 1185 af 14. oktober 2010, som ændret ved lov nr. 640 af 12. juni 2013, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Certificering af transportable telte og konstruktioner, der er omfattet af byggeloven, skal ske efter reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Såfremt en konstruktion er certificeret efter reglerne i denne bekendtgørelse, kan den transportable konstruktion opstilles uden byggetilladelse fra kommunalbestyrelsen.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Bestemmelsen i stk. 2 gælder kun, hvis opstillingen af den transportable konstruktion har en varighed på maksimalt 6 uger på den samme placering. Strækker varigheden sig over mere end 6 uger, skal konstruktionen have en byggetilladelse fra kommunalbestyrelsen.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved certificering af transportable konstruktioner efter denne bekendtgørelse forstås en inspektion af den transportable konstruktion, hvorved de byggetekniske forhold i bygningsreglementet, som er gældende for transportable konstruktioner, bedømmes. Certificeringen er en angivelse af, at det er sikret, at konstruktionen på tidspunktet for inspektionen lever op til de gældende byggetekniske krav.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Denne bekendtgørelse finder ikke anvendelse på særlige forlystelsesapparater, der er omfattet af § 16 i bekendtgørelse om offentlige forlystelser.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Indhentelse af en certificering</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Certificering af en transportabel konstruktion kan alene ske på anmodning fra ejeren af konstruktionen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Har ejeren af konstruktionen ikke ladet konstruktionen certificere, påhviler det brugeren af konstruktionen at indhente en byggetilladelse fra kommunalbestyrelsen, inden konstruktionen opstilles.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ved bruger forstås den fysiske eller juridiske person, der rent faktisk skal anvende konstruktionen, eller til hvis arrangement konstruktionen skal anvendes.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Certificeringsgrundlaget</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Certificering af en transportabel konstruktion foretages af et inspektionsorgan, der opfylder betingelserne i kapitel 7 i denne bekendtgørelse.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Ved certificering af en transportabel konstruktion skal inspektionsorganet påse, om konstruktionen på tidspunktet for certificeringen lever op til reglerne i bygningsreglementet, der er relevante for den pågældende konstruktion.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Certificering udstedes på grundlag af en inspektion af konstruktionen og de dele, som konstruktionen opbygges af og på grundlag af de tekniske oplysninger om konstruktionen, som inspektionsorganet vurderer, er nødvendige for, at inspektionsorganet kan bedømme, om konstruktionen lever op til reglerne i bygningsreglementet.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Alle oplysninger, som efter inspektionsorganets vurdering, jf. stk. 1, er nødvendige for vurderingen af, om den transportable konstruktion kan certificeres, skal fremskaffes af ejeren af konstruktionen. Inspektionsorganet må ikke selv fremskaffe materiale, oplysninger, beregninger eller lignende til brug for vurderingen af, hvorvidt konstruktionen kan certificeres.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Certificeringen knytter sig til den transportable konstruktion, som ved certificeringen er blevet inspiceret af inspektionsorganet. Ønskes flere konstruktioner certificeret, skal der udarbejdes en inspektionsrapport og et inspektionscertifikat for hver enkelt konstruktion.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Bestemmelsen i stk. 1 finder også anvendelse i de tilfælde, hvor konstruktionerne er fuldstændigt ens og sammenlignelige i teknisk henseende.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Ved certificering af konstruktioner, der er fuldstændigt ens og sammenlignelige i teknisk henseende, jf. stk. 2, kan den samme skriftlige dokumentation lægges til grund for alle certificeringerne.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> En certificering skal fornys hvert 5. år, medmindre tekniske forhold ved konstruktionen, der er reguleret i bygningsreglementet, tilsiger en kortere periode.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Ved fornyelse af certificeringen skal konstruktionen inspiceres.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Inspektion i forbindelse med fornyelse af certificeringen af en transportabel konstruktion, der tidligere er blevet certificeret efter reglerne i denne bekendtgørelse, skal ske efter de regler i bygningsreglementet, der var gældende på tidspunktet for den oprindelige inspektion, hvis geninspektionen sker inden, at overensstemmelsesperioden udløber. Udføres geninspektion og certificering op til 3 måneder inden gyldighedsperiodens udløb, fornys certificeringen med en dato fra udløb af den oprindelige gyldighedsperiode.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Fornyelse af certificeringen kan ske maksimalt 3 gange, svarende til en samlet fornyelsesperiode på maksimalt 15 år. Herefter skal certificering af konstruktionen ske efter de regler, der er gældende på tidspunktet for certificeringen. Gyldighedsperioden for første gang en konstruktion certificeres, jf. § 10, stk. 1, medregnes ikke i den maksimale samlede fornyelsesperiode.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Inspektionsrapport og inspektionscertifikat</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Inspektionsorganet skal ved inspektionen af en transportabel konstruktion udarbejde en inspektionsrapport og et inspektionscertifikat for den pågældende konstruktion. Inspektions-rapporten og inspektionscertifikatet skal udleveres til ejeren af den transportable konstruktion.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Ved fornyet certificering efter reglerne i § 10 skal inspektionsorganet ligeledes udarbejde en inspektionsrapport og et inspektionscertifikat.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Inspektionsorganet skal opbevare en genpart af inspektionsrapporten og inspektionscertifikatet i mindst 10 år fra datoen for udarbejdelsen.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Inspektionsrapporten skal indeholde en beskrivelse af den konstruktion, der certificeres, herunder en entydig identifikation af, hvilken konstruktion inspektionsrapporten omhandler.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Inspektionsrapporten skal indeholde beskrivelse af følgende:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num1\">1)</span> Hvilke nærmere regler i bygningsreglementet den transportable konstruktion opfylder.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num2\">2)</span> Hvilke konstruktionsdele og hvilken dokumentation, der har ligget til grund for certificeringen, herunder oplysninger om konstruktionsdelenes egenskaber.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num3\">3)</span> Konstruktionens kapacitet, herunder:</p>\r\n<p class=\"Liste2\">\r\n   <span class=\"Liste2Nr\" id=\"Par13_Stk2_Num3_Lita\">a)</span> til hvad konstruktionen må anvendes,</p>\r\n<p class=\"Liste2\">\r\n   <span class=\"Liste2Nr\" id=\"Par13_Stk2_Num3_Litb\">b)</span> hvor mange personer, der maksimalt må benytte konstruktionen uden opstilling af eventuelt inventar, og</p>\r\n<p class=\"Liste2\">\r\n   <span class=\"Liste2Nr\" id=\"Par13_Stk2_Num3_Litc\">c)</span> under hvilke vejrforhold konstruktionen må anvendes.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num4\">4)</span> Angivelse af særlige vilkår, der skal følges under nærmere angivne omstændigheder.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num5\">5)</span> Præcis angivelse af, hvornår næste inspektion skal udføres, hvis certificeringen skal fornys efter reglerne i § 10.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Inspektionsrapporten skal i de tilfælde, hvor det er relevant i forhold til den konkrete konstruktion, også indeholde identifikation af dokumenter, der fastlægger:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk3_Num1\">1)</span> hvordan konstruktionen skal vedligeholdes,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk3_Num2\">2)</span> særlige forhold, der skal iagttages ved opsætning, forankring og nedtagning af konstruktionen, og</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk3_Num3\">3)</span> særlige forhold ved konstruktionens placering i forhold til omgivelserne, herunder andre konstruktioner.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> På ejerens anmodning kan konstruktionen certificeres med inventaropstilling i overensstemmelse med Beredskabsstyrelsens regler. I så fald skal inspektionsrapporten indeholde identifikation af de dokumenter, der fastlægger målfaste pladsfordelingsplaner med angivelse af samtlige flugtveje til terræn i det fri.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Inspektionscertifikatet skal indeholde oplysninger om hvilken konstruktion, der er certificeret, og:</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num1\">1)</span> konstruktionens kapacitet, jf. § 13, stk. 2, nr. 3, litra a-c,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num2\">2)</span> angivelse af særlige vilkår, der skal følges under nærmere angivne omstændigheder, jf. § 13, stk. 2, nr. 4, og</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num3\">3)</span> certificeringens gyldighed, jf. § 13, stk. 2, nr. 5.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> I de tilfælde, hvor der er udarbejdet pladsfordelingsplaner for konstruktionen, jf. § 13, stk. 3, skal inspektionscertifikatet ligeledes indeholde identifikation af hvilke pladsfordelingsplaner, der er omfattet af certificeringen.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Inspektionscertifikatet skal anbringes et synligt sted på den transportable konstruktion, så brugerne af den transportable konstruktion uden hindring kan gøre sig bekendt med certifikatets indhold.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Inspektionsrapporten og inspektionscertifikatet er knyttet til den enkelte konstruktion og må ikke anvendes ved andre konstruktioner.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Ved salg af den transportable konstruktion skal dokumentationsmateriale, der ligger til grund for inspektionen, eller som er identificeret i inspektionsrapporten, inspektionsrapporten og inspektionscertifikatet overdrages til den nye ejer, hvis de i § 1 angivne regler fortsat skal være gældende for den transportable konstruktion.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ansvarsbestemmelser</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Det påhviler den til enhver tid værende ejer af en transportabel konstruktion at sikre, at konstruktionen til enhver tid lever op til de tekniske bestemmelser, som var gældende på tidspunktet for certificeringen, og som certificeringen derfor er udstedt på grundlag af.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Det påhviler endvidere den til enhver tid værende ejer at sørge for, at konstruktionen i hele certificeringens gyldighedsperiode lever op til de vilkår om vedligeholdelse, som er fastlagt i forbindelse med inspektionen, og som fremgår af inspektionsrapporten.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> Den til enhver tid værende ejer skal på et hvilket som helst tidspunkt overfor bygningsmyndigheden kunne dokumentere, at bestemmelserne i stk. 1 og 2 er overholdt.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Det påhviler brugeren af en transportabel konstruktion at sikre, at konstruktionen bruges korrekt. Brug af konstruktionen ud over konstruktionens kapacitet, samt brug der ikke er i overensstemmelse med de vilkår, som fremgår af inspektionsrapporten, vil udgøre en forkert brug.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Brugeren skal på et hvilket som helst tidspunkt efter konstruktionens opstilling overfor bygningsmyndigheden kunne dokumentere, at konstruktionen bruges i overensstemmelse med det ved inspektionen fastlagte.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Ansvaret for, at opstilling, forankring, placering og nedtagning af en transportabel konstruktion er i overensstemmelse med de krav, der er identificeret i den til konstruktionen hørende inspektionsrapport og de vilkår, der er fastsat af inspektionsorganet, påhviler den, der forestår opstillingen, henholdsvis nedtagningen af konstruktionen.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> I tilfælde, hvor ejer og bruger ikke er samme fysiske eller juridiske person, påhviler det ejeren af konstruktionen at oplyse brugeren om alle relevante forhold, der fremgår af § 13, stk. 2, nr. 3-5, stk. 3, nr. 2-3 og stk. 4.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> I tilfælde, hvor ejer og bruger ikke er samme fysiske eller juridiske person, skal ejeren af konstruktionen udlevere inspektionscertifikatet til brugeren. Brugeren skal anbringe inspektionscertifikatet på konstruktionen, jf. § 14, stk. 3.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Det påhviler den til enhver tid værende ejer af en transportabel konstruktion at berigtige forhold, der er i strid med certificeringen. Består forholdet i ulovlig brug af konstruktionen, påhviler pligten brugeren.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Bygningsmyndigheden</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Kommunalbestyrelsen er i henhold til byggeloven bygningsmyndighed og påser, at reglerne i denne bekendtgørelse overholdes.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Bliver kommunalbestyrelsen opmærksom på et ulovligt forhold, skal den søge forholdet lovliggjort, medmindre det er af ganske underordnet betydning.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Kommunalbestyrelsen kan meddele forbud mod ibrugtagning af en transportabel konstruktion og påbyde standsning af brugen af en transportabel konstruktion, hvis konstruktionens stand, opsætningen af konstruktionen, eller brugen af konstruktionen ikke er i overensstemmelse med certificeringen meddelt efter reglerne i denne bekendtgørelse.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Krav til inspektionsorganet (akkreditering)</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Inspektion af transportable konstruktioner skal udføres som akkrediteret inspektion af en certificeringsvirksomhed, der er akkrediteret som type A organ i henhold til ISO/IEC 17020 til inspektion i henhold til denne bekendtgørelse af Den Danske Akkrediterings- og Metrologifond (DANAK) eller et tilsvarende akkrediteringsorgan, som er medunderskriver af EA´s (European co-operation for Accreditation) eller ILAC´s (the International Laboratory Accreditation Cooperation) multilaterale aftale om gensidig anerkendelse</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Betaling og klage</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Inspektionsorganets vurderinger efter denne bekendtgørelse kan ikke påklages til en administrativ myndighed.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Inspektionsorganet kan opkræve betaling for certificering af en transportabel konstruktion.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Straf</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num1\">1)</span> ved opstilling af en transportabel konstruktion, der er certificeret efter reglerne i denne bekendtgørelse, ved ibrugtagning eller ved anvendelse af en transportabel konstruktion, der er certificeret efter reglerne i denne bekendtgørelse, handler i strid med den for konstruktionen meddelte certificering,</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num2\">2)</span> tilsidesætter vilkår, der er fastsat af et inspektionsorgan, og som fremgår af den til den transportable konstruktion hørende inspektionsrapport eller inspektionscertifikat,</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num3\">3)</span> anvender en transportabel konstruktion ud over konstruktionens kapacitet,</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num4\">4)</span> undlader at efterkomme et påbud eller et forbud, der er meddelt i henhold til § 22 i denne bekendtgørelse,</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num5\">5)</span> undlader at foretage vedligeholdelsesarbejder, der er nødvendige for at undgå, at der opstår fare for de personer, der anvender den transportable konstruktion eller andre,</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num6\">6)</span> gør brug af en transportabel konstruktion, hvor brugen ikke er i overensstemmelse med det i forbindelse med inspektionen fastlagte, eller ikke er i overensstemmelse med de vilkår, der er stillet i forbindelse med inspektionen af konstruktionen,</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num7\">7)</span> opstiller en transportabel konstruktion, uden at opstillingen er i overensstemmelse med certificeringen, undlader at følge krav til vedligehold, inventaropstilling, opsætning, forankring, placering eller nedtagning af en transportabel konstruktion, der er identificeret i den til konstruktionen hørende inspektionsrapport,</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num8\">8)</span> afgiver urigtige eller vildledende oplysninger til inspektionsorganet om forhold, der er af betydning for inspektionsorganets vurdering af, om en transportabel konstruktion kan certificeres efter reglerne i denne bekendtgørelse,</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num9\">9)</span> afgiver urigtige eller vildledende oplysninger til kommunalbestyrelsen om forhold, der er af betydning for kommunens vurdering af, om reglerne i byggelovgivningen er tilsidesat, eller</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num10\">10)</span> anvender et inspektionscertifikat på en anden transportabel konstruktion end den som certifikatet omhandler.</p>\r\n<p class=\"Stk2\">\r\n   <span class=\"StkNr\" id=\"Par26_Stk2\">Stk. 2.</span> Er en transportabel konstruktion opstillet eller taget i brug på ulovlig måde, påhviler strafansvaret herfor den, der har opstillet konstruktionen, den der har ladet konstruktionen opstille, eller den der har taget konstruktionen i brug, efter omstændighederne dem alle.</p>\r\n<p class=\"Stk2\">\r\n   <span class=\"StkNr\" id=\"Par26_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel for de i stk. 1 og 2 nævnte overtrædelser.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> Bekendtgørelsen træder i kraft den 1. januar 2015.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 3. juli 2014</p><p class=\"Sign1\" align=\"center\">Dorte Nøhr Andersen</p><p class=\"Sign2\" align=\"right\">/ Marie Louise Hansen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/2014"
        },
        {
            "displayName": "Accession",
            "displayValue": "B20140088005"
        },
        {
            "displayName": "Entydig dokumentidentifikation",
            "displayValue": "BU000329"
        },
        {
            "displayName": "Dato for førstegangsindlæggelse",
            "displayValue": "09/07/2014"
        },
        {
            "displayName": "Dato for indlæggelse",
            "displayValue": "09/07/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "880"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "03/07/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Bygningsmin.,<br />Energistyrelsen, j.nr. 3016/3039-0557"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}