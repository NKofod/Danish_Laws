{
    "id": 121798,
    "title": "Forslag til folketingsbeslutning om hævdelse af det danske sprog",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 27",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 31. oktober 2008 af Søren Krarup (DF), Kristian Thulesen Dahl (DF), Marlene Harpsøe (DF), Pia Kjærsgaard (DF), Karin Nødgaard (DF) og Peter Skaarup (DF)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om hævdelse af det danske sprog</p>\r\n      <p class=\"Tekst\">Folketinget pålægger regeringen at forberede et lovforslag, der forpligter de videregående uddannelser i Danmark til at tilbyde de studerende en undervisning på dansk. Formålet er at sikre det danske sprogs rettighed i dets eget land og forhindre, at det enten glider helt ud af undervisningen eller reduceres til et laverestående, andenrangs sprog, som kun de mere ubehjælpsomme benytter.</p>\r\n      <p class=\"Tekst\">Lovforslaget skal forpligte de videregående uddannelsesinstitutioner til at udforme undervisningsmateriale, ansættelsesvilkår og henvendelser (også) på dansk.</p>\r\n      <p class=\"Tekst\">Det pålægges regeringen at fremsætte lovforslag i folketingsåret 2008-09.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Regeringen nedsatte i forlængelse af beslutningsforslag nr. B 56 fra folketingsåret 2006-07 (se Folketingstidende, forhandlingerne side 3568 ff. og tillæg A side 3465 og 3467) i 2007 et sprogudvalg om forberedelse af en dansk sproglov. Dette sprogudvalg udgav i 2008 en rapport »Sprog til tiden – rapport fra sprogudvalget«, Kulturministeriet, 2008, som fremkom med en lang række forslag til styrkelse og fastholdelse af det danske sprog, der så åbenlyst for alle er truet på livet af den udbredelse, som engelsk har fået i nutiden. Efterfølgende blev der den 2. oktober 2008 afholdt en opfølgningskonference på Det Kongelige Bibliotek med deltagelse af eksperter, embedsmænd og kulturordførere.</p>\r\n      <p class=\"Tekst9\">Sprogudvalget havde mange gode ideer og udkast til at styrke dansk, men det gennemgående var, at det kun var anbefalinger. Sprogudvalget veg tilbage for at formulere bindende bestemmelser, som tvang institutioner og uddannelsesanstalter til at sikre det danske sprogs rettighed i Danmark, om end et mindretal i udvalget ønskede »at sikre visse af anbefalingerne ved hjælp af bindende bestemmelser«.</p>\r\n      <p class=\"Tekst9\">På det ene område efter det andet trænges dansk ud af engelsk.</p>\r\n      <p class=\"Tekst9\">Det er denne forpligtethed på det danske sprog, især inden for de videregående uddannelser i Danmark, som Dansk Folkeparti ønsker at gøre til lov. Det bør være en elementær rettighed for enhver dansk studerende, at hans eller hendes fag – også – meddeles på dansk, for tanken er ikke at forbyde engelsk. Tanken er kun at sikre, at dansk ikke dør. Når den tidligere Kongelige Veterinær- og Landbohøjskole således i »Delstrategi for internationalisering« i 2000 meddelte, at »inden år 2010 skal engelsk være det primære undervisningssprog for alle kandidatuddannelser, hvor det er relevant«, så er en sådan afgørelse udtryk for en tilsidesættelse eller undertrykkelse af det danske sprog, som er uacceptabel. Dansk skal i det mindste ligestilles med engelsk, og alle videregående uddannelsesanstalter skal med bindende bestemmelser forpligtes herpå.</p>\r\n      <p class=\"Tekst9\">Dette er forslagets hensigt. Der er tale om beskyttelse af en elementær rettighed for enhver dansk studerende, ligesom der også er tale om hævdelse af den rettighed til at blive tiltalt på sit eget sprog, som enhver ansøger til stillinger i Danmark bør have. I forlængelse af de bindende bestemmelser inden for de højere uddannelser skal derfor også gælde, at alle ansættelsesvilkår og offentlige henvendelser også altid skal være på dansk.</p>\r\n      <p class=\"Tekst9\">Dansk Folkeparti mener, at det danske sprogs stilling er så truet, at det er nødvendigt med en tilføjelse til den gældende lovgivning, som med bindende bestemmelser gør det til en pligt også at lade uddannelse og henvendelse til borgerne foregå på dansk.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Søren Krarup </span>(DF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om hævdelse af det danske sprog.</p>\r\n      <p class=\"ForslagsNummer\">(Beslutningsforslag nr. B 27).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 27",
            "stateLabel": "Bortfaldet",
            "references": [
                {
                    "shortName": "2008/1 BSF 27",
                    "title": "Forslag til folketingsbeslutning om hævdelse af det danske sprog",
                    "presentationName": "Beslutningsforslag som fremsat",
                    "documentTypeId": 480,
                    "documentId": 121798,
                    "eliUri": "/eli/ft/20081BB00027",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b27/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/11/2008"
        },
        {
            "displayName": "Accession",
            "displayValue": "20081BB00027"
        },
        {
            "displayName": "Entydig dokumentidentifikation",
            "displayValue": "AX010570"
        },
        {
            "displayName": "Dato for førstegangsindlæggelse",
            "displayValue": "01/11/2008"
        },
        {
            "displayName": "Dato for indlæggelse",
            "displayValue": "01/10/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}