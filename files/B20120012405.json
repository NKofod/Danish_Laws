{
    "id": 140241,
    "title": "Bekendtgørelse om pulje til fremme af oplysning og folkelig debat om EU under Danmarks EU-formandskab",
    "documentTypeId": "60",
    "isSagsforlobPeriodValid": true,
    "shortName": "BEK nr 124 af 07/02/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Ansøgningsrunde og indgivelse af ansøgning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Afgørelse om og udbetaling af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Rapport og vidensdeling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Regnskab og revision</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Misligholdelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Offentlighed</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om pulje til fremme af oplysning og folkelig debat om EU under Danmarks EU-formandskab</p>\r\n<p class=\"Indledning2\">I medfør af tekstanmærkning nr. 203 ad finanslov 2012 § 21.54.31.70 om styrket oplysningsindsats under Danmarks EU-formandskab, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Tilskud</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Kuturstyrelsen yder efter ansøgning tilskud til initiativer, der understøtter en øget oplysningsindsats og folkelig debat om EU under Danmarks EU-formandskab.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Tilskud kan ydes til lovlige organisationer, offentlige institutioner, juridiske personer og til myndige privatpersoner, der er registreret i folkeregisteret.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Tilskud efter stk. 1 ydes til gennemførelse af enkeltstående lokale aktiviteter eller større tværgående regionale eller landsdækkende aktiviteter.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Tilskud efter stk. 1 kan ydes til aktiviteter, der skaber oplysning og debat, f.eks.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num1\">1)</span> møder og konferencer, herunder honorar til og transport for eksterne oplægsholdere, jf. dog stk. 4,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num2\">2)</span> udarbejdelse af oplysningsmateriale, herunder undervisningsmateriale,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num3\">3)</span> produktion af tv- og radioindslag samt aktiviteter på internettet,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num4\">4)</span> udstillinger, foredrag og andre aktiviteter i det fysiske rum.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Tilskud efter stk. 1 ydes ikke til studierejser og researchrejser. Tilskud kan endvidere ikke ydes til honorar til og transport for medlemmer af Folketinget eller medlemmer af Europa-Parlamentet.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Ansøgningsrunde og indgivelse af ansøgning</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ansøgning om tilskud, jf. § 2, indgives til Kulturstyrelsen på baggrund af en annonceret ansøgningsrunde. Kulturstyrelsen annoncerer en ansøgningsrunde på sin hjemmeside og i dagspressen og oplyser i den forbindelse en frist for indgivelse af ansøgning.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Styrelsen kan i forbindelse med annoncering af en ansøgningsrunde fastsætte yderligere betingelser af formmæssig karakter for tilsagn om tilskud efter §§ 2-4.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ansøgning skal indgives til styrelsen i form af et ansøgningsskema, som hentes på styrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Organisationer og juridiske personer, der indgiver ansøgning om tilskud, jf. § 2, skal til ansøgningen vedlægge kopi af vedtægter eller en beskrivelse af organisationens formål.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Ansøgningen skal være modtaget i styrelsen senest på tidspunktet for den af styrelsen annoncerede frist for indgivelse af ansøgning, jf. § 3. Ansøgninger, som modtages i styrelsen efter fristen for indgivelse af ansøgning, tages ikke i betragtning.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Afgørelse om og udbetaling af tilskud</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Styrelsen træffer efter ansøgning afgørelse om tilskud efter §§ 2-4 og § 5.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ved afgørelse om tilsagn om tilskud lægges der vægt på, at puljen samlet set fordeles til en bred kreds af institutioner, civilsamfundsorganisationer samt privatpersoner under hensyntagen til kvalitet, relevans og balance i de konkrete ansøgte projekter.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Tilskud gives til projekter, der</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num1\">1)</span> i al væsentlighed afholdes inden for Danmarks EU-formandskab, der løber indtil 1. juli 2012,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num2\">2)</span> i indhold og form henvender sig til en bred eller ny målgruppe for EU-oplysning i Danmark,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num3\">3)</span> vurderes at kunne have effekt i målgruppen eller offentligheden,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num4\">4)</span> er offentligt og annonceres bredt i offentligheden, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num5\">5)</span> hvor projektets formål, metode, platform, målgruppe mv. er velbeskrevet.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Projekterne bør adressere Danmarks rolle under formandskabet i en bred kontekst eller mere direkte rette sig imod et eller flere af de mål, Danmark har opstillet for formandskabet:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk4_Num1\">1)</span> Et mere ansvarligt Europa.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk4_Num2\">2)</span> Et mere dynamisk Europa.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk4_Num3\">3)</span> Et mere grønt Europa.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk4_Num4\">4)</span> Et mere sikkert Europa.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Styrelsen kan ved afgørelse om tilsagn om tilskud lægge vægt på, at et projekt gennemføres af flere ansøgere i partnerskab, og/eller at der i et projekt anvendes nye kommunikationsformer.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Styrelsen kan give tilsagn om tilskud med et mindre beløb end ansøgt.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Giver styrelsen alene tilsagn om at yde en del af det ansøgte tilskud, kan styrelsen på forhånd godkende, at de i aktivitetsplanen beskrevne aktiviteter kan ændres. Styrelsen kan som betingelse for tilskud bestemme, hvilke aktiviteter der som minimum skal gennemføres.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Tilskud ydes med mindst 50.000 kr.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Tilsagn om tilskud efter §§ 2-4 gives på betingelse af,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> at aktiviteterne samt udgifterne hertil gennemføres så vidt muligt som beskrevet i aktivitetsplanen, jf. dog § 6, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> at ansøger aflægger rapport om de gennemførte aktiviteter, som styrelsen kan godkende, jf. § 11, og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> at ansøger aflægger regnskab for de gennemførte aktiviteter, som styrelsen kan godkende, jf. § 12 og 13.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Styrelsen kan i særlige tilfælde godkende, at aktivitetsplan og budget for en aktivitet ændres. Hvis aktivitetsplan og budget for et initiativ ændres med styrelsens godkendelse, er det en betingelse for tilsagnet om tilskud, at aktiviteten gennemføres i overensstemmelse med den ændrede aktivitetsplan og det ændrede budget.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Et tilsagn om tilskud bortfalder, hvis betingelserne i stk. 1-2 ikke opfyldes.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Ansøgere, der gives tilsagn om tilskud op til og over kr. 200.000 jf. §§ 2 og 3, får udbetalt op til kr. 200.000 samt 50 pct. af den del af tilskudsbeløbet, der overstiger kr. 200.000, når tilsagnet om tilskud er meddelt. De resterende 50 pct. af den del af tilskudsbeløbet, der overstiger kr. 200.000, udbetales, når rapport og regnskab for aktiviteten er godkendt af styrelsens, jf. §§ 11 og 13.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Såfremt en ansøger ikke har forbrugt sit samlede tilskud forinden aflevering af rapport, jf. § 11, udbetaler styrelsen ikke det resterende tilskud, ligesom styrelsen kan kræve uforbrugte beløb, der allerede er udbetalt, tilbagebetalt.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Styrelsens afgørelser om tilsagn om tilskud og afslag på tilskud er endelige og kan ikke indbringes for anden administrativ myndighed.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Ved anvendelse af tilskud til medvirken af eksterne organisationer eller personer, herunder oplægsholdere, påhviler arbejdsgiverforpligtelsen ansøger, herunder opfyldelse af krav i henhold til skattelovgivningen.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Rapport og vidensdeling</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Ansøgere, der modtager tilsagn om tilskud, skal aflægge en rapport om den aktivitet, som styrelsen har givet tilskud til. Rapporten skal aflægges til styrelsen senest en måned efter den dato for afslutning af aktiviteten, som er anført i ansøgningen om tilskud eller senest 1. november 2012.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Ansøgere skal være i besiddelse af dokumentation for de aktiviteter, der er beskrevet i de i stk. 1 nævnte rapport, samt resultatet heraf.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Regnskab og revision</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Ansøgere, der modtager tilsagn om tilskud jf. §§ 2 og 3, skal aflægge et regnskab for gennemførte aktiviteter, som styrelsen har givet tilskud til. Regnskabet skal aflægges til styrelsen senest den 1. november 2012.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Regnskabet skal opstilles på samme måde som budgettet for aktiviteterne, således at regnskabsposter og budgetposter er direkte sammenlignelige.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Tilskud fra anden side skal specificeres i regnskabet.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Til de enkelte regnskabsposter kan knyttes noter med supplerende oplysninger om regnskabsposternes indhold.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Modregning i regnskabet (nettopostering) må kun finde sted, hvis modregningen medvirker til at øge regnskabets informationsværdi. Modregnede poster skal oplyses i noter til regnskabsposterne.</p>\r\n<p class=\"Stk2\">\r\n   <span class=\"StkNr\" id=\"Par12_Stk6\">Stk. 6.</span> Regnskabet skal indeholde oplysning om den anvendte regnskabspraksis.</p>\r\n<p class=\"Stk2\">\r\n   <span class=\"StkNr\" id=\"Par12_Stk7\">Stk. 7.</span> Regnskabet skal være underskrevet af den privatperson, der er ansvarlig for aktiviteterne, eller, hvis en organisation eller anden juridisk person er ansvarlig for initiativet, hele organisationens eller den juridiske persons kompetente ledelse.</p>\r\n<p class=\"Stk2\">\r\n   <span class=\"StkNr\" id=\"Par12_Stk8\">Stk. 8.</span> Ansøgere skal være i besiddelse af dokumentation for, at betingelserne for styrelsens tilskud er opfyldt, jf. §§ 2 og 3, samt for, at de i regnskabet indregnede omkostninger vedrører aktiviteter til fremme af debat og oplysning i Danmark om Europa.</p>\r\n<p class=\"Stk2\">\r\n   <span class=\"StkNr\" id=\"Par12_Stk9\">Stk. 9.</span> Ansøgere skal opbevare regnskabsbilagene i fem år fra udgangen af regnskabsåret og på begæring fremsende dem til styrelsen.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Ansøgere, der har modtaget tilskud jf. §§ 2 og 3, skal ved regnskabsaflæggelsen afgive en underskrevet erklæring om, at de formelle krav i henholdsvis §§ 2-4, fortsat er opfyldt. Erklæringen skal være underskrevet af ansøgers ledelse.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Der skal ikke udføres revision, hvor tilskuddet udgør til og med 200.000 kr. årligt medmindre andet følger af anden lovgivning eller bestemmelser fastsat i henhold til anden lovgivning. Ansøger skal opbevare et regnskab i fem år, der er underskrevet af ledelsen. Med sin underskrift står ledelsen inde for, at tilskuddet er anvendt sparsommeligt til formålet.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Bestemmelsen i stk.1, er ikke til hinder for, at andre offentlige tilskudsydere kan opstille krav til revisionen og dens udførelse.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Revision af en ansøgers regnskab, jf. § 12, stk. 7, hvor tilskuddet udgør mere end 200.000 kr. årligt , skal udføres af en statsautorisret eller registreret revisor eller efter en revisionsordning efter lov om kommunernes styrelse eller efter lov om regioner m.v., jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Ved revisorskift skal ansøger snarest muligt underrette styrelsen om navn og adresse på den tiltrædende revisor og oplyse om årsagen til skiftet.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. og nærmere præciseret i dette kapitel.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Revisionens omfang afhænger af ansøgers administrative struktur og forretningsgange, herunder den interne kontrol, og andre forhold af betydning for regnskabsaflæggelsen. Desuden har tilskuddets størrelse betydning for revisionens omfang.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Ved revisionen efterprøves, om regnskabet er rigtigt, dvs. uden væsentlige fejl og mangler, og om de dispositioner, der er omfattet af regnskabsaflæggelsen, er i overensstemmelse med meddelte tilsagn om tilskud, jf. stk. 2, love og andre forskrifter samt med indgåede aftaler og sædvanlig praksis.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Ved revisionen skal revisor efterprøve,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk2_Num1\">1)</span> om betingelserne for styrelsens tilskud til aktiviteterne er opfyldt,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk2_Num2\">2)</span> om tilskuddet er anvendt til formålet,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk2_Num3\">3)</span> om ansøger har udvist sparsommelighed og taget skyldige økonomiske hensyn ved forvaltningen af de midler, der er omfattet af regnskabet, og</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk2_Num4\">4)</span> om de oplysninger, som ansøger har meddelt styrelsen om gennemførelse og resultat af aktiviteterne, er dokumenterede.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Revisionen udføres ved stikprøvevise undersøgelser.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Ansøger skal give revisor de oplysninger, som må anses af betydning for bedømmelsen af regnskabet samt for revisors vurdering af forvaltningen, herunder mål og opnåede resultater. Ansøger skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, som revisor finder nødvendige for udførelsen af sit hverv.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give ansøger samt styrelsen meddelelse herom.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Det samme gælder, hvis revisor under sin revision eller på anden måde bliver opmærksom på, at aktiviteternes gennemførelse er usikker af økonomiske eller andre grunde.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Det reviderede regnskab skal forsynes med en påtegning, hvoraf det fremgår, at regnskabet er revideret i overensstemmelse med reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Revisor, jf. § 15, stk. 1, skal forsyne det reviderede regnskab med en revisionspåtegning efter det til enhver tid gældende erklæringsparadigme for den uafhængige revisors påtegning, der forefindes på Rigsrevisionens hjemmeside, www.rigsrevisionen.dk/paategning.</p>\r\n<p class=\"Stk2\">\r\n   <span class=\"StkNr\" id=\"Par21_Stk3\">Stk. 3.</span> Revisor skal afgive en revisionsberetning med revisors vurdering og konklusion vedrørende den udførte revision, jf. § 18. Beretningen kan afgives i tilslutning til revisionspåtegningen, jf. stk. 1, eller i en revisionsprotokol. Revisionsberetningen skal indsendes af ansøger til styrelsen sammen med det påtegnede regnskab, jf. § 12, stk. 1.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Misligholdelse</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Hvis et tilsagn om tilskud bortfalder, jf. § 7, stk. 3, udbetaler styrelsen ikke tilskud, ligesom styrelsen har ret til at kræve allerede udbetalte beløb tilbagebetalt. Styrelsen har endvidere ret til at tilbageholde udbetaling af tilskud eller kræve udbetalte beløb tilbagebetalt, hvis ansøger har opnået tilsagnet om tilskud ved svig eller i øvrigt har afgivet urigtige oplysninger under sagsforløbet.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Offentlighed</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Oplysninger om meddelte tilsagn om tilskud samt ansøgernes rapporter, jf. § 11, offentliggøres på styrelsens hjemmeside.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Bekendtgørelsen træder i kraft den 10. februar 2012 og har gyldighed til og med 1. juli 2013.</p><div class=\"Givet\" id=\"Givet\"><p class=\"Givet\" align=\"center\">Kulturministeriet, den 7. februar 2012</p><p class=\"Sign1\" align=\"center\">Uffe Elbæk</p><p class=\"Sign2\" align=\"right\">/ Frank Rechendorff Møller</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/02/2012"
        },
        {
            "displayName": "Accession",
            "displayValue": "B20120012405"
        },
        {
            "displayName": "Entydig dokumentidentifikation",
            "displayValue": "AK000849"
        },
        {
            "displayName": "Dato for førstegangsindlæggelse",
            "displayValue": "09/02/2012"
        },
        {
            "displayName": "Dato for indlæggelse",
            "displayValue": "09/02/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "124"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "07/02/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2012-000684"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}