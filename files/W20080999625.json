{
    "id": 124352,
    "title": "Nye regler 2007, udeblivelse fra samtale i Jobcenteret, ikke dokumenteret akut udefrakommende forhold, bil gik i stykker, manglende vilje til at møde, ikke vejledt om gentagelsesvirkningen, pålægges i stedet karantæne",
    "documentTypeId": "240",
    "isSagsforlobPeriodValid": true,
    "shortName": "KEN nr 9996 af 15/08/2008",
    "documentHtml": "<div class=\"bjelke\">Den fulde tekst</div><p class=\"Titel2\">Nye regler 2007, udeblivelse fra samtale i Jobcenteret, ikke dokumenteret akut udefrakommende forhold, bil gik i stykker, manglende vilje til at møde, ikke vejledt om gentagelsesvirkningen, pålægges i stedet karantæne</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet var blevet indkaldt skriftligt og personligt til en samtale i Jobcenteret.</div>\r\n        </p>\r\n        <p class=\"Tekst2\">\r\n          <div>Medlemmet udeblev fra denne samtale i Jobcenteret.</div>\r\n        </p>\r\n        <p class=\"Tekst2\">\r\n          <div>Det var 3. gang inden for en periode på ca. 9 uger, medlemmet udeblev fra en samtale i Jobcenteret.</div>\r\n        </p>\r\n        <p class=\"Tekst2\">\r\n          <div>Medlemmet har om udeblivelsen forklaret, at medlemmet om morgenen inden samtalen i Jobcenteret skulle køre sin kæreste på arbejde, og at bilen gik i stykker på vej hjem. Medlemmet har videre forklaret, at medlemmet ikke havde medbragt mobiltelefon, og derfor prøvede at stoppe nogen for at få hjælp, men at dette først lykkedes omkring det tidspunkt, hvor samtalen skulle have fundet sted. Medlemmet har endvidere forklaret, at medlemmet straks ringede til Jobcenteret, da medlemmet var kommet ind ad døren derhjemme.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet ikke stod til rådighed på udeblivelsesdagen, og at medlemmet derfor ikke havde ret til dagpenge denne dag.</div>\r\n        </p>\r\n        <p class=\"Tekst2\">\r\n          <div>Ankenævnet lagde i den forbindelse vægt på, at medlemmet var indkaldt skriftligt og personligt til samtalen, og at medlemmet kontaktede Jobcenteret samme dag, som samtalen skulle have været have afholdt.</div>\r\n        </p>\r\n        <p class=\"Tekst2\">\r\n          <div>Ankenævnet fandt videre, at medlemmet ikke havde en gyldig grund til at udeblive fra samtalen.</div>\r\n        </p>\r\n        <p class=\"Tekst2\">\r\n          <div>Ankenævnet fandt videre, at udeblivelsen ikke kunne anses for at skyldes et akut, udefrakommende forhold, som medlemmet ikke havde kunnet forudse eller forhindre, allerede fordi medlemmet ikke på trods af flere opfordringer hertil har godtgjort eller dokumenteret de anførte hændelser.</div>\r\n        </p>\r\n        <p class=\"Tekst2\">\r\n          <div>Ankenævnet fandt endvidere ikke, at medlemmet med tilstrækkelig sikkerhed kan anses for at have haft vilje til at møde til samtalen i Jobcenteret.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at medlemmet var udeblevet fra samtaler hos Jobcenteret 3 gange inden for en periode på ca. 9 uger.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere vægt på medlemmets forklaring om årsagerne til udeblivelserne.</div>\r\n        </p>\r\n        <p class=\"Tekst2\">\r\n          <div>Ankenævnet fandt derfor, at medlemmet måtte anses for selvforskyldt ledig.</div>\r\n        </p>\r\n        <p class=\"Tekst2\">\r\n          <div>Ankenævnet fandt imidlertid ikke, at udeblivelsen skulle tillægges gentagelsesvirkning, idet medlemmet ikke kunne anses for at være blevet vejledt om gentagelsesvirkningen inden udeblivelsen.</div>\r\n        </p>\r\n        <p class=\"Tekst2\">\r\n          <div>Ankenævnet ændrer således delvist Arbejdsdirektoratets afgørelse.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 14. august 2008</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De har ikke ret til dagpenge den 21. august 2007, idet De ikke stod til rådighed for arbejdsmarkedet.</p>\r\n      <p class=\"TekstV\">De anses for selvforskyldt ledig den 21. august 2007, og De skal have en karantæne på 2 uger.</p>\r\n      <p class=\"TekstV\">Deres udeblivelse den 21. august 2007 skal ikke tillægges gentagelsesvirkning.</p>\r\n      <p class=\"TekstV\">Ankenævnet ændrer således delvist Arbejdsdirektoratets afgørelse af den 16. oktober 2007.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De blev anset for selvforskyldt ledig den 13. august 2007,</p>\r\n        <p class=\"Liste1\"><span class=\"Liste1Nr\" id=\"\">–</span> Jobcenteret den 14. august 2007 indkaldte Dem skriftligt og personligt til jobsamtale den 21. august 2007,</p>\r\n        <p class=\"Liste1\"><span class=\"Liste1Nr\" id=\"\">–</span> De udeblev fra jobsamtalen i Jobcenteret den 21. august 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> De om årsagen til udeblivelsen har oplyst, at Deres bil gik i stykker, da De om morgenen inden samtalen i Jobcenteret skulle køre Deres kæreste på arbejde.</p>\r\n      </p>\r\n      <p class=\"TekstV\"><span class=\"Underline\">Rådighed:</span></p>\r\n      <p class=\"TekstV\">Et ledigt medlem kan kun få dagpenge, hvis medlemmet står til rådighed for arbejdsmarkedet. Et medlem kan ikke få dagpenge, når medlemmet udebliver fra en jobsamtale, som Jobcenteret har indkaldt medlemmet til skriftligt og personligt.</p>\r\n      <p class=\"TekstV\">Medlemmet kan igen få dagpenge, når medlemmet har henvendt sig til afsenderen af indkaldelsen om udeblivelsen. Henvender medlemmet sig samme dag, som samtalen skulle have været afholdt, kan medlemmet ikke få dagpenge for den dag, hvor samtalen skulle have været afholdt.</p>\r\n      <p class=\"TekstV\">Ankenævnet finder, at De ikke stod til rådighed den 21. august 2007, hvor De udeblev fra jobsamtalen hos Jobcenteret. De har derfor ikke ret til dagpenge denne dag.</p>\r\n      <p class=\"TekstV\">Ankenævnet har lagt vægt på, at De var indkaldt skriftligt og personligt til samtalen, og at De kontaktede Jobcenteret om udeblivelsen samme dag, som samtalen skulle have været afholdt.</p>\r\n      <p class=\"TekstV\"><span class=\"Underline\">Selvforskyldt ledighed:</span></p>\r\n      <p class=\"TekstV\">Et medlem, som er blevet udelukket fra ret til dagpenge på grund af udeblivelse fra en jobsamtale, er selvforskyldt ledig, hvis medlemmet inden for 12 måneder efter udeblivelsen udebliver fra en jobsamtale uden en gyldig grund. Det er en betingelse, at Jobcenteret har indkaldt medlemmet skriftligt og personligt.</p>\r\n      <p class=\"TekstV\">De gyldige grunde, der kan begrunde, at udeblivelsen ikke anses for selvforskyldt, fremgår af bekendtgørelsen om selvforskyldt ledighed kap. 4.</p>\r\n      <p class=\"TekstV\">Et medlem er samtidig ikke selvforskyldt ledig, hvis medlemmet har vilje til at møde til samtalen, men udebliver, og det dokumenteres, at udeblivelsen skyldes et akut, udefrakommende forhold, som medlemmet ikke har kunnet forudse eller forhindre. Det er en betingelse, at medlemmet straks kontakter Jobcenteret om udeblivelsen.</p>\r\n      <p class=\"TekstV\">Ankenævnet finder, at De var selvforskyldt ledig, da De udeblev fra samtalen i Jobcenteret den 21. august 2007.</p>\r\n      <p class=\"TekstV\">Ankenævnet har lagt vægt på, at Jobcenteret den 14. august 2007 indkaldte Dem skriftligt og personligt til jobsamtale den 21. august 2007.</p>\r\n      <p class=\"TekstV\">Ankenævnet har endvidere lagt vægt på, at der ikke foreligger oplysninger om, at De havde en gyldig grund til at udeblive fra samtalen. De forhold, De har anført om problemer med Deres bil m.v., kan ikke anses for en gyldig grund.</p>\r\n      <p class=\"TekstV\">Ankenævnet finder samtidig ikke, at Deres udeblivelse fra samtalen kan anses for at skyldes et akut, udefrakommende forhold, som De ikke havde kunnet forudse eller forhindre, allerede fordi De ikke på trods af flere opfordringer hertil har godtgjort eller dokumenteret De af Dem anførte hændelser.</p>\r\n      <p class=\"TekstV\">De har forklaret, at De inden samtalen i Jobcenteret skulle køre Deres kæreste på arbejde, og at Deres bil gik i stykker på vejen tilbage. De har videre forklaret, at De ikke havde medbragt Deres mobiltelefon, og at De derfor prøvede at stoppe nogen for at få hjælp, men at dette først lykkedes omkring det tidspunkt, hvor samtalen skulle have fundet sted.</p>\r\n      <p class=\"TekstV\">Ankenævnet finder i øvrigt ikke, at De med tilstrækkelig sikkerhed kan anses for at have haft vilje til at møde til samtalen i Jobcenteret den 21. august 2007.</p>\r\n      <p class=\"TekstV\">Ankenævnet har i den forbindelse lagt vægt på, at De er udeblevet fra samtaler hos Jobcenteret 3 gange inden for en periode på ca. 9 uger.</p>\r\n      <p class=\"TekstV\">Ankenævnet har endvidere lagt vægt på, at De om grunden til den første udeblivelse har forklaret, at De troede, at samtalen var kl. 10:30 og ikke kl. 10:00, hvorfor De kontaktede Jobcenteret 10 min. for sent, og De om grunden til den anden udeblivelse har forklaret, at De først kontaktede Jobcenteret dagen efter udeblivelsen, fordi de havde en jobsamtale samme dag og derfor glemte alt om samtalen i Jobcenteret.</p>\r\n      <p class=\"TekstV\">Ankenævnet finder på baggrund af ovenstående, at De er selvforskyldt ledig.</p>\r\n      <p class=\"TekstV\">Ankenævnet finder imidlertid ikke, at Deres udeblivelse den 21. august 2007 skal tillægges gentagelsesvirkning, idet De ikke kan anses for at være blevet vejledt om gentagelsesvirkningen inden udeblivelsen den 21. august 2007.</p>\r\n      <p class=\"TekstV\">De pålægges derfor alene en karantæne på 2 uger.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 63, stk. 6, § 63 a, stk. 3 og § 65 i lov om arbejdsløshedsforsikring mv., jf. lovbekendtgørelse nr. 994 af 8. august 2007,</p>\r\n        <p class=\"Liste1\"><span class=\"Liste1Nr\" id=\"\">–</span> § 5, stk. 1 og stk. 2, nr. 2, § 37, stk. 1, stk. 3 og stk. 4 og § 38, stk. 1, i Arbejdsdirektoratets bekendtgørelse nr. 178 af 19. februar 2007 om selvforskyldt ledighed,</p>\r\n        <p class=\"Liste1\"><span class=\"Liste1Nr\" id=\"\">–</span> § 3 og § 12, stk. 2, i Arbejdsdirektoratets bekendtgørelse nr. 179 af 19. februar 2007 om rådighed, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1 og § 3 i bekendtgørelse nr. 177 af 19. februar 2007 om en a-kasses pligt til at vejlede m.v.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet samt kontorrapport af 7. maj 2008, kopi af Arbejdsdirektoratets brev til Dem af 8. maj 2008 og sekretariatets brev til Dem af 28. maj 2008.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\">A-kassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 994 af 8.</span> <span class=\"Bold\">august 2007:</span></p>\r\n      <p class=\"TekstV\"><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmet uden fyldestgørende grund afslår et rimeligt arbejde, der er formidlet af staten i jobcenteret, arbejdsløshedskassen eller andre efter kapitel 3 i lov om en aktiv beskæftigelsesindsats,</p>\r\n        <p class=\"Liste1\"><span class=\"Liste1Nr\" id=\"\">2)</span> at medlemmet uden fyldestgørende grund ophører med sit arbejde,</p>\r\n        <p class=\"Liste1\"><span class=\"Liste1Nr\" id=\"\">3)</span> at medlemmet afskediges af en grund, der væsentligst kan tilregnes medlemmet,</p>\r\n        <p class=\"Liste1\"><span class=\"Liste1Nr\" id=\"\">4)</span> at medlemmet under en jobsamtale uden fyldestgørende grund afslår at medvirke til at indgå aftaler om tilbud efter lov om en aktiv beskæftigelsesindsats eller at følge op på indgåede aftaler om beskæftigelsesindsatsen, eller</p>\r\n        <p class=\"Liste1\"><span class=\"Liste1Nr\" id=\"\">5)</span> at medlemmet uden fyldestgørende grund udebliver fra, afslår eller ophører i tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Bestemmelsen i stk. 1, nr. 2, finder ikke anvendelse ved ophør af selvstændig virksomhed, jf. § 57, stk. 3. I disse tilfælde udbetales dagpenge ikke for de første 3 uger efter ophøret. Dog udbetales dagpenge efter den første uge i følgende tilfælde:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Ved ophør på grund af konkurs,</p>\r\n        <p class=\"Liste1\"><span class=\"Liste1Nr\" id=\"\">2)</span> ved ophør på grund af betalingsstandsning, eller</p>\r\n        <p class=\"Liste1\"><span class=\"Liste1Nr\" id=\"\">3)</span> ved ophør på grund af tvangsauktion.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Et medlem, der nægter at medvirke til udvikling og produktion af krigsmateriel, jf. lov om krigsmateriel m.v., anses for at have fyldestgørende grund til at undlade at overtage arbejde eller ophøre med arbejdet, jf. stk. 1.</p>\r\n      <p class=\"TekstV\"><span class=\"Italic\">Stk. 4.</span> Ved selvforskyldt ledighed efter stk. 1, pålægges medlemmet en karantæne på 3 uger. Hvis medlemmet inden for de seneste 12 måneder forud for den selvforskyldte ledighed har fået en karantæne efter § 63 a, stk. 2, for at udeblive fra en samtale, eller er blevet selvforskyldt ledig, jf. stk. 1, bortfalder retten til dagpenge, indtil</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> et fuldtidsforsikret medlem har haft mere end 300 timers arbejde inden for 10 uger,</p>\r\n        <p class=\"Liste1\"><span class=\"Liste1Nr\" id=\"\">2)</span> et deltidsforsikret medlem har haft mindst 150 timers arbejde inden for 10 uger eller</p>\r\n        <p class=\"Liste1\"><span class=\"Liste1Nr\" id=\"\">3)</span> et medlem i mindst 26 uger uafbrudt har drevet selvstændig virksomhed i væsentligt omfang.</p>\r\n      </p>\r\n      <p class=\"TekstV\"><span class=\"Italic\">Stk. 5.</span> For et medlem, der er mellem 25 og 30 år, og som ikke har gennemført en uddannelse, der berettiger til optagelse i en arbejdsløshedskasse, jf. § 41, bortfalder retten til dagpenge, jf. stk. 4, 2. pkt., hvis medlemmet efter at have afslået eller være ophørt i et tilbud efter § 85, stk. 3, i lov om en aktiv beskæftigelsesindsats, uden fyldestgørende grund afslår at finde, søge ind på eller påbegynde en uddannelse, jf. § 85, stk. 4, i lov om en aktiv beskæftigelsesindsats.</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-5.</p>\r\n      <p class=\"TekstV\"><span class=\"Bold\">§ 63 a.</span> Der kan ikke udbetales dagpenge til et medlem, som udebliver fra en jobsamtale hos staten i jobcenteret eller hos anden aktør eller fra en formidlings-, cv- eller rådighedssamtale i arbejdsløshedskassen. Dagpenge kan tidligst udbetales, når medlemmet har henvendt sig til staten i jobcenteret eller anden aktør henholdsvis arbejdsløshedskassen om udeblivelsen, jf. dog stk. 2.</p>\r\n      <p class=\"TekstV\"><span class=\"Italic\">Stk. 2.</span> Et medlem, som inden for 12 måneder efter at være blevet udelukket fra ret til dagpenge efter stk. 1, uden fyldestgørende grund igen udebliver fra en jobsamtale, formidlings-, cv- eller rådighedssamtale, pålægges en karantæne på 2 uger, jf. dog stk. 3.</p>\r\n      <p class=\"TekstV\"><span class=\"Italic\">Stk. 3.</span> Hvis medlemmet inden for 12 måneder efter at have fået en karantæne for at udeblive fra en samtale, jf. stk. 2, eller efter at have fået en karantæne for selvforskyldt ledighed, jf. § 63, stk. 4, 1. pkt., uden fyldestgørende grund på ny udebliver fra en jobsamtale, formidlings-, cv- eller rådighedssamtale, bortfalder retten til dagpenge, indtil</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> et fuldtidsforsikret medlem har haft mere end 300 timers arbejde inden for 10 uger,</p>\r\n        <p class=\"Liste1\"><span class=\"Liste1Nr\" id=\"\">2)</span> et deltidsforsikret medlem har haft mindst 150 timers arbejde inden for 10 uger eller</p>\r\n        <p class=\"Liste1\"><span class=\"Liste1Nr\" id=\"\">3)</span> et medlem i mindst 26 uger uafbrudt har drevet selvstændig virksomhed i væsentligt omfang.</p>\r\n      </p>\r\n      <p class=\"TekstV\"><span class=\"Italic\">Stk. 4.</span> Direktøren for Arbejdsdirektoratet fastsætter efter forhandling med Beskæftigelsesrådet de nærmere regler for anvendelsen af bestemmelserne i stk. 1-3.</p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Italic\">Stk. 2.</span> Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63 a.</p>\r\n      <p class=\"TekstV\"><span class=\"Italic\">Stk. 3.</span> Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.</p>\r\n      <p class=\"TekstV\"><span class=\"Italic\">Stk. 4.</span> Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.</p>\r\n      <p class=\"TekstV\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4, fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"TekstV\"><span class=\"Italic\">Stk. 6.</span> Arbejdsløshedskassernes fremgangsmåde ved udveksling af information med staten i jobcenteret sker efter regler fastsat af direktøren for Arbejdsdirektoratet efter forhandling med chefen for Arbejdsmarkedsstyrelsen og Beskæftigelsesrådet. Direktøren for Arbejdsdirektoratet fastsætter efter forhandling med chefen for Arbejdsmarkedsstyrelsen og Beskæftigelsesrådet nærmere regler for arbejdsløshedskassernes pligt til at videregive oplysninger til brug for staten i jobcenteret eller til statistisk brug.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 178 af 19. februar 2007 om selvforskyldt ledighed:</span></p>\r\n      <p class=\"TekstV\"><span class=\"Italic\">Kapitel 2</span></p>\r\n      <p class=\"TekstV\"><span class=\"Italic\">Selvforskyldt ledighed ved udeblivelse fra samtaler eller aktiviteter, som jobcenteret eller a-kassen har indkaldt til</span></p>\r\n      <p class=\"TekstV\"><span class=\"Bold\">§ 5.</span> Et medlem, som er blevet udelukket fra ret til dagpenge i medfør af § 37, og som inden for 12 måneder efter udeblivelsen, udebliver fra en jobsamtale eller en aktivitet uden en gyldig grund, er selvforskyldt ledig. Det er et krav, at jobcenteret har indkaldt medlemmet skriftligt og personligt. Det er endvidere et krav, at aktiviteten har et konkret beskæftigelsesrettet sigte.</p>\r\n      <p class=\"TekstV\"><span class=\"Italic\">Stk. 2.</span> Medlemmet er dog ikke selvforskyldt ledig, hvis medlemmet har vilje til at møde til samtalen eller aktiviteten, men udebliver,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> fordi medlemmet er i arbejde på tidspunktet for samtalen eller aktiviteten, er til en ansættelsessamtale hos en arbejdsgiver eller er til møde hos anden aktør, eller</p>\r\n        <p class=\"Liste1\"><span class=\"Liste1Nr\" id=\"\">2)</span> hvis det dokumenteres, at udeblivelsen skyldes et akut, udefra kommende forhold, som medlemmet ikke har kunnet forudse eller forhindre.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Det er en betingelse for anvendelsen af stk. 2, at medlemmet straks kontakter jobcenteret om udeblivelsen.</p>\r\n      <p class=\"TekstV\"><span class=\"Italic\">Kapitel 4</span></p>\r\n      <p class=\"TekstV\"><span class=\"Italic\">Gyldige grunde</span></p>\r\n      <p class=\"TekstV\"><span class=\"Bold\">§ 14.</span> En gyldig grund skal foreligge på det tidspunkt, hvor et medlem afslår eller opsiger et arbejde eller et tilbud eller udebliver fra en jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 2.</span> Det er ikke en gyldig grund, hvis årsagen til afslaget, opsigelsen eller udeblivelsen er en afledt følge af en handling, som medlemmet har foretaget efter eget valg.</p>\r\n      <p class=\"TekstV\"><span class=\"Italic\">Helbred</span></p>\r\n      <p class=\"TekstV\"><span class=\"Bold\">§ 15.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis der er dokumentation fra en læge for,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmet på grund af sit helbred ikke eller kun med vanskelighed kan udføre arbejdet, eller</p>\r\n        <p class=\"Liste1\"><span class=\"Liste1Nr\" id=\"\">2)</span> at arbejdet vil medføre, at der opstår eller sker en forværring af helbredsmæssige problemer, herunder problemer ved graviditet.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Ved opsigelse eller ophør er det et krav, at medlemmet har prøvet at få et andet arbejde på arbejdspladsen.</p>\r\n      <p class=\"TekstV\"><span class=\"Italic\">Transport</span></p>\r\n      <p class=\"TekstV\"><span class=\"Bold\">§ 16.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis afstanden mellem bopæl og arbejdssted medfører, at den tid, der går til transport, er mere end, hvad der skal accepteres efter § 9, i bekendtgørelse om rådighed.</p>\r\n      <p class=\"TekstV\"><span class=\"Italic\">Stk. 2.</span> Ved opsigelse eller ophør er det et krav, at medlemmet har prøvet at få en anden arbejdstid, og at opsigelsen sker i umiddelbar tilknytning til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> omlægning af offentlige transportmidler,</p>\r\n        <p class=\"Liste1\"><span class=\"Liste1Nr\" id=\"\">2)</span> ændring af arbejdstidens placering, eller</p>\r\n        <p class=\"Liste1\"><span class=\"Liste1Nr\" id=\"\">3)</span> bortfald af en privat aftale om samkørsel med personer uden for medlemmets husstand, hvor medlemmet ikke har råderet over transportmidlet.</p>\r\n      </p>\r\n      <p class=\"TekstV\"><span class=\"Italic\">Pasning af familie</span></p>\r\n      <p class=\"TekstV\"><span class=\"Bold\">§ 17.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis medlemmet ikke har pasningsmulighed for børn eller andre familiemedlemmer af husstanden, der kræver pleje.</p>\r\n      <p class=\"TekstV\"><span class=\"Italic\">Stk. 2.</span> Ved opsigelse skal medlemmet have prøvet at få en anden arbejdstid, og medlemmet skal have gjort rimelige forsøg på at skaffe en pasningsmulighed.</p>\r\n      <p class=\"TekstV\"><span class=\"Italic\">Stk. 3.</span> Stk. 1 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4.</span> Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\"><span class=\"Italic\">Efterløn</span></p>\r\n      <p class=\"TekstV\"><span class=\"Bold\">§ 18.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis medlemmet ønsker at gå på efterløn, og medlemmet rent faktisk går på efterløn.</p>\r\n      <p class=\"TekstV\"><span class=\"Italic\">Stk. 2.</span> Ved afslag er det et krav, at medlemmet har søgt om at gå på efterløn i umiddelbar tilknytning til afslaget og med virkning fra ansøgningen.</p>\r\n      <p class=\"TekstV\"><span class=\"Italic\">Stk. 3.</span> Stk. 1 og 2 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4.</span> Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\"><span class=\"Italic\">Deltidsforsikredes arbejdstid</span></p>\r\n      <p class=\"TekstV\"><span class=\"Bold\">§ 19.</span> Et deltidsforsikret medlem kan afslå eller opsige et arbejde eller afslå eller ophøre i et tilbud eller en aktivitet, hvis arbejdstiden er på over 6 timer i døgnet eller beregnet i gennemsnit for 1 måned er på over 30 timer om ugen.</p>\r\n      <p class=\"TekstV\"><span class=\"Italic\">Stk. 2.</span> Ved opsigelse af et arbejde eller ved ophør i et tilbud er det et krav, at den ændrede arbejdstid er pålagt medlemmet af arbejdsgiveren, og at medlemmet ikke har accepteret arbejdstiden.</p>\r\n      <p class=\"TekstV\"><span class=\"Italic\">Stk. 3.</span> Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\"><span class=\"Italic\">Tab af supplerende dagpenge</span></p>\r\n      <p class=\"TekstV\"><span class=\"Bold\">§ 20.</span> Et medlem kan afslå eller opsige et arbejde, hvis medlemmet mister retten til supplerende dagpenge, jf. § 60, stk. 1, og § 73, stk. 2, i loven.</p>\r\n      <p class=\"TekstV\"><span class=\"Italic\">Stk. 2.</span> Et medlem kan opsige et arbejde og fratræde inden for 26 uger efter, at retten til supplerende dagpenge er faldet bort.</p>\r\n      <p class=\"TekstV\"><span class=\"Italic\">Frigørelsesattest</span></p>\r\n      <p class=\"TekstV\"><span class=\"Bold\">§ 21.</span> Et medlem kan afslå eller opsige et arbejde eller afslå eller ophøre i et tilbud, hvis medlemmet mister retten til supplerende dagpenge, fordi arbejdsgiveren ikke vil udstede en frigørelsesattest eller kalder en frigørelsesattest tilbage.</p>\r\n      <p class=\"TekstV\"><span class=\"Italic\">Stk. 2.</span> Ved opsigelse og ophør er det et krav, at medlemmet ikke har accepteret at fortsætte i arbejdet uden samtidig at få supplerende dagpenge.</p>\r\n      <p class=\"TekstV\"><span class=\"Italic\">Arbejde i udlandet</span></p>\r\n      <p class=\"TekstV\"><span class=\"Bold\">§ 22.</span> Et medlem kan opsige et arbejde, hvis arbejdet bliver udført i udlandet eller i Grønland, medmindre medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> under ansættelsen har bopæl i Danmark,</p>\r\n        <p class=\"Liste1\"><span class=\"Liste1Nr\" id=\"\">2)</span> er udsendt af den danske stat eller</p>\r\n        <p class=\"Liste1\"><span class=\"Liste1Nr\" id=\"\">3)</span> er ansat hos en arbejdsgiver, der er skattemæssigt registreret i Danmark.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Et medlem kan afslå et formidlet arbejde, hvis arbejdet skal udføres i udlandet, på Færøerne eller i Grønland.</p>\r\n      <p class=\"TekstV\"><span class=\"Italic\">Produktion af krigsmateriel</span></p>\r\n      <p class=\"TekstV\"><span class=\"Bold\">§ 23.</span> Et medlem kan afslå eller opsige et arbejde eller afslå eller ophøre i et tilbud, hvis medlemmet ikke vil være med til at udvikle eller producere krigsmateriel, jf. lov om krigsmateriel m.v.</p>\r\n      <p class=\"TekstV\"><span class=\"Italic\">Stk. 2.</span> A-kassen skal indhente en skriftlig erklæring fra Justitsministeriet om, at den pågældende virksomhed er omfattet af lov om krigsmateriel m.v.</p>\r\n      <p class=\"TekstV\"><span class=\"Italic\">Pasning af handicappet eller alvorligt sygt barn eller døende nærtstående</span></p>\r\n      <p class=\"TekstV\"><span class=\"Bold\">§ 24.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis medlemmet får eller straks efter begynder at få</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> støtte efter lov om social service til at passe et handicappet barn,</p>\r\n        <p class=\"Liste1\"><span class=\"Liste1Nr\" id=\"\">2)</span> støtte efter lov om social service til at passe nærtstående, der ønsker at dø i eget hjem eller</p>\r\n        <p class=\"Liste1\"><span class=\"Liste1Nr\" id=\"\">3)</span> støtte efter lov om ret til orlov og dagpenge ved barsel til at passe et alvorligt sygt barn.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Ved opsigelse er det et krav, at medlemmet har fået afslag på at få orlov fra arbejdet.</p>\r\n      <p class=\"TekstV\"><span class=\"Italic\">Stk. 3.</span> Stk. 1 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4.</span> Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\"><span class=\"Italic\">Arbejdspladsen</span></p>\r\n      <p class=\"TekstV\"><span class=\"Bold\">§ 25.</span> Et medlem kan opsige et arbejde eller ophøre i et tilbud, hvis almindelige arbejdsretlige principper gør, at medlemmet ikke skal fortsætte med arbejdet.</p>\r\n      <p class=\"TekstV\"><span class=\"Italic\">Stk. 2.</span> Det er et krav, at medlemmet har henvendt sig til arbejdsgiveren for at få løst de opståede problemer eventuelt gennem den faglige organisation.</p>\r\n      <p class=\"TekstV\"><span class=\"Italic\">Flytning som skyldes, at ægtefællen eller samleveren flytter for at overtage arbejde mv.</span></p>\r\n      <p class=\"TekstV\"><span class=\"Bold\">§ 26.</span> Et medlem kan opsige et arbejde eller ophøre i et tilbud eller en aktivitet i forbindelse med en flytning, som skyldes, at ægtefællen eller samleveren er flyttet for at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\" id=\"\">2)</span> begynde på en uddannelse af mindst 18 måneders varighed, eller fortsætte i et uddannelsesforløb, hvor der er mindst 18 måneder tilbage af uddannelsesforløbet eller</p>\r\n        <p class=\"Liste1\"><span class=\"Liste1Nr\" id=\"\">3)</span> begynde eller flytte en selvstændig virksomhed, der udøves mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Det er et krav,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmets opsigelse og flytning sker inden 1 år efter, at ægtefællen eller samleveren er flyttet,</p>\r\n        <p class=\"Liste1\"><span class=\"Liste1Nr\" id=\"\">2)</span> at ægtefællens eller samleverens daglige transporttid fra den hidtidige bopæl til det nye arbejde mv. er mere end, hvad der skal accepteres efter § 9 i bekendtgørelse om rådighed, og</p>\r\n        <p class=\"Liste1\"><span class=\"Liste1Nr\" id=\"\">3)</span> at medlemmets daglige transporttid fra ægtefællens eller samleverens nye bopæl til arbejdet er mere end, hvad der skal accepteres efter § 9 i bekendtgørelse om rådighed.</p>\r\n      </p>\r\n      <p class=\"TekstV\"><span class=\"Italic\">Fratrædelsesgodtgørelse</span></p>\r\n      <p class=\"TekstV\"><span class=\"Bold\">§ 27.</span> Et medlem kan opsige et arbejde, hvis medlemmet ved en fratrædelse får en godtgørelse fra arbejdsgiveren, der medfører fradrag i dagpengene efter bekendtgørelse om fradrag i arbejdsløshedsdagpenge mv.</p>\r\n      <p class=\"TekstV\"><span class=\"Italic\">Stk. 2.</span> Det er et krav,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at godtgørelsen gives som et led i en fratrædelsesordning, og</p>\r\n        <p class=\"Liste1\"><span class=\"Liste1Nr\" id=\"\">2)</span> at godtgørelsen sammen med løn i den periode, hvor medlemmets opsigelsesvarsel løber, mindst svarer til løn for den periode, der svarer til arbejdsgiverens opsigelsesvarsel.</p>\r\n      </p>\r\n      <p class=\"TekstV\"><span class=\"Italic\">Fysisk vold</span></p>\r\n      <p class=\"TekstV\"><span class=\"Bold\">§ 28.</span> Et medlem kan opsige et arbejde eller ophøre i et tilbud eller en aktivitet, hvis en flytning fra en hidtidig bopæl skyldes, at en samboende ægtefælle eller samlever udøver fysisk vold mod medlemmet, når</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> ophøret og flytningen sker inden for 2 måneder efter, at den fysiske vold er udøvet, og</p>\r\n        <p class=\"Liste1\"><span class=\"Liste1Nr\" id=\"\">2)</span> det ved en lægeattest eller en politianmeldelse dokumenteres, at medlemmet har været udsat for fysisk vold.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Et medlem kan opsige et arbejde eller ophøre i et tilbud eller en aktivitet, selv om medlemmet ikke kan dokumentere fysisk vold, hvis det kan dokumenteres ved en politianmeldelse, at flytningen og opsigelsen skyldes en overhængende fare for medlemmets liv på grund af trusler om fysisk vold fra samboende ægtefælle eller samlevers side.</p>\r\n      <p class=\"TekstV\"><span class=\"Italic\">Det formidlede arbejde</span></p>\r\n      <p class=\"TekstV\"><span class=\"Bold\">§ 29.</span> Et medlem kan afslå et formidlet arbejde, hvis medlemmet ikke har pligt til at overtage arbejdet efter reglerne i §§ 7 og 8 i bekendtgørelse om rådighed.</p>\r\n      <p class=\"TekstV\"><span class=\"Italic\">Overtagelse af arbejde mv., som medlemmet selv har fundet</span></p>\r\n      <p class=\"TekstV\"><span class=\"Bold\">§ 30.</span> Et medlem kan afslå eller opsige et arbejde, hvis det skyldes, at medlemmet skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\" id=\"\">2)</span> begynde på en uddannelse af mindst 1 års varighed eller</p>\r\n        <p class=\"Liste1\"><span class=\"Liste1Nr\" id=\"\">3)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Et medlem kan opsige et arbejde, hvis medlemmet er blevet afskediget af en grund, der ikke væsentligst skyldes medlemmet for at overtage andet arbejde, der på opsigelsestidspunktet forventes at fortsætte udover det tidspunkt, hvor medlemmet ellers skulle have været fratrådt.</p>\r\n      <p class=\"TekstV\"><span class=\"Italic\">Stk. 3.</span> Medlemmets samlede arbejdstid efter afslaget eller efter ophøret skal være af et omfang, der ikke kan give ret til supplerende dagpenge eller være på samme eller højere ugentligt timetal end det arbejde, der afslås eller opsiges.</p>\r\n      <p class=\"TekstV\"><span class=\"Italic\">Stk. 4</span>. Et medlem kan ophøre i et tilbud eller en aktivitet, hvis det skyldes, at medlemmet skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\" id=\"\">2)</span> overtage arbejde med en daglig arbejdstid på mindst 4 timer eller en ugentlig arbejdstid på mindst 20 timer,</p>\r\n        <p class=\"Liste1\"><span class=\"Liste1Nr\" id=\"\">3)</span> begynde på en uddannelse af mindst 1 års varighed eller</p>\r\n        <p class=\"Liste1\"><span class=\"Liste1Nr\" id=\"\">4)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"TekstV\"><span class=\"Italic\">Overtagelse af formidlet arbejde</span></p>\r\n      <p class=\"TekstV\"><span class=\"Bold\">§ 31.</span> Et medlem kan ophøre i et tilbud eller en aktivitet, hvis det skyldes, at medlemmet skal overtage et arbejde, der er formidlet af a-kassen, anden aktør eller jobcenteret.</p>\r\n      <p class=\"TekstV\"><span class=\"Italic\">Flere arbejdsforhold</span></p>\r\n      <p class=\"TekstV\"><span class=\"Bold\">§ 32.</span> Et medlem kan opsige et af flere arbejdsforhold, der tilsammen er på mere end fagets normale arbejdstid om ugen, hvis medlemmets samlede arbejdstid efter ophøret ikke kommer ned på et timetal om ugen, der kan give ret til supplerende dagpenge.</p>\r\n      <p class=\"TekstV\"><span class=\"Italic\">Sammenfald mellem arbejde og bolig</span></p>\r\n      <p class=\"TekstV\"><span class=\"Bold\">§ 33.</span> Et medlem kan opsige et arbejde eller ophøre i et tilbud, hvis arbejdsstedet og boligen er sammenfaldende, og medlemmet ikke længere kan disponere over boligen.</p>\r\n      <p class=\"TekstV\"><span class=\"Italic\">Stk. 2.</span> Det er et krav,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmet ikke har haft indflydelse på grunden til, at der ikke længere kan disponeres over boligen, og</p>\r\n        <p class=\"Liste1\"><span class=\"Liste1Nr\" id=\"\">2)</span> at arbejdet ikke kan udføres fra den nye bolig.</p>\r\n      </p>\r\n      <p class=\"TekstV\"><span class=\"Italic\">Rimeligt tilbud mv.</span></p>\r\n      <p class=\"TekstV\"><span class=\"Bold\">§ 34.</span> Et medlem kan afslå eller ophøre i et tilbud, hvis tilbudet ikke er rimeligt efter en afgørelse, der er truffet af Beskæftigelsesankenævnet.</p>\r\n      <p class=\"TekstV\"><span class=\"Italic\">Aftjene værnepligt mv.</span></p>\r\n      <p class=\"TekstV\"><span class=\"Bold\">§ 35.</span> Et medlem kan afslå eller opsige et arbejde eller afslå eller ophøre i et tilbud eller en aktivitet for at aftjene militær eller civil værnepligt, udføre FN-tjeneste eller ligestillede opgaver, som er omfattet af lov om værnepligtsorlov og orlov til FN-tjeneste mv.</p>\r\n      <p class=\"TekstV\"><span class=\"Italic\">Stk. 2.</span> Det er et krav, at medlemmet ikke er omfattet af lov om værnepligtsorlov og orlov til FN-tjeneste mv.</p>\r\n      <p class=\"TekstV\"><span class=\"Italic\">Stk. 3.</span> Stk. 1 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4.</span> Stk. 1 og 2 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\"><span class=\"Italic\">Arbejde, som efter sin art normalt ikke udbydes som hovedbeskæftigelse</span></p>\r\n      <p class=\"TekstV\"><span class=\"Bold\">§ 36.</span> Direktøren for Arbejdsdirektoratet kan i særlige tilfælde bestemme, at det er en gyldig grund, hvis medlemmet opsiger et arbejde, som efter sin art normalt ikke udbydes som hovedbeskæftigelse.</p>\r\n      <p class=\"TekstV\"><span class=\"Italic\">Kapitel 5</span></p>\r\n      <p class=\"TekstV\"><span class=\"Italic\">Sanktioner</span></p>\r\n      <p class=\"TekstV\"><span class=\"Italic\">Manglende ret til dagpenge i en periode på grund af udeblivelse fra jobsamtale, aktivitet, formidlingssamtale, CV-samtale, rådighedssamtale, vejledningssamtale</span></p>\r\n      <p class=\"TekstV\"><span class=\"Bold\">§ 37.</span> Et medlem kan ikke få dagpenge, når medlemmet udebliver fra en jobsamtale eller en aktivitet, som jobcenteret har indkaldt medlemmet til skriftligt og personligt.</p>\r\n      <p class=\"TekstV\"><span class=\"Italic\">Stk. 2.</span> Et medlem kan ikke få dagpenge, når medlemmet udebliver fra en formidlingssamtale, CV-samtale, rådighedssamtale, vejledningssamtale eller møder mv., som har til formål at styrke medlemmets tilknytning til arbejdsmarkedet, og som a-kassen har indkaldt medlemmet til skriftligt og personligt og med angivelse af samtalens formål.</p>\r\n      <p class=\"TekstV\"><span class=\"Italic\">Stk. 3.</span> Medlemmet kan igen få dagpenge, når medlemmet har henvendt sig til afsenderen af indkaldelsen om udeblivelsen.</p>\r\n      <p class=\"TekstV\"><span class=\"Italic\">Stk. 4.</span> Henvender medlemmet sig før samtalen eller samme dag, som samtalen skulle have været afholdt, kan medlemmet ikke få dagpenge for den dag, hvor samtalen eller aktiviteten skulle have været afholdt.</p>\r\n      <p class=\"TekstV\"><span class=\"Italic\">Karantæne</span></p>\r\n      <p class=\"TekstV\"><span class=\"Bold\">§ 38.</span> Et medlem skal have 2 ugers karantæne hvis medlemmet er selvforskyldt ledig efter bestemmelserne i kapitel 2, jf. dog § 41.</p>\r\n      <p class=\"TekstV\"><span class=\"Italic\">Stk. 2.</span> Et medlem skal have 3 ugers karantæne, hvis medlemmet er selvforskyldt ledig efter bestemmelserne i kapitel 3, jf. dog § 41.</p>\r\n      <p class=\"TekstV\">Arbejdsdirektoratets bekendtgørelse nr. 179 af 19. februar 2007 om rådighed:</p>\r\n      <p class=\"TekstV\"><span class=\"Italic\">Kapitel 2</span></p>\r\n      <p class=\"TekstV\"><span class=\"Italic\">Generelle rådighedsbetingelser</span></p>\r\n      <p class=\"TekstV\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"TekstV\"><span class=\"Italic\">Kapitel 3</span></p>\r\n      <p class=\"TekstV\"><span class=\"Italic\">Rådighedsforpligtelsen i særlige situationer</span></p>\r\n      <p class=\"TekstV\"><span class=\"Italic\">Tilbud</span></p>\r\n      <p class=\"TekstV\"><span class=\"Bold\">§ 12.</span> Et medlem, der deltager i en aktivitet eller et tilbud, skal søge arbejde, jf. § 10, og kunne overtage arbejde med dags varsel, medmindre jobcenteret har fraveget kravet, eller andet følger af bekendtgørelse om en aktiv beskæftigelsesindsats.</p>\r\n      <p class=\"TekstV\"><span class=\"Italic\">Stk. 2.</span> Medlemmet har også pligt til at møde til samtaler, som jobcenteret, a-kassen eller anden aktør indkalder til.</p>\r\n      <p class=\"TekstV\"><span class=\"Bold\">Bekendtgørelse nr. 177 af 19. februar 2007 om en a-kasses pligt til at vejlede m.v.:</span></p>\r\n      <p class=\"TekstV\"><span class=\"Italic\">Kapitel 1</span></p>\r\n      <p class=\"TekstV\"><span class=\"Italic\">Generel vejledningspligt</span></p>\r\n      <p class=\"TekstV\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Bold\">§ 3.</span> Når et medlem bliver ledigt, skal a-kassen informere om, hvilke konsekvenser det har for retten til dagpenge ikke at stå til rådighed for arbejdsmarkedet. A-kassen skal herudover informere om selvforskyldt ledighed og de sanktioner, der knytter sig hertil.</p>\r\n      <p class=\"TekstV\"><span class=\"Italic\">Stk. 2.</span> A-kassen skal informere om, at der gælder de samme regler, hvis et medlem ikke vil medvirke til møder, aktiviteter og tilbud hos en anden ak tør, som hos staten i jobcenteret.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/04/2009"
        },
        {
            "displayName": "Accession",
            "displayValue": "W20080999625"
        },
        {
            "displayName": "Entydig dokumentidentifikation",
            "displayValue": "BE003295"
        },
        {
            "displayName": "Dato for indlæggelse",
            "displayValue": "04/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9996"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/08/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100537-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}