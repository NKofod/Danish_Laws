{
    "id": 125601,
    "title": "Bekendtgørelse om uddannelsesydelse",
    "documentTypeId": "60",
    "isSagsforlobPeriodValid": true,
    "shortName": "BEK nr 678 af 01/07/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Område</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Uddannelsesydelse til uddannelse på folkeskole- og gymnasialt niveau samt videregående uddannelse, jf. § 4, nr. 2, i Arbejdsmarkedsstyrelsens bekendtgørelse om 6 ugers selvvalgt uddannelse til forsikrede ledige</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Uddannelsesydelse til erhvervsrettet voksen- og efteruddannelse til og med erhvervsuddannelsesniveau, jf. § 4, nr. 1, i Arbejdsmarkedsstyrelsens bekendtgørelse om 6 ugers selvvalgt uddannelse til forsikrede ledige</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Tilsyn, afgivelse og udveksling af oplysninger</p>\r\n      <p class=\"Indholdsfortegnelse\"><a href=\"#K5\">Kapitel 5</a>   A-kassens opkrævning af tilbagebetalingsbeløb</p>\r\n      <p class=\"Indholdsfortegnelse\"><a href=\"#K6\">Kapitel 6</a>   Ikrafttræden og overgangsbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om uddannelsesydelse</p>\r\n      <p class=\"Indledning2\">I medfør af § 52 j i lov om arbejdsløshedsforsikring m.v., jf. lovbekendtgørelse nr. 975 af 26. september 2008, som ændret ved lov nr. 478 af 12. juni 2009 og lov nr. 482 af 12. juni 2009, fastsættes efter forhandling med Beskæftigelsesrådet om beregning og udbetaling af uddannelsesydelse og efter bemyndigelse fra beskæftigelsesministeren og efter forhandling med undervisningsministeren om afgivelse og udveksling af oplysninger:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Område</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Et medlem, som deltager i selvvalgt uddannelse efter kapitel 8 a i lov om en aktiv beskæftigelsesindsats, kan få udbetalt uddannelsesydelse efter reglerne i denne bekendtgørelse.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Det er en betingelse for at få uddannelsesydelse, at medlemmet er berettiget til dagpenge. Et medlem kan dog få uddannelsesydelse, selv om medlemmet er pålagt en karantæne i henhold til reglerne i lov om arbejdsløshedsforsikring m.v., medmindre der er tale om en karantæne for selvforskyldt ledighed på grund af afslag på et arbejde, som medlemmet er henvist til, mens medlemmet deltager i selvvalgt uddannelse med uddannelsesydelse, jf. bekendtgørelse om selvforskyldt ledighed.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Udbetaling af uddannelsesydelse sker på samme måde og på samme tidspunkter, som udbetaling af dagpenge fra a-kassen.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Uddannelsesydelse til uddannelse på folkeskole- og gymnasialt niveau samt videregående uddannelse, jf. § 4, nr. 2, i Arbejdsmarkedsstyrelsens bekendtgørelse om 6 ugers selvvalgt uddannelse til forsikrede ledige</p>\r\n      <p class=\"ParagrafGruppeOverskrift\"><span id=\"Kap2_X1\">Ansøgning om uddannelsesydelse</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Uddannelsesydelse udbetales af a-kassen efter ansøgning. Ved ansøgning om uddannelsesydelse skal der anvendes et skema, der er udarbejdet af Arbejdsdirektoratet.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Ansøgningen kan tidligst afleveres 3 måneder før, uddannelsen begynder. Ansøgningen skal afleveres senest den dag, uddannelsen begynder, jf. dog § 8, stk. 3.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Medlemmet skal i ansøgningen oplyse personnummer samt give de oplysninger, som er nødvendige for tildeling og udbetaling af uddannelsesydelse.</p>\r\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Uddannelsesstedet skal på ansøgningen bekræfte, at medlemmet er optaget, har opnået tilsagn om optagelse, eller har opnået betinget tilsagn om optagelse på uddannelsen, samt give de oplysninger om uddannelsen, herunder om uddannelsens varighed og omfang, der er nødvendige for udbetaling af uddannelsesydelse.</p>\r\n      <p class=\"ParagrafGruppeOverskrift\"><span id=\"Kap2_X2\">Beregning af uddannelsesydelse</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Til heltidsuddannelse udbetales uddannelsesydelse med en ugesats svarende til arbejdsløshedsdagpengenes højeste beløb, jf. § 47 i lov om arbejdsløshedsforsikring m.v., jf. dog stk. 2 og 3.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Til følgende fagspecifikke kurser, som ikke udbydes som indtægtsdækket virksomhed, ydes uddannelsesydelse med en ugesats svarende til 90 procent af arbejdsløshedsdagpengenes højeste beløb, jf. § 47 i lov om arbejdsløshedsforsikring m.v.:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk2_Num1\">1)</span> Fagspecifikke kurser på videregående niveau, som udbydes efter lov om åben uddannelse (erhvervsrettet voksenuddannelse) mv.</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num2\">2)</span> Fagspecifikke kurser på de deltidsuddannelser, som universiteterne er godkendt til at udbyde på heltid, jf. § 5, stk. 2, i universitetsloven.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Uddannelsesydelse gives ikke til uddannelsestid, der i en uge overstiger 37 timer for fuldtidsforsikrede og 30 timer for deltidsforsikrede.</p>\r\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Der kan gives uddannelsesydelse til deltidsuddannelse til uddannelser på folkeskole- og gymnasialt niveau, jf. pkt. 2 i bilag 1 til bekendtgørelse om 6 ugers selvvalgt uddannelse til forsikrede ledige. Ved deltidsuddannelse nedsættes uddannelsesydelsen forholdsmæssigt, jf. stk. 5.</p>\r\n      <p class=\"Stk2\"><span class=\"StkNr\" id=\"Par4_Stk5\">Stk. 5.</span> Til deltidsuddannelse, hvor arbejdsindsatsen er normeret i henhold til ministerielt fastsatte regler, ydes uddannelsesydelse i forhold til arbejdsindsatsen. Til deltidsuddannelse i øvrigt ydes uddannelsesydelse pr. undervisningstime med 1/37 af ugesatsen til heltidsuddannelse.</p>\r\n      <p class=\"Stk2\"><span class=\"StkNr\" id=\"Par4_Stk6\">Stk. 6.</span> En undervisningstime er en lektion af mindst 45 minutters varighed.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Ved deltagelse i uddannelse, som ifølge lov eller regler fastsat med hjemmel i lov omfatter prøve, ydes uddannelsesydelse til prøveforberedelse og til deltagelse i prøve. For så vidt angår uddannelser på folkeskole- og gymnasialt niveau beregnes uddannelsesydelse til prøveforberedelse og deltagelse i prøver på samme grundlag som den uddannelsesydelse, der blev ydet umiddelbart inden undervisningens ophør. For så vidt angår videregående uddannelse er det en forudsætning, at prøveforberedelse og prøvedeltagelse kræver en arbejdsindsats på fuld tid.</p>\r\n      <p class=\"ParagrafGruppeOverskrift\"><span id=\"Kap2_X3\">Mindsteudbetaling</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ved deltidsuddannelse skal den ugentlige uddannelsestid være på mindst 6 timer. Der kan dog gives uddannelsesydelse til deltidsuddannelse til forberedende voksenundervisning, ordblindeundervisning for voksne eller specialundervisning for voksne, når den ugentlige uddannelsestid er mindst 3 timer.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Uddannelsesydelse gives ikke til uddannelse, der i alt berettiger til mindre end ugesatsen for heltidsuddannelse, jf. § 4, stk. 1.</p>\r\n      <p class=\"ParagrafGruppeOverskrift\"><span id=\"Kap2_X4\">Udbetaling af uddannelsesydelse</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> A-kassen udbetaler uddannelsesydelse, når de nødvendige oplysninger til brug for udbetalingen er modtaget i a-kassen.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Uddannelsesydelse udbetales tidligst fra den dag, hvor medlemmet begynder på uddannelsen, og tidligst fra udgangen af den kalenderuge, hvor medlemmet opfylder aldersbetingelsen for deltagelse i selvvalgt uddannelse, jf. bekendtgørelse om 6 ugers selvvalgt uddannelse til forsikrede ledige.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Er ansøgningen ikke modtaget hos a-kassen senest den dag, hvor medlemmet begynder på uddannelsen, udbetales uddannelsesydelse efter udgangen af den kalenderuge, hvori ansøgningen er modtaget.</p>\r\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> Uanset stk. 3 kan uddannelsesydelse udbetales fra den dag, hvor medlemmet begynder på uddannelsen, hvis medlemmet kan godtgøre, at forsinkelsen ikke skyldes vedkommendes forhold.</p>\r\n      <p class=\"ParagrafGruppeOverskrift\"><span id=\"Kap2_X5\">Studieaktivitet</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Det er en betingelse for at modtage uddannelsesydelse, at medlemmet er studieaktiv, medmindre medlemmet har haft lovligt forfald.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Et medlem er studieaktiv, når medlemmet aktivt deltager i uddannelsen og de dertil knyttede aktiviteter, herunder deltager i obligatorisk undervisning og foreskrevne prøver, afleverer opgaver mv. efter regler, studieordning eller lignende, der gælder for uddannelsen.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Medlemmet anses for studieaktiv, indtil andet konstateres.</p>\r\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Uddannelsesstedet kontrollerer løbende medlemmets studieaktivitet og træffer afgørelse om studieaktiviteten.</p>\r\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Uddannelsesstedernes afgørelser om studieaktivitet, jf. stk. 3, kan inden 4 uger indklages for Arbejdsdirektoratet. Arbejdsdirektoratet kan ændre uddannelsesstedernes afgørelser om studieaktivitet efter klage eller på egen foranledning.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Udbetaling af uddannelsesydelse kan ske uanset afbrydelser i undervisningen i forbindelse med kortere ordinære ferieperioder og andre kortere afbrydelser i perioder, hvor der ikke gennemføres undervisning.</p>\r\n      <p class=\"ParagrafGruppeOverskrift\"><span id=\"Kap2_X6\">Løn fra praktiksted under uddannelsen</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Der kan ikke udbetales uddannelsesydelse til et medlem, der har ret til løn fra et praktiksted i uddannelsesperioden.</p>\r\n      <p class=\"ParagrafGruppeOverskrift\"><span id=\"Kap2_X7\">Modtagelse af anden godtgørelse eller offentlig støtte</span></p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Et medlem kan ikke få uddannelsesydelse for en periode, hvor medlemmet modtager en ydelse efter andre offentlige ordninger, der tilsigter at dække leveomkostningerne.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Et medlem kan ikke få uddannelsesydelse for dage, hvor en arbejdsgiver udbetaler dagpengegodtgørelse til medlemmet som følge af afskedigelse (G-dage).</p>\r\n      <p class=\"ParagrafGruppeOverskrift\"><span id=\"Kap2_X8\">Konflikt</span></p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Et medlem, som har fået bevilget uddannelsesydelse, og som inden påbegyndelse af uddannelsen bliver omfattet af lovligt varslet strejke, lockout eller blokade (lovlig konflikt), jf. § 61 i lov om arbejdsløshedsforsikring m.v., har ikke ret til uddannelsesydelse, så længe konflikten varer.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Hvis en a-kasse lukker for udbetaling af dagpenge i medfør af § 61, stk. 3, i lov om arbejdsløshedsforsikring m.v., kan et medlem, som har fået bevilget uddannelsesydelse, men som endnu ikke har påbegyndt uddannelsen, ikke få udbetalt uddannelsesydelse.</p>\r\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> Bekendtgørelse om a-kassernes og medlemmernes forhold under strejke og lockout (konflikt) finder tilsvarende anvendelse på uddannelsesydelse.</p>\r\n      <p class=\"ParagrafGruppeOverskrift\"><span id=\"Kap2_X9\">Unddragelse af retsforfølgning</span></p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Retten til uddannelsesydelse bortfalder for den resterende del af uddannelsesforløbet for medlemmer, som bevidst unddrager sig strafforfølgning her i landet i tilfælde, hvor</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par15_Stk1_Num1\">1)</span> den pågældende er varetægtsfængslet,</p>\r\n          <p class=\"Liste1\"><span class=\"Liste1Nr\" id=\"Par15_Stk1_Num2\">2)</span> politiet eftersøger den pågældende med henblik på varetægtsfængsling eller</p>\r\n          <p class=\"Liste1\"><span class=\"Liste1Nr\" id=\"Par15_Stk1_Num3\">3)</span> der foreligger en varetægtsfængslingskendelse.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Retten til uddannelsesydelse bortfalder endvidere for den resterende del af uddannelsesforløbet for medlemmer, som bevidst unddrager sig straffuldbyrdelse her i landet, hvis den pågældende er idømt en ubetinget fængselsstraf eller anden strafferetlig retsfølge, der indebærer eller giver mulighed for frihedsberøvelse.</p>\r\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Bortfald af uddannelsesydelse sker efter udgangen af den kalenderuge, hvor medlemmet unddrager sig strafforfølgning, jf. stk. 1, eller straffuldbyrdelse, jf. stk. 2.</p>\r\n      <p class=\"Stk2\"><span class=\"StkNr\" id=\"Par15_Stk4\">Stk. 4.</span> Efterfølges en strafforfølgning, jf. stk. 1, ikke af en domfældelse, kan ansøgeren søge om at blive stillet, som var der ikke sket bortfald af uddannelsesydelse, jf. stk. 1, såfremt betingelserne for tildeling i øvrigt er opfyldt. Uddannelsesydelse udbetales dog ikke til afdødes bo, hvis personen afgår ved døden, inden der er afsagt dom i sagen.</p>\r\n      <p class=\"ParagrafGruppeOverskrift\"><span id=\"Kap2_X10\">Bortfald af uddannelsesydelse i øvrigt</span></p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Hvis et medlem ophører med at deltage i uddannelsen, eller i øvrigt ikke længere opfylder betingelserne for at få uddannelsesydelse, bortfalder uddannelsesydelse for den resterende del af uddannelsen med udgangen af den kalenderuge, hvori medlemmet ophører, eller betingelserne ikke længere er opfyldt.</p>\r\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Uddannelsesydelse ydes indtil 2 uger efter udgangen af den kalenderuge, hvor en fraværsperiode på grund af sygdom, barsel eller lignende begynder. Medlemmet skal give meddelelse om sygdom, barsel eller lignende til uddannelsesstedet.</p>\r\n      <p class=\"Stk2\"><span class=\"StkNr\" id=\"Par16_Stk3\">Stk. 3.</span> Resterende tildelt uddannelsesydelse bortfalder, medmindre medlemmet genoptager den afbrudte uddannelse inden 1 år fra det tidspunkt, hvor uddannelsen blev afbrudt, jf. stk. 1. Genoptagelse forudsætter, at medlemmet stadig er berettiget til uddannelsesydelse, dog bortset fra betingelserne om alder.</p>\r\n      <p class=\"ParagrafGruppeOverskrift\"><span id=\"Kap2_X11\">Tilbagebetaling og renter</span></p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Et medlem skal betale uddannelsesydelse tilbage, hvis betingelserne for at få uddannelsesydelse ikke er opfyldt, og medlemmet vidste eller burde vide dette.</p>\r\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> For meget udbetalt uddannelsesydelse skal betales tilbage senest den 1. i den måned, der følger 2 måneder efter, at kravet er fremsat.</p>\r\n      <p class=\"Stk2\"><span class=\"StkNr\" id=\"Par17_Stk3\">Stk. 3.</span> Beløb, der skal betales tilbage, forrentes fra den første i den måned, der følger 2 måneder efter, at kravet om tilbagebetaling er fremsat. Den til enhver tid skyldige gæld forrentes med en årlig rente, der svarer til den, der følger af lov om renter ved forsinket betaling. Renten tilskrives månedligt.</p>\r\n      <p class=\"Stk2\"><span class=\"StkNr\" id=\"Par17_Stk4\">Stk. 4.</span> Renten, jf. stk. 3, tilfalder statskassen, hvis a-kassen har krav på refusion for den fejludbetalte uddannelsesydelse. Det samme gælder renter af fejludbetalt uddannelsesydelse, som a-kassen ikke har ret til refusion for, indtil det tidspunkt, hvor a-kassen har tilbagebetalt refusionsbeløbet. Renter, der påløber efter dette tidspunkt, tilfalder a-kassen.</p>\r\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Et medlem, som har modtaget uddannelsesydelse fra a-kassen, og som senere modtager løn, pension eller andre indtægter, der dækker samme tidsrum som uddannelsesydelsen, skal betale uddannelsesydelsen tilbage, i det omfang tidligere modtagelse af de pågældende indtægter ville have medført, at uddannelsesydelsen ikke kunne udbetales med rette til medlemmet.</p>\r\n      <p class=\"ParagrafGruppeOverskrift\"><span id=\"Kap2_X12\">Underretning og standsning af udbetaling</span></p>\r\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Uddannelsesstedet skal straks underrette a-kassen, hvis medlemmet ophører med at deltage i uddannelsen eller ikke længere er studieaktiv. Tilsvarende underretning skal gives, hvis et medlem, der har opnået betinget tilsagn om optagelse, overføres til venteliste eller til et senere hold, der oprettes. Uddannelsesstedet sender straks oplysningen til a-kassen. Det samme gælder, hvis medlemmet er fraværende på grund af sygdom, barsel eller lignende.</p>\r\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> A-kassen standser udbetaling af uddannelsesydelse i overensstemmelse med §§ 9, 13 og 16 efter meddelelse fra uddannelsesstedet.</p>\r\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Modtager a-kassen i andre tilfælde end efter § 19 oplysning om, at betingelserne for at udbetale uddannelsesydelse ikke er opfyldt, skal a-kassen indstille udbetalingen i overensstemmelse med §§ 13, 15 og 16.</p>\r\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Politiet eller Kriminalforsorgen skal underrette Arbejdsdirektoratet, når myndigheden får formodning om, at en person, der bevidst unddrager sig strafforfølgning eller straffuldbyrdelse, jf. § 15, samtidig modtager uddannelsesydelse.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Uddannelsesydelse til erhvervsrettet voksen- og efteruddannelse til og med erhvervsuddannelsesniveau, jf. § 4, nr. 1, i Arbejdsmarkedsstyrelsens bekendtgørelse om 6 ugers selvvalgt uddannelse til forsikrede ledige</p>\r\n      <p class=\"ParagrafGruppeOverskrift\"><span id=\"Kap3_X1\">Ansøgning om uddannelsesydelse</span></p>\r\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Uddannelsesydelse udbetales af a-kassen efter ansøgning. Ved ansøgning om uddannelsesydelse skal der anvendes et skema, der er udarbejdet af Arbejdsdirektoratet.</p>\r\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Ansøgningsskemaet skal afleveres senest 4 uger efter uddannelsens afslutning. Der kan ikke dispenseres fra afleveringsfristen.</p>\r\n      <p class=\"Stk2\"><span class=\"StkNr\" id=\"Par23_Stk3\">Stk. 3.</span> A-kassen træffer afgørelse om, hvorvidt skemaet er indleveret rettidigt. A-kassens afgørelse kan ikke indbringes for anden administrativ myndighed.</p>\r\n      <p class=\"Stk2\"><span class=\"StkNr\" id=\"Par23_Stk4\">Stk. 4.</span> Medlemmet skal i ansøgningen oplyse personnummer samt give de oplysninger, som er nødvendige for tildeling og udbetaling af uddannelsesydelse.</p>\r\n      <p class=\"Stk2\"><span class=\"StkNr\" id=\"Par23_Stk5\">Stk. 5.</span> Uddannelsesstedet skal på ansøgningen give de oplysninger om uddannelsen, herunder om uddannelsens varighed og omfang, der er nødvendige for udbetaling af uddannelsesydelse.</p>\r\n      <p class=\"ParagrafGruppeOverskrift\"><span id=\"Kap3_X2\">Beregning af uddannelsesydelse</span></p>\r\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> Til fuldtidsundervisning udbetales uddannelsesydelse pr. undervisningsuge med et beløb svarende til arbejdsløshedsdagpengenes højeste beløb pr. uge, jf. § 47 i lov om arbejdsløshedsforsikring m.v.</p>\r\n      <p class=\"Stk2\"><span class=\"StkNr\" id=\"Par24_Stk2\">Stk. 2.</span> Fuldtidsundervisning er undervisning, der er tilrettelagt som heltidsundervisning i henhold til reglerne om de pågældende uddannelser.</p>\r\n      <p class=\"Stk2\"><span class=\"StkNr\" id=\"Par24_Stk3\">Stk. 3.</span> Uddannelsesydelse gives ikke til uddannelsestid, der pr. uge overstiger 37 timer for medlemmer, som er tilmeldt jobcenteret som arbejdssøgende til fuld tid, og 30 timer for medlemmer, som er tilmeldt jobcenteret som arbejdssøgende til deltid.</p>\r\n      <p class=\"Stk2\"><span class=\"StkNr\" id=\"Par24_Stk4\">Stk. 4.</span> Uddannelsesydelsen kan pr. dag maksimalt udbetales med 1/5 af højeste ugentlige dagpengebeløb.</p>\r\n      <p class=\"Stk2\"><span class=\"StkNr\" id=\"Par24_Stk5\">Stk. 5.</span> Ved deltidsundervisning beregnes uddannelsesydelsen i forhold til antallet af undervisningstimer.</p>\r\n      <p class=\"ParagrafGruppeOverskrift\"><span id=\"Kap3_X3\">Udbetaling af uddannelsesydelse</span></p>\r\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> A-kassen udbetaler uddannelsesydelse, når de nødvendige oplysninger til brug for udbetalingen er modtaget i a-kassen.</p>\r\n      <p class=\"Stk2\"><span class=\"StkNr\" id=\"Par25_Stk2\">Stk. 2.</span> Uddannelsesydelse kan kun udbetales for den tid, som medlemmet har deltaget i undervisningen, jf. dog stk. 3-8. Inden der kan ske udbetaling af uddannelsesydelse, skal a-kassen have oplyst fra uddannelsesstedet eller uddannelsesudbyderen, i hvilket omfang medlemmet har fulgt uddannelsen, jf. § 31.</p>\r\n      <p class=\"Stk2\"><span class=\"StkNr\" id=\"Par25_Stk3\">Stk. 3.</span> Et medlem kan få uddannelsesydelse for søgnehelligdage, 1. maj, fredagen efter Kr. Himmelfartsdag og Grundlovsdag, hvis der ligger sådanne dage i et uddannelsesforløb, og uddannelsesstedet holder lukket for undervisning de pågældende dage.</p>\r\n      <p class=\"Stk2\"><span class=\"StkNr\" id=\"Par25_Stk4\">Stk. 4.</span> Et medlem, der deltager i et længerevarende uddannelsesforløb, har ret til uddannelsesydelse, når uddannelsesstedet er lukket på grund af ordinære ferieperioder på arbejdsmarkedet. Det er en betingelse, at uddannelsesforløbet har en varighed af normalt mindst 6 uger, og at der ligger undervisningsdage både før og efter ferieperioden. I uddannelsesydelsen fratrækkes dog hævet feriegodtgørelse, feriedagpenge eller godtgørelse for særlige feriefritimer.</p>\r\n      <p class=\"Stk2\"><span class=\"StkNr\" id=\"Par25_Stk5\">Stk. 5.</span> Et medlem har ret til uddannelsesydelse i perioder med uddannelsespraktik.</p>\r\n      <p class=\"Stk2\"><span class=\"StkNr\" id=\"Par25_Stk6\">Stk. 6.</span> Et medlem har ret til uddannelsesydelse, hvis medlemmet ikke har deltaget i undervisningen på grund af indkaldelse til en jobsamtale, lægeundersøgelse eller indkaldelse til session. Uddannelsesydelsen udbetales kun for den dag, samtalen, lægeundersøgelsen eller sessionen har fundet sted.</p>\r\n      <p class=\"Stk2\"><span class=\"StkNr\" id=\"Par25_Stk7\">Stk. 7.</span> Et medlem har ret til uddannelsesydelse, hvis undervisningen indstilles på grund af uforudsete årsager, som hovedsageligt kan henregnes til uddannelsesstedets forhold. Uddannelsesydelsen kan kun udbetales for den første dag, undervisningen har været indstillet.</p>\r\n      <p class=\"Stk2\"><span class=\"StkNr\" id=\"Par25_Stk8\">Stk. 8.</span> Et medlem har ret til uddannelsesydelse, hvis undervisningen indstilles som følge af vejrliget. Uddannelsesydelsen kan kun udbetales for den første dag, undervisningen har været indstillet.</p>\r\n      <p class=\"ParagrafGruppeOverskrift\"><span id=\"Kap3_X4\">Arbejde eller løn mm. under uddannelsen</span></p>\r\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> Hvis et medlem er i delvis beskæftigelse under uddannelsen, reduceres uddannelsesydelsen med det antal timer, beskæftigelsen udføres.</p>\r\n      <p class=\"Stk2\"><span class=\"StkNr\" id=\"Par26_Stk2\">Stk. 2.</span> Et medlem kan ikke få uddannelsesydelse, hvis medlemmet har ret til løn fra en arbejdsgiver under uddannelsen som følge af en uddannelsesaftale, der er indgået i henhold til lov eller bekendtgørelse.</p>\r\n      <p class=\"Stk2\"><span class=\"StkNr\" id=\"Par26_Stk3\">Stk. 3.</span> Et medlem kan ikke få uddannelsesydelse for dage, hvor en arbejdsgiver udbetaler dagpengegodtgørelse til medlemmet som følge af afskedigelse (G-dage).</p>\r\n      <p class=\"ParagrafGruppeOverskrift\"><span id=\"Kap3_X5\">Modtagelse af anden godtgørelse eller offentlig støtte</span></p>\r\n      <p class=\"Paragraf\" id=\"P27\"><span class=\"ParagrafNr\" id=\"Par27_Stk1\">§ 27.</span> Et medlem kan ikke få uddannelsesydelse for en periode, hvor medlemmet har adgang til at få en ydelse efter andre offentlige eller private ordninger, der tilsigter at dække leveomkostningerne. Udbetalinger fra private tillægsforsikringer er ikke omfattet af 1. pkt.</p>\r\n      <p class=\"ParagrafGruppeOverskrift\"><span id=\"Kap3_X6\">Konflikt</span></p>\r\n      <p class=\"Paragraf\" id=\"P28\"><span class=\"ParagrafNr\" id=\"Par28_Stk1\">§ 28.</span> Et medlem, som har fået bevilget uddannelsesydelse, og som inden påbegyndelse af uddannelsen bliver omfattet af lovligt varslet strejke, lockout eller blokade (lovlig konflikt), jf. § 61 i lov om arbejdsløshedsforsikring m.v., har ikke ret til uddannelsesydelse, så længe konflikten varer.</p>\r\n      <p class=\"Stk2\"><span class=\"StkNr\" id=\"Par28_Stk2\">Stk. 2.</span> Hvis en a-kasse lukker for udbetaling af dagpenge i medfør af § 61, stk. 3, i lov om arbejdsløshedsforsikring m.v., kan et medlem, som har fået bevilget uddannelsesydelse, men som endnu ikke har påbegyndt uddannelsen, ikke få udbetalt uddannelsesydelsen.</p>\r\n      <p class=\"Stk2\"><span class=\"StkNr\" id=\"Par28_Stk3\">Stk. 3.</span> Bekendtgørelse om a-kassernes og medlemmernes forhold under strejke og lockout (konflikt) finder tilsvarende anvendelse på uddannelsesydelse.</p>\r\n      <p class=\"ParagrafGruppeOverskrift\"><span id=\"Kap3_X7\">Tilbagebetaling og renter</span></p>\r\n      <p class=\"Paragraf\" id=\"P29\"><span class=\"ParagrafNr\" id=\"Par29_Stk1\">§ 29.</span> Et medlem, der uberettiget har modtaget uddannelsesydelse, skal betale beløbet tilbage, hvis medlemmet har givet urigtige oplysninger eller fortiet omstændigheder, som er af betydning for retten til at opnå uddannelsesydelse, eller hvis medlemmet i øvrigt indså eller burde have indset, at modtagelsen af uddannelsesydelse var uberettiget.</p>\r\n      <p class=\"Stk2\"><span class=\"StkNr\" id=\"Par29_Stk2\">Stk. 2.</span> Beløb, der skal tilbagebetales efter stk. 1, forrentes med den aktuelt gældende morarente efter renteloven.</p>\r\n      <p class=\"Stk2\"><span class=\"StkNr\" id=\"Par29_Stk3\">Stk. 3.</span> Morarenten, jf. stk. 2, tilfalder statskassen, hvis a-kassen har krav på refusion for den fejludbetalte uddannelsesydelse. Det samme gælder morarenter af fejludbetalt uddannelsesydelse, som a-kassen ikke har ret til refusion for, indtil det tidspunkt, hvor a-kassen har tilbagebetalt refusionsbeløbet. Renter, der påløber efter dette tidspunkt, tilfalder a-kassen.</p>\r\n      <p class=\"Paragraf\" id=\"P30\"><span class=\"ParagrafNr\" id=\"Par30_Stk1\">§ 30.</span> Et medlem, som har modtaget uddannelsesydelse fra a-kassen, og som senere modtager løn, pension eller andre indtægter, der dækker samme tidsrum som uddannelsesydelsen, skal betale uddannelsesydelsen tilbage, i det omfang tidligere modtagelse af de pågældende indtægter ville have medført, at uddannelsesydelsen ikke kunne udbetales med rette til medlemmet.</p>\r\n      <p class=\"ParagrafGruppeOverskrift\"><span id=\"Kap3_X8\">Indberetning fra uddannelsessteder og uddannelsesudbydere</span></p>\r\n      <p class=\"Paragraf\" id=\"P31\"><span class=\"ParagrafNr\" id=\"Par31_Stk1\">§ 31.</span> Uddannelsesstedet eller uddannelsesudbyderen skal foretage en opgørelse af, i hvilket omfang et medlem har fulgt uddannelsen. Opgørelsen skal sendes til a-kassen.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Tilsyn, afgivelse og udveksling af oplysninger</p>\r\n      <p class=\"Paragraf\" id=\"P32\"><span class=\"ParagrafNr\" id=\"Par32_Stk1\">§ 32.</span> Arbejdsdirektoratet fører tilsyn med a-kassernes varetagelse af opgaver efter denne bekendtgørelse. Arbejdsdirektoratet kan fra uddannelsesstederne, Styrelsen for Statens Uddannelsesstøtte og a-kasserne kræve de oplysninger, der er nødvendige for varetagelsen af tilsynet.</p>\r\n      <p class=\"Paragraf\" id=\"P33\"><span class=\"ParagrafNr\" id=\"Par33_Stk1\">§ 33.</span> Ankestyrelsens Beskæftigelsesudvalg, Arbejdsdirektoratet og, for så vidt angår egne medlemmer, a-kasserne kan hos uddannelsesstederne, uddannelsesudbyderne, Styrelsen for Statens Uddannelsesstøtte og andre offentlige myndigheder indhente de oplysninger om medlemmet, der er nødvendige til brug for administrationen af reglerne i denne bekendtgørelse.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">A-kassens opkrævning af tilbagebetalingsbeløb</p>\r\n      <p class=\"Paragraf\" id=\"P34\"><span class=\"ParagrafNr\" id=\"Par34_Stk1\">§ 34.</span> Ved a-kassens opkrævning af tilbagebetalingsbeløb efter denne bekendtgørelse finder reglerne i § 1, stk. 3, §§ 3-4, § 5, stk. 1, 1. pkt., og stk. 2-4, §§ 6, 8-12 og 14, i bekendtgørelse nr. 996 af 20. oktober 2005 om a-kassernes opkrævning af tilbagebetalingsbeløb med senere ændringer tilsvarende anvendelse, jf. dog § 35.</p>\r\n      <p class=\"Paragraf\" id=\"P35\"><span class=\"ParagrafNr\" id=\"Par35_Stk1\">§ 35.</span> Ved opkrævning af tilbagebetalingsbeløb efter kapitel 2 kan a-kassen bestemme, at medlemmet skriftligt eller elektronisk skal anerkende pligten til at tilbagebetale den uddannelsesydelse, der er udbetalt for meget.</p>\r\n      <p class=\"Stk2\"><span class=\"StkNr\" id=\"Par35_Stk2\">Stk. 2.</span> A-kassen kan bestemme, at for meget udbetalt uddannelsesydelse skal betales tilbage med lige store beløb over en periode på højst 3 år. Den enkelte rate kan dog ikke være på mindre end 500 kr. for det enkelte krav.</p>\r\n      <p class=\"Stk2\"><span class=\"StkNr\" id=\"Par35_Stk3\">Stk. 3.</span> Gælden kan efter påkrav opsiges til skadesløs betaling, hvis medlemmet ikke overholder vilkårene for tilbagebetalingen.</p>\r\n      <p class=\"Stk2\"><span class=\"StkNr\" id=\"Par35_Stk4\">Stk. 4.</span> Arbejdsdirektoratet kan efter ansøgning fra medlemmet give lempelser i vilkårene for tilbagebetalingen, herunder give udsættelse med tilbagebetalingen, hvis medlemmet på grund af sygdom, fødsel, værnepligt eller andre særlige omstændigheder ikke kan overholde tilbagebetalingen.</p>\r\n      <p class=\"Kapitel\" id=\"K6\"><span id=\"Kap6\">Kapitel 6</span></p>\r\n      <p class=\"KapitelOverskrift2\">Ikrafttræden og overgangsbestemmelser</p>\r\n      <p class=\"Paragraf\" id=\"P36\"><span class=\"ParagrafNr\" id=\"Par36_Stk1\">§ 36.</span> Bekendtgørelsen træder i kraft den 1. august 2009.</p>\r\n      <p class=\"Stk2\"><span class=\"StkNr\" id=\"Par36_Stk2\">Stk. 2.</span> Bekendtgørelsen har virkning for medlemmer, som fra og med den 1. august 2009 påbegynder en selvvalgt uddannelse efter kapitel 8 a i lov om en aktiv beskæftigelsesindsats. Bekendtgørelsen finder dog ikke anvendelse i tilfælde, hvor en ledig inden den 1. august 2009 har indgivet en ansøgning om statens voksenuddannelsesstøtte til en SVU-administrator, jf. bekendtgørelse nr. 643 af 15. juni 2007 om statens voksenuddannelsesstøtte § 19, stk. 2, sidste pkt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Arbejdsdirektoratet, den 1. juli 2009</P><P CLASS=SIGN1 ALIGN=\"CENTER\">Jesper Hartvig Pedersen</P><P CLASS=SIGN2 ALIGN=\"RIGHT\">/ Karen Ryder</P></FONT></DIV>",
    "isHistorical": true,
    "editorialNotes": [
        "www.adir.dk"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/2009"
        },
        {
            "displayName": "Accession",
            "displayValue": "B20090067805"
        },
        {
            "displayName": "Entydig dokumentidentifikation",
            "displayValue": "BE003462"
        },
        {
            "displayName": "Dato for førstegangsindlæggelse",
            "displayValue": "03/07/2009"
        },
        {
            "displayName": "Dato for indlæggelse",
            "displayValue": "03/07/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "678"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "01/07/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesministeriet,<br />Arbejdsdirektoratet, j.nr. 09-22-0016"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}