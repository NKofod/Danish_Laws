{
    "id": 32271,
    "title": "Tv-reklame - god markedsføringsskik/nedsættende omtale af konkurrenter. ",
    "documentTypeId": "240",
    "isSagsforlobPeriodValid": false,
    "shortName": "KEN nr 16915 af 18/10/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nogle tv-reklamer for en forretning, hvori optrådte en aldeles  \r\n\r\n inkompetent indkøber, som ikke var udsendt af forretningen, og som havde et  \r\n\r\n navn, hvis forbogstaver svarede til en af forretningens største konkurrenters  \r\n\r\n navn, blev anset for værende i strid med god markedsføringsskik. Nævnet  \r\n\r\n anførte i forbindelse med afgørelsen, at anvendelsen af humoristiske indslag  \r\n\r\n i tv-reklamer selvsagt er lovlig, men humoren bør ordentligvis ikke gå ud  \r\n\r\n over konkurrenterne, således at de latterliggøres. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tv-reklame - god markedsføringsskik/nedsættende  \r\n\r\n omtale af konkurrenter. </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 30. august 1993 klagede FDB over en række tv-reklamer for  \r\n\r\n Bilka. Tv-reklamerne viser en &#187;indkøber&#171;, der præsenterer sig som  \r\n\r\n Frank D. Buymann. &#187;Indkøberen&#171; viser sig at være aldeles  \r\n\r\n inkompetent. Det er klagerens opfattelse, at Bilka ved valg af indkøberens  \r\n\r\n forbogstaver bevidst har søgt at fremstille en karikatur møntet på FDB's  \r\n\r\n ansatte. Med forsøget på at latterliggøre FDB's medarbejdere mener FDB, at  \r\n\r\n Bilka overtræder reglerne for god og sober markedsføringsskik. Radio- og  \r\n\r\n TV-Reklamenævnet anmodede den 6. september 1993 telefonisk TV2 Reklame A/S om  \r\n\r\n omgående at indhente en udtalelse fra annoncøren om valget og anvendelsen af  \r\n\r\n navnet Frank D. Buymann. Henvendelsen var begrundet i, at det ikke kunne  \r\n\r\n udelukkes, at der var tale om en nedsættende reklame. TV2 Reklame A/S  \r\n\r\n meddelte samme dag at annoncøren på denne baggrund havde besluttet at stoppe  \r\n\r\n reklamerne. Såvel TV2 Reklame A/S som annoncøren blev anmodet om en udtalelse  \r\n\r\n i sagen. TV2 Reklame A/S anførte i skrivelse af 13. september 1993, at man  \r\n\r\n ikke fandt FDB latterliggjort i tv-reklamerne. Det var således kun  \r\n\r\n forbogstaverne i &#187;indkøberens&#171; navn, der indicerer en henvisning  \r\n\r\n til FDB. Reklamerne var ikke opbygget som en sammenligning med eller en  \r\n\r\n latterliggørelse af FDB. TV2 Reklame A/S fandt således ikke reklamerne i  \r\n\r\n strid med bekendtgørelse om reklamer og sponsorering i radio og tv.  \r\n\r\n Annoncørens reklamebureau anførte i skrivelse af 14. september 1993, at man i  \r\n\r\n tv-reklamerne har skabt en person, der i tidens ånd gør galskab til morskab.  \r\n\r\n Personen optræder som indkøber på en så absurd facon, at han efter bureauets  \r\n\r\n mening aldrig kan relateres til virkelighedens verden og endnu mindre til en  \r\n\r\n konkret konkurrent. Da FDB fremførte, at figuren kunne opfattes som en  \r\n\r\n latterliggørelse af deres medarbejdere, mødte man her en tolkning af  \r\n\r\n personen, som annoncøren ikke fandt ønskeligt. Af denne grund standsede  \r\n\r\n annoncøren straks yderligere indrykning af seriens tv-reklamer. Radio- og  \r\n\r\n TV-Reklamenævnet har behandlet klagen over de pågældende reklamer og truffet  \r\n\r\n følgende afgørelse: Brugen af humoristiske indslag i tv-reklamer er selvsagt  \r\n\r\n lovlig, men humoren bør ordentligvis ikke gå ud over konkurrenterne, således  \r\n\r\n at de latterliggøres. Tv-reklamerne viser i dette tilfælde en ikke særlig  \r\n\r\n klog &#187;indkøber&#171;, som ikke er udsendt af Bilka. Forbogstaverne i  \r\n\r\n denne &#187;indkøbers&#171; navn svarer til navnet på en af Bilkas største  \r\n\r\n konkurrenter. Denne sammenhæng forekommer efter Nævnets opfattelse ikke  \r\n\r\n utilsigtet. Der er derfor tale om en reklame, hvori en konkurrent indirekte  \r\n\r\n gøres til genstand for latterliggørelse. Radio- og TV-Reklamenævnet finder  \r\n\r\n derfor de indklagede tv-reklamer for værende i strid med bekendtgørelse om  \r\n\r\n reklamer og sponsorering i radio og tv § 7, stk. 1 og stk. 2 jf.  \r\n\r\n markesføringslovens § 1, samt kodeks for reklamepraksis art. 7. Nævnets  \r\n\r\n afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19931691525"
        },
        {
            "displayName": "Entydig dokumentidentifikation",
            "displayValue": "CA000182"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "16915"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "18/10/1993"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "92:9/9999-1-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}