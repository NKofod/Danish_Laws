{
    "id": 32834,
    "title": "Hvorvidt et byrådsmedlem, der er dømt for overtrædelse af straffelovens § 267, stk. 1, er valgbar ",
    "documentTypeId": "240",
    "isSagsforlobPeriodValid": false,
    "shortName": "KEN nr 9096 af 25/08/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Byretten fandt, at den pågældende ubeføjet havde fremsat  \r\n\r\n ringeagtsytringer og sigtelser, der var egnet til at nedsætte sagsøgeren i  \r\n\r\n medborgernes agtelse. Valgbarhedsnævnet fandt, at den pågældende var valgbar  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hvorvidt et byrådsmedlem, der er dømt for  \r\n\r\n overtrædelse af straffelovens § 267, stk. 1, er valgbar </H1>  \r\n\r\n<P></P>  \r\n\r\n<BR>  \r\n\r\n<P>I brev af 8.marts 1994 har byrådet i henhold til 101, stk. 4, i den  \r\n\r\n kommunale valglov indberettet, at byrådsmedlem NN ved Retten i X-bys dom af  \r\n\r\n 14. februar 1994 er blevet idømt 6 dagbøder a 300 kr. med forvandlingsstraf  \r\n\r\n af hæfte i 6 dage for overtrædelse af straffelovens § 267, stk. 1. Den  \r\n\r\n pågældende blev samtidig dømt til at betale en tortgodtgørelse på kr. 6.000  \r\n\r\n til sagsøgeren MM, jf. erstatninsansvarslovens § 26. </P>  \r\n\r\n<P>Det fremgår af sagen, at den pågældende i brev af 4. januar 1993 til Y-by  \r\n\r\n Kommune, borgmester, socialchef og sociale udvalg bl.a. udtalte: </P>  \r\n\r\n<P>&#187;Der er nu gået 9 måneder siden jeg ophørte med transporten af den  \r\n\r\n kommunale madudbringning, i den periode har jeg med vilje ikke kommenteret  \r\n\r\n afviklingen på nogen måde, men med den kritik der påberådes fra mange sider,  \r\n\r\n samtidig med den viden jeg ligger inde med, må jeg herigennem komme med en  \r\n\r\n situationsrapport.&#171; .... </P>  \r\n\r\n<P>&#187; Påklædning og hygiejne </P>  \r\n\r\n<P>Dette punkt er der sagt meget om, og en dag jeg var på en flytteopgave,  \r\n\r\n måtte jeg se med egne øjne, at der kom en karseklippet herre ind med et stort  \r\n\r\n hul i rø... og uldne vanter på, og som to kunder sagde, så holdt de bare  \r\n\r\n fingrene fra maden. Jeg ved godt, at den er varm og at man skal bruge noget,  \r\n\r\n jeg spurgte i køkkenet, om der ikke var viskestykker mere, det var der  \r\n\r\n rigeligt af, men det brugte de ikke. </P>  \r\n\r\n<P> 6. Troværdighed </P>  \r\n\r\n<P>... Da jeg i dagligdagen har flytteopgaver for de fleste offentlige  \r\n\r\n myndigheder, og til stadighed må opsøge forskellige personer, jeg har på  \r\n\r\n depot, er det med stor undren at finde to personer ansat hos MM og med et  \r\n\r\n stort antal politisager, hvoraf flere med store tyverisager, disse personer  \r\n\r\n kan have adgang til 72 hjem i kommunen.&#171; ... </P>  \r\n\r\n<P>&#187; Konklusion. </P>  \r\n\r\n<P>Dette kan nemt blive, at kommunal omsorg - service - mad - administration  \r\n\r\n bliver klassificeret til et stort minus, og det kan jeg ikke leve med, efter  \r\n\r\n at have været med til at starte det projekt op fra bunden, og som jeg finder  \r\n\r\n er meget værdifuldt.&#171; </P>  \r\n\r\n<P>I Dagbladet den 8. februar 1993 fremgår det af en artikel endvidere: </P>  \r\n\r\n<P>&#187;Hygiejnen er heller ikke hvad den har været, siger mange madkunder  \r\n\r\n til NN, og han har selv oplevet en af chaufførerne med et stort hul i  \r\n\r\n bukserne og med store uldne vanter på, servere maden for en pæn ældre dame.  \r\n\r\n Hun havde ikke mere appetit tilbage, efter at de uldne handsker havde taget  \r\n\r\n låget af hendes emballage. </P>  \r\n\r\n<P>Men det, NN finder mest alvorligt, er den manglende kontrol med, hvem de  \r\n\r\n chauffører er, som MM sender ud. Vedkommende har adgang til en nøgle, som kan  \r\n\r\n åbne døren til madkundernes hjem. </P>  \r\n\r\n<P>Vores chauffører skulle underkastes den samme kontrol, som  \r\n\r\n hjemmehjælperne, inden de blev ansat, før vi kunne lade dem få en nøgle til  \r\n\r\n pensionisternes hjem, siger NN, d.v.s. en ren straffeattest, så spørger jeg  \r\n\r\n de ansvarlige, hvordan de kontrollerer MM, som jeg forstår jævnligt bliver  \r\n\r\n skiftet ud .....&#171; </P>  \r\n\r\n<P>Retten lagde til grund, at den pågældendes udtalelser måtte forstås på den  \r\n\r\n måde, at pågældende beskyldte sagsørerens ansatte som værende uhygiejniske i  \r\n\r\n en sådan grad, at den udbragte mad ikke kunne spises. Retten lagde endvidere  \r\n\r\n til grund, at udtalelserne gav indtryk af dels, at de ansatte var straffet  \r\n\r\n for tyverier, dels at der var stor risiko for tyveri i forbindelse med  \r\n\r\n madudbringningen. </P>  \r\n\r\n<P>Retten fandt, at der ikke var ført bevis for udtalelsernes sandhed, og at  \r\n\r\n ytringerne og sigtelserne ikke var fremsat i god tro, og fandt tillige, at  \r\n\r\n udtalelserne var ærekrænkende over for sagsøgeren. </P>  \r\n\r\n<P>I denne anledning skal man meddele, at Valgbarhedsnævnet har fundet, at  \r\n\r\n den begåede handling - uanset de krav, der må stilles til personer, der  \r\n\r\n beklæder hverv som medlem af kommunale råd - ikke i almindeligt omdømme gør  \r\n\r\n den pågældende uværdig til at være medlem af kommunale råd, jf. den kommunale  \r\n\r\n valglovs § 4. </P>  \r\n\r\n<P>Den pågældende må derfor anses for valgbar. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Skrivelsen er optaget i Ministerialtidende </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19940909625"
        },
        {
            "displayName": "Entydig dokumentidentifikation",
            "displayValue": "CA000758"
        },
        {
            "displayName": "Dato for indlæggelse",
            "displayValue": "18/12/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9096"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "25/08/1994"
        },
        {
            "displayName": "Administrerende myndighed",
            "displayValue": "Valgbarhedsnævnet"
        },
        {
            "displayName": "Ressortministeriets journalnummer",
            "displayValue": "490/1994"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}