{
    "id": 108236,
    "title": "1985 BTL 249   BETÆNKNING OVER I. FORSLAG TIL LOV OM ÆNDRING AF LOV OM VALG TIL   FOLKETINGET (OM FOLKETINGSVEDERLAGET, PENSION M.V.)    NR L 249 + B 144 1985-86, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 249",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 249 </P>  \r\n\r\n<P></P>  \r\n\r\n<P>Betænkning over I. Forslag til lov om ændring af lov om valg til  \r\n\r\n folketinget (Om folketingsvederlaget, pension m.v.) <BR>  \r\n\r\n Nr L 249 + B 144 1985-86, 1. samling </P>  \r\n\r\n<P></P>  \r\n\r\n<P>Afgivet af udvalget for forretningsordenen </P>  \r\n\r\n<P></P>  \r\n\r\n<P>Afgivet: 19860516 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet forslagene i 3 møder. </P>  \r\n\r\n<P>Der er af et mindretal stillet ændringsforslag til det under I </P>  \r\n\r\n<P>anførte lovforslag, hvorom henvises til de ledsagende </P>  \r\n\r\n<P>bemærkninger. </P>  \r\n\r\n<P>Herefter indstiller et flertal (udvalget med undtagelse af </P>  \r\n\r\n<P>socialistisk folkepartis og fremskridtspartiets medlemmer) </P>  \r\n\r\n<P>forslagene til vedtagelse uændret. </P>  \r\n\r\n<P>Et mindretal (socialistisk folkepartis medlemmer af udvalget) </P>  \r\n\r\n<P>indstiller det under I anførte lovforslag til vedtagelse med de af </P>  \r\n\r\n<P>mindretallet stillede ændringsforslag og det under II anførte </P>  \r\n\r\n<P>beslutngsforslag til vedtagelse uændret. </P>  \r\n\r\n<P>Mindretallet finder ikke, at tiden er inde til en lønforhøjelse til </P>  \r\n\r\n<P>folketingets medlemmer på 70.000 kr. årligt. Lønmodtagerne i </P>  \r\n\r\n<P>landet må for tiden leve under en lovgivet overenskomst, der kun </P>  \r\n\r\n<P>giver mulighed for lønstigninger på indtil 2 pct. Der er endvidere </P>  \r\n\r\n<P>grupper ikke mindst inden for det offentlige, der er sakket endnu </P>  \r\n\r\n<P>mere bagud i lønninger end folketingsmedlemmerne, for slet ikke at </P>  \r\n\r\n<P>tale om arbejdsløse, syge og bistandsmodtagere, som har fået </P>  \r\n\r\n<P>forringet levevilkårene drastisk siden 1982. </P>  \r\n\r\n<P>At almindelige prisstigninger er løbet hurtigere end forhøjelser på </P>  \r\n\r\n<P>omkostningstillægget er uomtvisteligt. Derfor kan mindretallet </P>  \r\n\r\n<P>støtte de forholdsvis beskedne forhøjelser på </P>  \r\n\r\n<P>omkostningstillægget. Efter mindretallets opfattelse er det </P>  \r\n\r\n<P>rigtigt at lægge en forholdsvis større stigning på </P>  \r\n\r\n<P>Københavnertillægget, som har været en hel del lavere hidtil. </P>  \r\n\r\n<P>Omkostningstillægget dækker som bekendt hotelophold eller </P>  \r\n\r\n<P>lejlighed, taxakørsel, mad og telefon m.m. </P>  \r\n\r\n<P>At der sker en forbedring for efterlønnede folketingsmedlemmer, er </P>  \r\n\r\n<P>mindretallet ligeledes enig i er en nødvendig forbedring. Det er </P>  \r\n\r\n<P>ikke ligetil for et folketingsmedlem at komme ud på </P>  \r\n\r\n<P>arbejdsmarkedet og skaffe sig arbejde lige med det samme efter at </P>  \r\n\r\n<P>have forladt folketinget, så en støtte her er på sin plads. </P>  \r\n\r\n<P>Udviklingen uden for folketinget er løbet fra det tidligere </P>  \r\n\r\n<P>pensionssystem, og det er derfor rigtigt at gennemføre de </P>  \r\n\r\n<P>foreslåede forbedringer på det område. </P>  \r\n\r\n<P>Da ændringerne skal ses i sammenhæng med øvrige forbedringer i </P>  \r\n\r\n<P>arbejdsgange, indførelse af EDB og den forbedrede sekretærordning, </P>  \r\n\r\n<P>som er gennemført, skal det påpeges, at disse forbedringer </P>  \r\n\r\n<P>ligeledes støttes af mindretallet. At der nu gennemføres støtte </P>  \r\n\r\n<P>til de politiske partier, støtter mindretallet ligeledes. De </P>  \r\n\r\n<P>lande, vi ellers plejer at sammenligne os med, har i mange år haft </P>  \r\n\r\n<P>partistøtte, og dette betyder selvfølgelig forbedrede </P>  \r\n\r\n<P>arbejdsmuligheder. At denne støtte fordeles både på partierne </P>  \r\n\r\n<P>centralt, regionalt og kommunalt, finder mindretallet rigtigt. Det </P>  \r\n\r\n<P>er meget vigtigt, at det kommunale og regionale politiske arbejde </P>  \r\n\r\n<P>får forbedrede vilkår, og ikke mindst de små partier og nye </P>  \r\n\r\n<P>partier vil have gavn heraf. </P>  \r\n\r\n<P>Som det ses, er mindretallet enig i hovedparten af de tiltag, der </P>  \r\n\r\n<P>foreslås, og er blot imod selve lønforhøjelsen. Dette betyder, at </P>  \r\n\r\n<P>der stilles ændringsforslag til det under I anførte lovforslag om, </P>  \r\n\r\n<P>at forslaget om lønforhøjelsen udgår (ændringsforslag nr. 1) med </P>  \r\n\r\n<P>heraf følgende konsekvensændringer for pensionsberegningen </P>  \r\n\r\n<P>(ændringsforslag nr. 2 og 3). </P>  \r\n\r\n<P>Et andet mindretal (fremskridtspartiets medlem af udvalget) </P>  \r\n\r\n<P>indstiller begge forslagene til forkastelse, men har tiltrådt de </P>  \r\n\r\n<P>af socialistisk folkepartis medlemmer af udvalget stillede </P>  \r\n\r\n<P>ændringsforslag til lovforslaget under I. </P>  \r\n\r\n<P>Mindretallet udtaler, at det er uanstændigt, i en tid, hvor man </P>  \r\n\r\n<P>pålægger befolkningen en lønforhøjelse på maksimalt 2 pct. samt </P>  \r\n\r\n<P>øgede skatter og afgifter på 19 milliarder kroner i form af jule- </P>  \r\n\r\n<P>og påskepakker, at folketingets medlemmer bevilger sig selv en </P>  \r\n\r\n<P>lønforhøjelse på 37 pct. </P>  \r\n\r\n<P>Mindretallet indstiller alle delene i forslagene til forkastelse, </P>  \r\n\r\n<P>herunder også nedsættelsen af pensionsalder, fuld løn i mindst 6 </P>  \r\n\r\n<P>måneder efter at man træder ud af folketinget m.m. </P>  \r\n\r\n<P>Mindretallet mener, det er flovt, at en regering og de såkaldte </P>  \r\n\r\n<P>arbejderpartier vil stemme for den slags selvforherligelse. </P>  \r\n\r\n<P>Mindretallet udtaler endvidere, at økonomisk støtte til politiske </P>  \r\n\r\n<P>partier udelukkende burde opnås ved privat støtte og absolut ikke </P>  \r\n\r\n<P>er noget, de hårdt plagede skatteydere skal blandes ind i. </P>  \r\n\r\n<P>ÆNDRINGSFORSLAG </P>  \r\n\r\n<P>til </P>  \r\n\r\n<P>I. Forslag til lov om ændring af lov om valg til folketinget </P>  \r\n\r\n<P>(Om folketingsvederlaget, pension m.v.) </P>  \r\n\r\n<P>(af Svend Jakobsen (S), Knud Østergaard (KF), Povl Brøndsted (V) og </P>  \r\n\r\n<P>Ole Vig Jensen (RV)) </P>  \r\n\r\n<P>Af </P>  \r\n\r\n<P>et mindretal (SF), tiltrådt af et mindretal (FP): </P>  \r\n\r\n<P>Til § 1 </P>  \r\n\r\n<P>1) Nr. 1 udgår. </P>  \r\n\r\n<P>2) Nr 8 affattes således: </P>  \r\n\r\n<P>&#187;8. I § 85, stk. 2, ændres &#187;1/ 25&#171; til: &#187;5 pct.&#171;  \r\n\r\n og &#187;25&#171; til: &#187;20&#171;.' </P>  \r\n\r\n<P>3) I nr. 10 ændres &#187;49&#171; til: &#187;40&#171;. </P>  \r\n\r\n<P>BEMÆRKNINGER </P>  \r\n\r\n<P>Til nr. 13 </P>  \r\n\r\n<P>Ved ændringsforslagene fastholdes grundvederlaget (og dermed også </P>  \r\n\r\n<P>eftervederlaget) på det nuværende niveau svarende til lønnen for </P>  \r\n\r\n<P>en statstjenestemand på skalatrin 40 (ændringsforslag nr. 1). Som </P>  \r\n\r\n<P>konsekvens heraf fastholdes en beregning af egenpensionen </P>  \r\n\r\n<P>(ændringsforslag nr. 2) og ægtefællepensionen (ændringsforslag nr. </P>  \r\n\r\n<P>3) på grundlag af skalatrin 40. </P>  \r\n\r\n<P>Svend Jakobsen (S) fmd. Knud Østergaard (KF) nfmd. Povl Brøndsted </P>  \r\n\r\n<P>(V) Lilli Gyldenkilde (SF) Ole Vig Jensen (RV) Jytte Andersen </P>  \r\n\r\n<P>(S) J. K. Hansen (S) Anker Jørgensen (S) Ole Espersen (S) </P>  \r\n\r\n<P>Hjortnæs (S) Agerschou (SF) Ebba Strange (SF) Lone Dybkjær </P>  \r\n\r\n<P>(RV) Annelise Gotfredsen (KF) Hagen Hagensen (KF) Karen </P>  \r\n\r\n<P>Thurøe Hansen (KF) Bjørn Elmquist (V) Elsebeth Kock-Petersen </P>  \r\n\r\n<P>(V) Bollmann (CD) Dohrmann (FP) Steffensen (KrF) </P>  \r\n\r\n<P>Partierne VS og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00249"
        },
        {
            "displayName": "Entydig dokumentidentifikation",
            "displayValue": "CL005971"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "249"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}