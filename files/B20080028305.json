{
    "id": 116502,
    "title": "Bekendtgørelse om ansættelsesvilkår for forstandere og lærere ved folkehøjskoler",
    "documentTypeId": "60",
    "isSagsforlobPeriodValid": true,
    "shortName": "BEK nr 283 af 24/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p>\r\n      <p class=\"Indholdsfortegnelse\"><a href=\"#Kap1\">Kapitel 1</a>   Område</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Ansættelse</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Aflønning og pension</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Andre løn- og ansættelsesvilkår</p>\r\n      <p class=\"Indholdsfortegnelse\"><a href=\"#Kap5\">Kapitel 5 </a>   Opsigelse</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Afskedigelsesprocedure, fastansatte</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Ikrafttrædelses- og overgangsbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om ansættelsesvilkår for forstandere og lærere ved folkehøjskoler</p>\r\n      <p class=\"Indledning2\"></p>\r\n      <p class=\"Paragraf\"><span class=\"ParagrafNr\"></span> I medfør af § 9 i lov om folkehøjskoler, efterskoler, husholdningsskoler og håndarbejdsskoler (frie kostskoler), jf. lovbekendtgørelse nr. 1149 af 21. november 2006, og efter bemyndigelse fra finansministeren, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Område</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse finder anvendelse for forstandere og lærere ansat ved folkehøjskoler.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen omfatter ikke følgende ansatte:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Pensionerede tjenestemænd og pensionerede tjenestemandslignende ansatte mfl., der oppebærer tjenestemandspension hidrørende fra ansættelse i</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> staten, folkeskolen og folkekirken,</p>\r\n              <p class=\"Liste2\"><span class=\"Liste2Nr\">b)</span> kommuner,</p>\r\n              <p class=\"Liste2\"><span class=\"Liste2Nr\">c)</span> Grønlands Hjemmestyre og de grønlandske kommuner,</p>\r\n              <p class=\"Liste2\"><span class=\"Liste2Nr\">d)</span> statsfinansierede virksomheder,</p>\r\n              <p class=\"Liste2\"><span class=\"Liste2Nr\">e)</span> tilskudsområder,</p>\r\n              <p class=\"Liste2\"><span class=\"Liste2Nr\">f)</span> koncessionerede virksomheder eller</p>\r\n              <p class=\"Liste2\"><span class=\"Liste2Nr\">g)</span> aktieselskaber.</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">2)</span> Personer afskediget med ret til rådighedsløn eller ventepenge fra de under nr.1 nævnte områder.</p>\r\n          <p class=\"Liste1\"><span class=\"Liste1Nr\">3)</span> Andre pensionerede, der får understøttelse eller egenpension fra en pensionsordning, som det offentlige har ydet tilskud til.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Bekendtgørelsens § 10 (pension) finder ikke anvendelse for tjenestemænd og tjenestemandslignende ansatte mfl. med ret til tjenestemandspension fra de under stk. 2, nr. 1, nævnte områder.</p>\r\n      <p class=\"Stk2\"><span class=\"StkNr\">Stk. 4.</span> Uanset bestemmelsen i stk. 3, finder § 10 anvendelse for personer, der er deltidsansat efter denne bekendtgørelse, og som samtidig har deltidsansættelse i de under stk. 2, nr. 1, nævnte områder dog således, at der ved pensionsoptjening efter § 10 højst kan opnås en samlet pensionsdækning svarende til en fuldtidsstilling. Forholdet mellem de 2 pensionsoptjeninger fastsættes på ansættelsestidspunktet. Ændring i pensionsoptjeningen ved folkehøjskolen skal ske løbende på grundlag af dokumentation fra den ansattes side om ændringer i beskæftigelsesgraden vedrørende det andet ansættelsesforhold. Den ansatte har pligt til at underrette folkehøjskolen herom.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Ansættelse</p>\r\n      <p class=\"ParagrafGruppeOverskrift\">Ansættelsesform</p>\r\n      <p class=\"Paragraf\"><span class=\"ParagrafNr\">§ 2.</span> Ansættelse sker i følgende former:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Fast ansættelse.</p>\r\n          <p class=\"Liste1\"><span class=\"Liste1Nr\">2)</span> Tidsbegrænset ansættelse.</p>\r\n          <p class=\"Liste1\"><span class=\"Liste1Nr\">3)</span> Timelønnet ansættelse.</p>\r\n        </div>\r\n      </p>\r\n      <p class=\"ParagrafGruppeOverskrift\">Ansættelseskontrakt</p>\r\n      <p class=\"Paragraf\"><span class=\"ParagrafNr\">§ 3. </span> Skolen skal udfærdige en ansættelseskontrakt, der skal opfylde kravene i lov om arbejdsgiverens pligt til at underrette lønmodtageren om vilkårene for ansættelsesforholdet. Ansættelseskontrakten skal underskrives af skolen og den ansatte.</p>\r\n      <p class=\"ParagrafGruppeOverskrift\">Prøveansættelse</p>\r\n      <p class=\"Paragraf\"><span class=\"ParagrafNr\">§ 4. </span> Funktionærlovens regler om prøveansættelse kan anvendes ved ansættelse efter § 2, nr. 1 og nr. 2. Eventuel prøveansættelse skal fremgå af ansættelseskontrakten.</p>\r\n      <p class=\"ParagrafGruppeOverskrift\">Beskæftigelsesgrad</p>\r\n      <p class=\"Paragraf\"><span class=\"ParagrafNr\">§ 5. </span> Forstandere ansættes på fuld tid. Lærere kan ansættes på deltid. For deltidsansatte skal beskæftigelsesgraden fastsættes i ansættelseskontrakten, jf. § 3.</p>\r\n      <p class=\"Stk2\"><span class=\"StkNr\">Stk. 2.</span> Forstandere og fuldtidsbeskæftigede lærere kan få nedsættelse af arbejdstiden (deltidsbeskæftigelse) efter ansøgning, såfremt tjenesten tillader det. Nedsættelse af arbejdstiden kan enten være tidsbegrænset eller gives indtil videre. Efter en tidsbegrænset nedsættelse af arbejdstiden har den ansatte såvel pligt som ret til at vende tilbage til fuldtidsbeskæftigelse. Er nedsættelsen af arbejdstiden givet indtil videre, har den pågældende fortrinsret til ledige timer ved skolen, såfremt nedsættelsen ønskes ændret til en højere arbejdstid eller til fuld tid. Det er en betingelse for fortrinsretten til ledige timer, at den deltidsbeskæftigede efter skolens vurdering er kvalificeret til at varetage de ledige timer.</p>\r\n      <p class=\"ParagrafGruppeOverskrift\">Tidsbegrænset ansættelse</p>\r\n      <p class=\"Paragraf\"><span class=\"ParagrafNr\">§ 6. </span> Hvis der foreligger konkrete årsager, som kan konstateres ved ansættelsen, kan tidsbegrænset ansættelse ske.</p>\r\n      <p class=\"Stk2\"><span class=\"StkNr\">Stk. 2.</span> Tidsbegrænset ansættelse efter denne bekendtgørelse er ansættelse, hvor datoen for ansættelsens ophør fastsættes på ansættelsestidspunktet.</p>\r\n      <p class=\"Stk2\"><span class=\"StkNr\">Stk. 3.</span> Tidsbegrænset ansættelse kan eksempelvis benyttes ved</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> vikariater for ansatte med hel eller delvis tjenestefrihed i et bestemt tidsrum (barselsorlov, uddannelsesorlov eller lignende),</p>\r\n          <p class=\"Liste1\"><span class=\"Liste1Nr\">2)</span> vikariater ved sygdom.</p>\r\n        </div>\r\n      </p>\r\n      <p class=\"ParagrafGruppeOverskrift\">Timelønnet ansættelse</p>\r\n      <p class=\"Paragraf\"><span class=\"ParagrafNr\">§ 7.</span> Timelønnet ansættelse anvendes for lærere, der ansættes i indtil 3 måneder som vikar eller til anden midlertidig beskæftigelse.</p>\r\n      <p class=\"Stk2\"><span class=\"StkNr\">Stk. 2.</span> Timelønnede lærere overgår til fastansættelse eller tidsbegrænset ansættelse senest fra det tidspunkt, hvor ansættelsen har varet 3 måneder, medmindre de er omfattet af § 8.</p>\r\n      <p class=\"Paragraf\"><span class=\"ParagrafNr\">§ 8. </span> Timelønnet ansættelse kan anvendes for lærere, der ansættes til mere end 3 måneders beskæftigelse, hvis det årlige antal undervisningstimer ikke overstiger halvdelen (204) af det for en fuldtidsbeskæftiget lærer fastsatte antal undervisningstimer. Timetallet nedsættes forholdsmæssigt, hvis ansættelsesperioden er kortere end 1 år.</p>\r\n      <p class=\"Stk2\"><span class=\"StkNr\">Stk. 2.</span> Timelønnede lærere, ansat i henhold til stk. 1, varetager undervisningsopgaver med den dertil hørende forberedelse mv. For deltagelse i møder og kostskolearbejde sker særlig aflønning.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Aflønning og pension</p>\r\n      <p class=\"Paragraf\"><span class=\"ParagrafNr\">§ 9. </span> Undervisningsministeriet fastsætter efter høring af skoleformens forening og de relevante lønmodtagerorganisationer nærmere regler om løn og lønanciennitet til forstandere og lærere.</p>\r\n      <p class=\"Paragraf\"><span class=\"ParagrafNr\">§ 10.</span> Skolen betaler pensionsbidrag for forstandere og lærere, bortset fra timelønnede og ansatte, der som en personlig ordning har pensionsdækning i en statsgaranteret pensionskasse eller anden lignende statslig tjenestemandspensionsordning, til en af Finansministeriet godkendt pensionsordning.</p>\r\n      <p class=\"Stk2\"><span class=\"StkNr\">Stk. 2.</span> Ansatte, der som personlig ordning har pensionsdækning i en statsgaranteret pensionskasse eller anden lignende statslig tjenestemandspensionsordning, kan vælge at overgå til reglerne om pension efter stk. 1.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Andre løn- og ansættelsesvilkår</p>\r\n      <p class=\"ParagrafGruppeOverskrift\">Pligtigt antal undervisningstimer</p>\r\n      <p class=\"Paragraf\"><span class=\"ParagrafNr\">§ 11. </span> Undervisningsministeren fastsætter regler om det pligtige årlige antal undervisningstimer for forstandere og lærere.</p>\r\n      <p class=\"ParagrafGruppeOverskrift\">Funktion i højere stilling</p>\r\n      <p class=\"Paragraf\"><span class=\"ParagrafNr\">§ 12.</span> Hvis skolens ledelse bestemmer, at en ansat midlertidigt skal fungere i en højere stilling, ydes funktionstillæg efter de for statens tjenestemænd gældende regler.</p>\r\n      <p class=\"ParagrafGruppeOverskrift\">Ferie</p>\r\n      <p class=\"Paragraf\"><span class=\"ParagrafNr\">§ 13. </span> De ansatte er omfattet af ferieloven. Dog udgør ferietillægget 1,5 pct., jf. ferielovens § 23, stk. 2.</p>\r\n      <p class=\"Stk2\"><span class=\"StkNr\">Stk. 2.</span> For ansatte efter denne bekendtgørelse finder de mellem Finansministeriet og centralorganisationerne aftalte bestemmelser om særlige feriedage tilsvarende anvendelse.</p>\r\n      <p class=\"ParagrafGruppeOverskrift\">Tjenestefrihed</p>\r\n      <p class=\"Paragraf\"><span class=\"ParagrafNr\">§ 14.</span> For ansatte, bortset fra timelønnet ansatte, gælder følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Tjenestefrihed uden løn kan gives, når det ikke strider mod skolens interesser. Der optjenes ikke ret til ferie med løn eller feriegodtgørelse.</p>\r\n          <p class=\"Liste1\"><span class=\"Liste1Nr\">2)</span> Tjenestefrihed med hel eller delvis løn og pensionsbidrag kan gives til uddannelsesformål eller andre formål, når der ydes statsligt tilskud til skolens udgifter til løn under tjenestefrihed til forstandere og lærere.</p>\r\n          <p class=\"Liste1\"><span class=\"Liste1Nr\">3)</span> Skolen kan give den ansatte hel eller delvis tjenestefrihed med løn til pasning af sygt barn, når</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> det er barnets første sygedag,</p>\r\n              <p class=\"Liste2\"><span class=\"Liste2Nr\">b)</span> hensynet til barnets forhold gør dette nødvendigt,</p>\r\n              <p class=\"Liste2\"><span class=\"Liste2Nr\">c)</span> forholdene på tjenestestedet tillader det,</p>\r\n              <p class=\"Liste2\"><span class=\"Liste2Nr\">d)</span> barnet er under 18 år og</p>\r\n              <p class=\"Liste2\"><span class=\"Liste2Nr\">e)</span> barnet er hjemmeværende.</p>\r\n            </div>\r\n          </p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> De for statens tjenestemænd gældende regler om tjenestefrihed til varetagelse af borgerligt ombud finder tilsvarende anvendelse. For fastansatte finder funktionærlovens regler om militærtjeneste mv. tilsvarende anvendelse.</p>\r\n      <p class=\"ParagrafGruppeOverskrift\">Barsel, adoption og omsorgsdage</p>\r\n      <p class=\"Paragraf\"><span class=\"ParagrafNr\">§ 15.</span> For ansatte efter denne bekendtgørelse finder de mellem Finansministeriet og centralorganisationerne aftalte bestemmelser om fravær fra tjenesten på grund af barsel, adoption og omsorgsdage tilsvarende anvendelse.</p>\r\n      <p class=\"ParagrafGruppeOverskrift\">ATP</p>\r\n      <p class=\"Paragraf\"><span class=\"ParagrafNr\">§ 16.</span> For ansatte efter denne bekendtgørelse betales bidrag til ATP med sats C.</p>\r\n      <p class=\"ParagrafGruppeOverskrift\">Dækning af udgifter</p>\r\n      <p class=\"Paragraf\"><span class=\"ParagrafNr\">§ 17. </span> Medmindre andet aftales mellem skolens bestyrelse og medarbejderrådet/lærerrådet, finder de regler, der gælder for statens tjenestemænd om time- og dagpenge og befordringsgodtgørelse, tilsvarende anvendelse.</p>\r\n      <p class=\"ParagrafGruppeOverskrift\">Flyttegodtgørelse</p>\r\n      <p class=\"Paragraf\"><span class=\"ParagrafNr\">§ 18.</span> Skolens bestyrelse kan i det enkelte tilfælde bestemme, om der skal ydes godtgørelse for afholdte udgifter ved flytning af bohave og i givet fald, om der ydes hel eller delvis godtgørelse.</p>\r\n      <p class=\"ParagrafGruppeOverskrift\">Tjenestebolig og lejebolig</p>\r\n      <p class=\"Paragraf\"><span class=\"ParagrafNr\">§ 19.</span> De regler, der gælder for statens tjenestemænd om tjeneste- og lejeboliger, finder tilsvarende anvendelse.</p>\r\n      <p class=\"Stk2\"><span class=\"StkNr\">Stk. 2.</span> Ved eventuel fritstilling i forbindelse med opsigelse og ved dødsfald er skolen dog berettiget til at kræve familiens bortflytning snarest, hvis det skønnes nødvendigt af hensyn til skolens tarv, mod at afholde de med flytningen forbundne udgifter.</p>\r\n      <p class=\"ParagrafGruppeOverskrift\">Jubilæumsgratiale</p>\r\n      <p class=\"Paragraf\"><span class=\"ParagrafNr\">§ 20.</span> Jubilæumsgratiale ydes efter de for statens tjenestemænd gældende regler, jf. dog stk. 2 og 3.</p>\r\n      <p class=\"Stk2\"><span class=\"StkNr\">Stk. 2.</span> Kun ansættelse ved folkehøjskoler indgår i jubilæumsancienniteten.</p>\r\n      <p class=\"Stk2\"><span class=\"StkNr\">Stk. 3.</span> Ansættelse inden for beslægtede skoleområder kan efter skolens bestemmelse medregnes i jubilæumsancienniteten.</p>\r\n      <p class=\"ParagrafGruppeOverskrift\">Sygdom</p>\r\n      <p class=\"Paragraf\"><span class=\"ParagrafNr\">§ 21.</span> Ansatte, bortset fra timelønnet ansatte, får fuld løn under sygdom, herunder fravær på grund af tilskadekomst i tjenesten.</p>\r\n      <p class=\"Stk2\"><span class=\"StkNr\">Stk. 2.</span> Timelønnet ansatte følger reglerne i dagpengeloven.</p>\r\n      <p class=\"ParagrafGruppeOverskrift\">Efterindtægt</p>\r\n      <p class=\"Paragraf\"><span class=\"ParagrafNr\">§ 22.</span> Fastansatte følger funktionærlovens regler om efterindtægt.</p>\r\n      <p class=\"Kapitel\"><a name=\"Kap5\">Kapitel 5 </a></p>\r\n      <p class=\"KapitelOverskrift2\">Opsigelse</p>\r\n      <p class=\"ParagrafGruppeOverskrift\">Fastansatte</p>\r\n      <p class=\"Paragraf\"><span class=\"ParagrafNr\">§ 23.</span> Fastansatte skal opsige ansættelsesforholdet med 1 måneds varsel til ophør ved udgangen af en måned, medmindre der er truffet aftale om, at ansættelsen er tidsbegrænset eller på prøve, og ansættelsen ikke vedvarer ud over 3 måneder. Dog kan der ved skriftlig aftale træffes bestemmelse om længere opsigelsesvarsel fra den ansattes side under forudsætning af, at opsigelsesvarslet fra skolens side forlænges tilsvarende.</p>\r\n      <p class=\"Stk2\"><span class=\"StkNr\">Stk. 2.</span> Opsigelse fra skolens side skal ske med</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> 1 måneds varsel til fratræden ved en måneds udgang i de første 6 måneder efter ansættelsen og</p>\r\n          <p class=\"Liste1\"><span class=\"Liste1Nr\">2)</span> 3 måneders varsel til fratræden ved en måneds udgang efter 6 måneders ansættelse.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Opsigelsesvarslet i stk. 2, nr. 2, forhøjes med 1 måned for hvert tredje ansættelsesår, dog højst til 6 måneder.</p>\r\n      <p class=\"Stk2\"><span class=\"StkNr\">Stk. 4.</span> Såfremt skolen godtgør, at ansættelsen er sket på prøve, eller ansættelsen er tidsbegrænset, og ansættelsen ikke har varet ud over 3 måneder, skal opsigelse fra skolens side ske med mindst 14 dages varsel.</p>\r\n      <p class=\"Stk2\"><span class=\"StkNr\">Stk. 5.</span> Opsigelse skal ske så betids, at fratræden med det for en ansættelsesperiode givne varsel kan ske inden periodens udløb. Opsigelse i henhold til stk. 1, stk. 2, og stk. 3, skal være meddelt skriftligt senest den sidste dag i den måned, efter hvis udløb opsigelsesvarslet begynder at løbe.</p>\r\n      <p class=\"Paragraf\"><span class=\"ParagrafNr\">§ 24. </span> Fastansatte, der den 1. januar 1997 har længere varsler end nævnt i § 23, bevarer de hidtidige opsigelsesvarsler, så længe pågældende er ansat ved skolen, men kan vælge at overgå til reglerne om opsigelse efter § 23.</p>\r\n      <p class=\"ParagrafGruppeOverskrift\">Fratrædelsesgodtgørelse</p>\r\n      <p class=\"Paragraf\"><span class=\"ParagrafNr\">§ 25.</span> For fastansatte finder funktionærlovens § 2 a om fratrædelsesgodtgørelse tilsvarende anvendelse.</p>\r\n      <p class=\"ParagrafGruppeOverskrift\">Timelønnede</p>\r\n      <p class=\"Paragraf\"><span class=\"ParagrafNr\">§ 26.</span> Timelønnet ansatte skal opsige ansættelsesforholdet med</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> 3 dages varsel efter 3 måneders ansættelse,</p>\r\n          <p class=\"Liste1\"><span class=\"Liste1Nr\">2)</span> 3 dages varsel efter 6 måneders ansættelse,</p>\r\n          <p class=\"Liste1\"><span class=\"Liste1Nr\">3)</span> 1 uges varsel efter 1 års ansættelse,</p>\r\n          <p class=\"Liste1\"><span class=\"Liste1Nr\">4)</span> 1 måneds varsel efter 3 års ansættelse og</p>\r\n          <p class=\"Liste1\"><span class=\"Liste1Nr\">5)</span> 1 måneds varsel efter 5 års ansættelse.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Opsigelse fra skolens side skal ske med</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> 3 dages varsel efter 3 måneders ansættelse,</p>\r\n          <p class=\"Liste1\"><span class=\"Liste1Nr\">2)</span> 1 uges varsel efter 6 måneders ansættelse,</p>\r\n          <p class=\"Liste1\"><span class=\"Liste1Nr\">3)</span> 3 ugers varsel efter 1 års ansættelse,</p>\r\n          <p class=\"Liste1\"><span class=\"Liste1Nr\">4)</span> 2 måneders varsel efter 3 års ansættelse og</p>\r\n          <p class=\"Liste1\"><span class=\"Liste1Nr\">5)</span> 3 måneders varsel efter 5 års ansættelse.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Det er forudsat, at den ansatte har været uafbrudt ansat ved skolen i de anførte tidsrum.</p>\r\n      <p class=\"Stk2\"><span class=\"StkNr\">Stk. 4.</span> Varslerne bortfalder i tilfælde af, at der midlertidigt ikke kan tilbydes beskæftigelse på grund af arbejdsmangel.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Afskedigelsesprocedure, fastansatte</p>\r\n      <p class=\"Paragraf\"><span class=\"ParagrafNr\">§ 27. </span> Det påhviler skolen at meddele afskedigelse af en ansat skriftligt til den pågældende ansatte med begrundelse for afskedigelsen.</p>\r\n      <p class=\"Paragraf\"><span class=\"ParagrafNr\">§ 28. </span> Den afskedigede kan inden for en frist på 4 uger fra meddelelsen om afskedigelsen kræve en forhandling med skolen, såfremt den afskedigede finder, at afskedigelsen ikke er rimeligt begrundet i skolens eller den afskedigedes forhold.</p>\r\n      <p class=\"Stk2\"><span class=\"StkNr\">Stk. 2.</span> Opnås der ikke enighed ved forhandlingen efter stk. 1, kan den afskedigede inden 4 uger efter forhandlingen begære sagen indbragt for en voldgiftsret, såfremt den pågældende afskedigede har været uafbrudt beskæftiget ved skolen i mere end 6 måneder.</p>\r\n      <p class=\"Stk2\"><span class=\"StkNr\">Stk. 3.</span> Bestemmelserne i stk. 1 og stk. 2, finder tilsvarende anvendelse ved bortvisning af en lærer eller forstander.</p>\r\n      <p class=\"Paragraf\"><span class=\"ParagrafNr\">§ 29.</span> Voldgiftsretten består af 2 medlemmer og en opmand, der vælges af de 2 medlemmer. Såfremt der ikke kan opnås enighed om valget af opmand, anmodes præsidenten i den landsretskreds, hvori skolen er beliggende, om at udpege opmanden.</p>\r\n      <p class=\"Stk2\"><span class=\"StkNr\">Stk. 2.</span> Det ene medlem af voldgiftsretten udpeges af skolen og det andet af den afskedigede.</p>\r\n      <p class=\"Stk2\"><span class=\"StkNr\">Stk. 3.</span> Sager, der forelægges for voldgiftsretten, skal fremskyndes mest muligt. Voldgiftsrettens forhandlinger er ikke offentlige, og dens voteringer er hemmelige. I øvrigt bestemmer voldgiftsretten selv sin forretningsgang og kan herunder også fastsætte, at en sag skal afgøres efter skriftlig votering, uden at det er nødvendigt, at rettens medlemmer mødes.</p>\r\n      <p class=\"Stk2\"><span class=\"StkNr\">Stk. 4.</span> Skolen og den afskedigede er berettigede til at møde i voldgiftsretten med en sagkyndig og/eller juridisk kyndig bisidder. Den afskedigede kan ved fuldmagt lade sig repræsentere af en sagkyndig og/eller juridisk kyndig person.</p>\r\n      <p class=\"Stk2\"><span class=\"StkNr\">Stk. 5.</span> Voldgiftsretten bestemmer, om parternes udtalelser til retten skal afgives skriftligt, eller om de skal fremføres under en afhøring.</p>\r\n      <p class=\"Stk2\"><span class=\"StkNr\">Stk. 6.</span> Voldgiftsretten afsiger en motiveret kendelse. I de tilfælde hvor voldgiftsretten måtte finde, at afskedigelsen ikke er rimeligt begrundet i den afskedigedes eller skolens forhold, kan retten pålægge skolen at afbøde virkningerne af afskedigelsen. Det kan herved pålægges skolen, såfremt skolen og den afskedigede ikke begge ønsker ansættelsesforholdet opretholdt, at betale den afskedigede en erstatning, hvis størrelse fastsættes af voldgiftsretten og skal være afhængig af sagens omstændigheder og den afskedigedes anciennitet ved skolen. Godtgørelsen kan maksimalt været et beløb, der svarer til 9 måneders løn, for forstandere dog maksimalt 12 måneders løn.</p>\r\n      <p class=\"Stk2\"><span class=\"StkNr\">Stk. 7.</span> Offentliggørelse af voldgiftsrettens afgørelse kan finde sted efter voldgiftsrettens bestemmelser. Oplysning om eventuelle dissentie­rende vota må ikke gives.</p>\r\n      <p class=\"Stk2\"><span class=\"StkNr\">Stk. 8.</span> Voldgiftsrettens omkostninger i forbindelse med sagen fastsættes af voldgiftsretten. Omkostningerne, herunder udgifter til bisidder, kan pålægges den ene af parterne eller fordeles mellem disse.</p>\r\n      <p class=\"Stk2\"><span class=\"StkNr\">Stk. 9.</span> Bestemmelserne i stk. 1-8, finder tilsvarende anvendelse ved bortvisning af en lærer eller forstander.</p>\r\n      <p class=\"Paragraf\"><span class=\"ParagrafNr\">§ 30.</span> Fastansatte lærere, der 1. januar 1999 har kontraktsfastsat mulighed for at få en godtgørelse for ikke rimeligt begrundet afskedigelse på maksimalt 12 måneders løn, bevarer denne ret, så længe den pågældende er ansat ved skolen.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Ikrafttrædelses- og overgangsbestemmelser</p>\r\n      <p class=\"Paragraf\"><span class=\"ParagrafNr\">§ 31.</span> Bekendtgørelsen træder i kraft den 30. april 2008 og har virkning fra den 1. april 2008. § 16 har dog virkning fra den 1. januar 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 571 af 28. juni 1999 om ansættelsesvilkår for forstandere og lærere ved folkehøjskoler.</p>\r\n      <p class=\"Stk2\"><span class=\"StkNr\">Stk. 3.</span> Bestemmelserne i § 10, stk. 1, om forsikringsmæssig pensionsordning finder ikke anvendelse for følgende grupper af forstandere og lærere, som har bevaret medlemskab af eller bliver optaget i Pensionskassen for Højskoler, Landbrugsskoler og Husholdningsskoler mv.:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Forstandere og lærere, der før 1. januar 1997 er ansat ved en folkehøjskole og efter 1. januar 1997 enten fortsat er ansat i samme stilling eller direkte er overgået til anden stilling som forstander eller lærer ved samme eller anden folkehøjskole.</p>\r\n          <p class=\"Liste1\"><span class=\"Liste1Nr\">2)</span> Forstandere og lærere, der efter 31. december 1996 er optaget i Pensionskassen for Højskoler, Landbrugsskoler og Husholdningsskoler mv., fordi de overgår direkte til ansættelse ved en folkehøjskole fra en stilling forbundet med statslig tjenestemandspensionsret eller har ret til aktuel tjenestemandspension mv., rådighedsløn eller ventepenge.</p>\r\n          <p class=\"Liste1\"><span class=\"Liste1Nr\">3)</span> Forstandere og lærere, der efter 31. december 1996 er ansat ved en folkehøjskole, og som har bevaret deres medlemskab af Pensionskassen for Højskoler, Landbrugsskoler og Husholdningsskoler mv.</p>\r\n        </div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 24. april 2008</I></P><P CLASS=SIGN1 ALIGN=\"CENTER\">P.M.V.<BR>LARS MORTENSEN<BR>Styrelseseschef</P><P CLASS=SIGN2 ALIGN=\"RIGHT\">/ Jens Kroman</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/04/2008"
        },
        {
            "displayName": "Accession",
            "displayValue": "B20080028305"
        },
        {
            "displayName": "Entydig dokumentidentifikation",
            "displayValue": "AT003376"
        },
        {
            "displayName": "Dato for førstegangsindlæggelse",
            "displayValue": "29/04/2008"
        },
        {
            "displayName": "Dato for indlæggelse",
            "displayValue": "29/04/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "283"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "24/04/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Institutionsstyrelsen"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Institutionsstyrelsen, j. nr. 152.114.031"
        },
        {
            "displayName": "Stikord",
            "displayValue": "ansættelsesbekendtgørelsen"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}