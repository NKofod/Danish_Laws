{
    "id": 52659,
    "title": "Instruks om dispensation fra pligt til at anvende styrthjelm under kørsel med motorcykel og knallert (Til landets læger) ",
    "documentTypeId": "680",
    "isSagsforlobPeriodValid": false,
    "shortName": "INS nr 9357 af 10/12/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Instruks om dispensation fra pligt til at  \r\n\r\n anvende styrthjelm under kørsel med motorcykel og knallert </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til landets læger) </P>  \r\n\r\n<BR>  \r\n\r\n<P CLASS=PUNKT> <B>1.</B> januar 1977 træder bestemmelserne i Færdselslovens  \r\n\r\n § 50 b - som ændret senest ved lov nr. 270 af 26. juni 1975 - i kraft. </P>  \r\n\r\n<P>Ved nævnte bestemmelse pålægges der førere af motorcykler og knallerter  \r\n\r\n samt passagerer i sidevogn eller på motorcykelbagsæde pligt til at anvende  \r\n\r\n styrthjelm af nærmere beskreven type og kvalitet, idet der dog består visse  \r\n\r\n aldersundtagelser samt er åbnet mulighed for dispensation for personer med  \r\n\r\n visse helbredsmangler, jfr. iøvrigt justitsministeriets bekendtgørelse nr.  \r\n\r\n 254 af 17. maj 1976. </P>  \r\n\r\n<P>Med henvisning til foranstående fastsætter sundhedsstyrelsen herved efter  \r\n\r\n samråd med justitsministeriet følgende retningslinier for udfærdigelse af  \r\n\r\n dispensation for brug af styrthjelm, hvor fritagelsen motiveres af lægelige  \r\n\r\n årsager. </P>  \r\n\r\n<P>Dispensation vil kunne udfærdiges af pågældendes sædvanligt benyttede læge  \r\n\r\n eller en speciallæge. I tilfælde af, at dispensationen motiveres af psykiske  \r\n\r\n årsager, skal den fortrinsvis udfærdiges af speciallæge. </P>  \r\n\r\n<P>Ved dispensation udfylder lægen en attestblanket i 2 eksemplarer. Den ene  \r\n\r\n udleveres til den pågældende, der skal medbringe attesten under kørsel,  \r\n\r\n eventuelt opbevaret sammen med førerbeviset eller for knallertkørere sammen  \r\n\r\n med forsikringsbeviset. Det andet eksemplar med angivelse af årsagen til  \r\n\r\n fritagelsen indsendes til embedslægen. </P>  \r\n\r\n<P>Finder lægen, at den påberåbte helbredsmæssige mangel ikke er  \r\n\r\n tilstrækkelig til at imødekomme en dispensationsbegæring, kan den pågældende  \r\n\r\n henvises til embedslægen, der træffer afgørelse i sagen og udfærdiger evt.  \r\n\r\n dispensationsattest mod det fastsatte honorar. </P>  \r\n\r\n<P>Pligten til at anvende styrthjelm gælder ikke for personer under 12 år.  \r\n\r\n Man har ikke anset det for muligt for tiden at anbefale egnede hjelmtyper for  \r\n\r\n børn, idet sådanne hjelme bør opfylde de sædvanlige sikkerhedskrav. Det skal  \r\n\r\n bemærkes, at vægten af almindelige styrthjelme forhindrer, at de kan bæres af  \r\n\r\n børn med spinkel muskeludvikling. </P>  \r\n\r\n<P>Tvungen brug af styrthjelm må ikke påføre brugeren risiko for skade, men  \r\n\r\n under hensyn til lovbestemmelsernes formål må den størst mulige skønsomhed  \r\n\r\n anvendes ved eventuel dispensation. </P>  \r\n\r\n<P>Dispensation for anvendelse af styrthjelm kan udstedes, når fysiske eller  \r\n\r\n psykiske lidelser efter lægens vurdering umuliggør anvendelse af beskyttende  \r\n\r\n hjelm. Det skal dog tilføjes, at det, forsåvidt angår psykiske lidelser, bør  \r\n\r\n være en regel, at attesten udfærdiges af den behandlende psykiatriske  \r\n\r\n speciallæge. </P>  \r\n\r\n<P>Blandt de medicinske grunde for fritagelse, kan anføres mangelfuld  \r\n\r\n udvikling eller funktion af nakkens eller halsens muskler, hvis graden af  \r\n\r\n disse anomalier gør det sandsynligt, at pågældende ikke kan bære en godkendt  \r\n\r\n styrthjelm. Tilsvarende gælder misdannelser af halshvirvelsøjlen,  \r\n\r\n discusprolaps eller udbredte arthroser, her med holdepunkt for  \r\n\r\n rodkompression. Tidligere gennemgåede kraniotomier bør normalt ikke medføre  \r\n\r\n dispensation. Dispensation kan gives ved sådanne kraniedeformiteter, som  \r\n\r\n hindrer normal fastspænden af styrthjelm. Også visse medfødte eller  \r\n\r\n erhvervede deformiteter af underkæben vil kunne hindre normal brug af  \r\n\r\n styrthjelm. </P>  \r\n\r\n<P>Klager over hovedpine, respektive migræne kan sædvanligvis ikke medføre  \r\n\r\n fritagelse, men det må overvejes, hvorvidt pågældende kan anses som egnet til  \r\n\r\n at føre motorkøretøj (jfr. bestemmelsen i færdselslovens § 52). </P>  \r\n\r\n<P>Medens briller af sædvanlig type normalt vil kunne bæres under styrthjelm,  \r\n\r\n vil brugen af høreapparat eller hørebrille ofte være hindret, medmindre  \r\n\r\n styrthjelmen er specielt tilpasset med udskæringer. En sådan udskæring skal  \r\n\r\n for at give plads til &#187;ørehængere&#171; være ca. 6 x 4 cm stor. Det skal  \r\n\r\n bemærkes, at dette forhold ikke bør medføre, at tunghøre fritages for brug af  \r\n\r\n styrthjelm, idet anvendelse af hjelm under kørsel med motorcykel og knallert  \r\n\r\n skønnes af yderste vigtighed. </P>  \r\n\r\n<P>I forbindelse med akut, kortvarig hudsygdom inden for det hudområde, der  \r\n\r\n dækkes af en styrthjelm, vil en tidsbegrænset fritagelse for brug af hjelm  \r\n\r\n kunne udstedes. Drejer det sig om længerevarende kronisk hudlidelse, må  \r\n\r\n fritagelse for brug af styrthjelm afgøres af en speciallæge i hudsygdomme.  \r\n\r\n</P>  \r\n\r\n<P>De attestblanketter, der forefindes, beregnet på udfærdigelse af  \r\n\r\n dispensationsattest for brug af sikerhedssele, jfr. færdselslovens § 50 a,  \r\n\r\n vil hvis det tydeligt fremgår af lægens påtegning, kunne anvendes ved  \r\n\r\n udfærdigelse af dispensation for styrthjelm. </P>  \r\n\r\n<P>Embedslægen skal gennemgå de indsendte attestkopier og videresende dem til  \r\n\r\n sundhedsstyrelsen. </P>  \r\n\r\n<P>Søren K. Sørensen </P>  \r\n\r\n<P>/C.J. Møllenbach </P>  \r\n\r\n<P>Bilag </P>  \r\n\r\n<P>LÆGEATTEST </P>  \r\n\r\n<P>godkendt af Sundhedsstyrelsen </P>  \r\n\r\n<P>Undertegnede læge attesterer, at der - jfr. de af Sundhedsstyrelsen  \r\n\r\n udfærdigede retningslinier af 5. december 1975 og 10. december 1976 -  \r\n\r\n foreligger lægelige grunde for fritagelse fra bestemmelserne i færdselsloven  \r\n\r\n om tvungen brug af sikkerhedssele/styrthjelm under kørslen </P>  \r\n\r\n<P>for -------------------------------------------CPR-nr.---------- </P>  \r\n\r\n<P>Bopæl:---------------------------------------------------------- </P>  \r\n\r\n<PRE>  \r\n\r\n som er/ikke er mig tidligere bekendt, og som den   /   19   er  \r\n\r\n    undersøgt af mig.  \r\n\r\n                         i tidsrummet   /   -   /  \r\n\r\n Attesten er gyldig  \r\n\r\n                         indtil videre  \r\n\r\n                                            -   19  \r\n\r\n ----------------------------------------------------------------  \r\n\r\n       sted                               dato  \r\n\r\n ----------------------------------------------------------------  \r\n\r\n       (Lægens underskrift og stempel)  \r\n\r\n SKAL MEDBRINGES UNDER KØRSEL OG PÅ FORLANGENDE FOREVISES  \r\n\r\n                       FOR POLITIET  \r\n\r\n Årsagen er -----------------------------------------------------  \r\n\r\n ----------------------------------------------------------------  \r\n\r\n      (diagnosen skal kun oplyses på det eksemplar, der  \r\n\r\n                      tilsendes embedslægen).  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19760935723"
        },
        {
            "displayName": "Entydig dokumentidentifikation",
            "displayValue": "CM011495"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9357"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "10/12/1976"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsstyr. j.nr. 9110-10-1976"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}