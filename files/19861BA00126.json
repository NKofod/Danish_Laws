{
    "id": 106239,
    "title": "1986 BSF 126   FORSLAG TIL FOLKETINGSBESLUTNING OM INDFØRELSE AF VIRKSOMHEDSDEMOKRATI OG   SAMFUNDSSTYRING AF KAPITALEN ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 126",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 126 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af virksomhedsdemokrati og  \r\n\r\n samfundsstyring af kapitalen </P>  \r\n\r\n<P></P>  \r\n\r\n<P>Fremsat af Ole Henriksen (SF) Carsten Andersen (SF) Tommy Dinesen (SF)  \r\n\r\n Lilli Gyldenkilde (SF) Jes Lunde (SF) Ebba Strange (SF) </P>  \r\n\r\n<P></P>  \r\n\r\n<P>den 30. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Regeringen opfordres til at udarbejde og fremsætte de nødvendige </P>  \r\n\r\n<P>lovforslag i overensstemmelse med følgende principper for </P>  \r\n\r\n<P>virksomhedsdemokrati og kapitalstyring: </P>  \r\n\r\n<P>1. Demokrati på arbejdspladsen </P>  \r\n\r\n<P>1.1. I alle virksomheder med mere end 5 ansatte vælger disse et </P>  \r\n\r\n<P>virksomhedsråd. I andre virksomheder kan de ansatte beslutte at </P>  \r\n\r\n<P>være virksomhedsrådet. </P>  \r\n\r\n<P>1.2. I offentlige og koncessionerede virksomheder har </P>  \r\n\r\n<P>virksomhedsrådet den daglige ledelse inden for de af de </P>  \r\n\r\n<P>folkevalgte organer (f.eks. Folketing, amtsråd, </P>  \r\n\r\n<P>kommunalbestyrelse) fastlagte rammer. </P>  \r\n\r\n<P>1.3. I privatejede virksomheder har virksomhedsrådet bl.a. følgende </P>  \r\n\r\n<P>beføjelser: at vælge repræsentanter til bestyrelse og direktion; </P>  \r\n\r\n<P>at være fuldt medbestemmende i alle sager vedrørende arbejdets </P>  \r\n\r\n<P>fordeling, produktionens tilrettelæggelse, personalespørgsmål, </P>  \r\n\r\n<P>teknologisk politik osv.; at standse produktionen, hvis det </P>  \r\n\r\n<P>skønnes nødvendigt af hensyn til de ansattes sikkerhed og sundhed; </P>  \r\n\r\n<P>at have fri adgang til regnskaber og produktionsplaner og at </P>  \r\n\r\n<P>benytte eksperter udefra ved gennemgang af disse. </P>  \r\n\r\n<P>Endelig repræsenterer virksomhedsrådet den ansvarlige </P>  \r\n\r\n<P>lønmodtagerkapital, der tilgår virksomheden i henhold til punkt 3. </P>  \r\n\r\n<P>2. Økonomisk demokrati </P>  \r\n\r\n<P>2.1. Alle private virksomheder overfører årlig mindst 3 pct. af </P>  \r\n\r\n<P>værditilvæksten til lønmodtagerne som disses kollektive ejendom. </P>  \r\n\r\n<P>Værditilvæksten er forskellen mellem det, virksomheden sælger, og </P>  \r\n\r\n<P>det, den køber for - svarende til forskellen mellem det indgående </P>  \r\n\r\n<P>og det udgående momspligtige beløb. </P>  \r\n\r\n<P>En tredjedel af denne overførsel tilgår en fællesfond, mens de to </P>  \r\n\r\n<P>tredjedele bliver stående i virksomheden som ansvarlig </P>  \r\n\r\n<P>lønmodtagerkapital, der repræsenteres af virksomhedsrådet. </P>  \r\n\r\n<P>2.2. Der oprettes tillige en lønmodtagerfond i hvert amt. Til </P>  \r\n\r\n<P>amtsfondene overføres hvert år kapital fra fællesfonden ud fra </P>  \r\n\r\n<P>kriterier baseret på det enkelte amts andel af den </P>  \r\n\r\n<P>landsgennemsnitlige arbejdsløshed og erhvervsmæssige sårbarhed. </P>  \r\n\r\n<P>2.3. En virksomhed kan få tilført kapital fra fællesfonden eller </P>  \r\n\r\n<P>amtsfonden, men kun med virksomhedsrådets tilslutning. Denne </P>  \r\n\r\n<P>kapitaltilførsel skal indgå i den i virksomheden placerede </P>  \r\n\r\n<P>lønmodtagerkapital og udgøre en del af denne. </P>  \r\n\r\n<P>2.4. Udbyttet af al lønmodtagerkapital, uanset placering, tilskrives </P>  \r\n\r\n<P>fællesfonden som samtlige lønmodtageres kollektive ejendom. </P>  \r\n\r\n<P>2.5. Fondene skal ledes efter principperne om samfundsmæssige behov, </P>  \r\n\r\n<P>altså fremme beskæftigelse, godt arbejdsmiljø, gode løn- og </P>  \r\n\r\n<P>arbejdsforhold og samfundsgavnlige investeringer. </P>  \r\n\r\n<P>Fondene kan medvirke til oprettelse af nye virksomheder og overtage </P>  \r\n\r\n<P>virksomheder, der påtænkes nedlagt, hvis nedlæggelsen strider mod </P>  \r\n\r\n<P>principperne om samfundsmæssige behov. </P>  \r\n\r\n<P>Fondene har forkøbsret, hvis en virksomhed udvider sin egenkapital, </P>  \r\n\r\n<P>eller hvis virksomheden udbydes til salg. </P>  \r\n\r\n<P>2.6. Fondene overtager de funktioner, der i dag udøves af </P>  \r\n\r\n<P>Egnsudviklingsrådet og af Finansieringsinstituttet for Industri og </P>  \r\n\r\n<P>Håndværk. </P>  \r\n\r\n<P>2.7. Fondene ledes af et repræsentantskab, der sammensættes ud fra </P>  \r\n\r\n<P>geografiske og branchemæssige hensyn. Der foretages valg amtsvis </P>  \r\n\r\n<P>til et amtsrepræsentantskab, og afstemningen foregår ved </P>  \r\n\r\n<P>urafstemning blandt samtlige ansatte i den offentlige og private </P>  \r\n\r\n<P>sektor samt de arbejdsløse der er tilmeldt Arbejdsformidlingen. </P>  \r\n\r\n<P>Af sin midte vælger repræsentantskabet en bestyrelse. </P>  \r\n\r\n<P>Samtlige amtsfondsbestyrelser udgør fællesfondens repræsentantskab. </P>  \r\n\r\n<P>Dette repræsentantskab vælger af sin midte en bestyrelse. </P>  \r\n\r\n<P>Fondenes bestyrelser er ansvarlige for den daglige ledelse og </P>  \r\n\r\n<P>overvåger, at de generelle retningslinjer for fondenes virksomhed </P>  \r\n\r\n<P>og de konkrete instrukser fra repræsentatskabet respekteres. Et </P>  \r\n\r\n<P>flertal af bestyrelserne bør være medlemmer af et virksomhedsråd. </P>  \r\n\r\n<P>3. Samfundsstyring af kapitalen </P>  \r\n\r\n<P>Folketinget fastlægger hovedretningslinjerne for fordelingen af </P>  \r\n\r\n<P>kapitalressourcerne. </P>  \r\n\r\n<P>Til varetagelse heraf indsætter Folketinget et flertal af </P>  \r\n\r\n<P>repræsentanter i pengeinstitutternes og forsikringsselskabernes </P>  \r\n\r\n<P>bestyrelse. </P>  \r\n\r\n<P>I overensstemmelse med principperne om samfundsmæssige behov skal </P>  \r\n\r\n<P>regeringen herigennem sikre en mere planmæssig udvikling af </P>  \r\n\r\n<P>økonomien, herunder: en afbalancering af de enkelte </P>  \r\n\r\n<P>erhvervssektorer og mellem hjemmemarkeds- og eksporterhverv; en </P>  \r\n\r\n<P>egns- og landsplanlægning, der tilgodeser miljø-, beskæftigelses-, </P>  \r\n\r\n<P>produktions- og ligeretshensyn; tilrettelæggelse af ny produktion </P>  \r\n\r\n<P>ud fra princippet om den bedst mulige, mest miljøvenlige og mest </P>  \r\n\r\n<P>økonomiske udnyttelse af de tilgængelige ressourcer; forbedring af </P>  \r\n\r\n<P>de ansattes løn- og arbejdsforhold. </P>  \r\n\r\n<P>Folketinget følger udviklingen gennem et udvalg, der skal have samme </P>  \r\n\r\n<P>myndighed vedrørende en grovstyring af fordelingen af </P>  \r\n\r\n<P>kapitalressourcerne, som finansudvalget har for styringen af </P>  \r\n\r\n<P>statens anvendelse af kapital. </P>  \r\n\r\n<P>Nationalbanken skal overgå til at være en statsbank med direkte </P>  \r\n\r\n<P>ansvar over for regering og Folketing. </P>  \r\n\r\n<P>4. Anden lovgivning </P>  \r\n\r\n<P>En række arbejdsmarkedslove må ændres under tilpasningen til </P>  \r\n\r\n<P>udviklingen af virksomhedsdemokrati og bedre samfundsøkonomisk </P>  \r\n\r\n<P>planlægning. </P>  \r\n\r\n<P>Således må skifteholdsarbejde begrænses til det mest </P>  \r\n\r\n<P>samfundsnødvendige, og helbredsnedbrydende lønsystemer må </P>  \r\n\r\n<P>forbydes. Arbejdstilsynet må sammensættes af </P>  \r\n\r\n<P>lønmodtagerrepræsentanter, læger og andet sundhedspersonale, </P>  \r\n\r\n<P>ingeniører osv., som udpeges af lønmodtagernes egne </P>  \r\n\r\n<P>organisationer. Endelig må arbejdsrets- og forligsmandslove </P>  \r\n\r\n<P>ændres, således at arbejdspladsdemokratiet får et godt klima at </P>  \r\n\r\n<P>fungere i. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>GENERELLE BEMÆRKNINGER </P>  \r\n\r\n<P>Formålet med dette beslutningsforslag er at demokratisere </P>  \r\n\r\n<P>arbejdslivet, at skaffe lønmodtagerne andel i merværdien i </P>  \r\n\r\n<P>virksomhederne samt at påbegynde en styring af kapitalen. </P>  \r\n\r\n<P>Så vidtrækkende reformer bør ikke gennemføres uden en aktiv støtte og </P>  \r\n\r\n<P>opbakning fra lønmodtagerorganisationerne og især deres medlemmer. </P>  \r\n\r\n<P>Derfor er det nødvendigt med en dybtgående og omfattende </P>  \r\n\r\n<P>diskussion i hele befolkningen. Fremsættelsen af nærværende </P>  \r\n\r\n<P>beslutningsforslag skal være med til at fremme diskussion. </P>  \r\n\r\n<P>Vedtages beslutningsforslaget, bør de påkrævede lovforslag afvente </P>  \r\n\r\n<P>forløbet af en intensiveret debat, således at man kan være </P>  \r\n\r\n<P>nogenlunde sikker på, at en eventuel lov kan bæres igennem en </P>  \r\n\r\n<P>folkeafstemning i henhold til grundlovens § 42. </P>  \r\n\r\n<P>Når Socialistisk Folkeparti tillægger lønmodtagerorganisationernes og </P>  \r\n\r\n<P>deres medlemmers aktive støtte så stor betydning, hænger det </P>  \r\n\r\n<P>sammen med, at partiet under ingen omstændigheder ønsker at </P>  \r\n\r\n<P>anfægte fagbevægelsens virkeområde. Det vil også ses af, at </P>  \r\n\r\n<P>forslaget fremtræder som en ramme, inden for hvilken der skal ske </P>  \r\n\r\n<P>en udfyldning. </P>  \r\n\r\n<P>Det er Socialistisk Folkepartis opfattelse, at virksomhedsdemokrati </P>  \r\n\r\n<P>skal udvikles i størst mulig uafhængighed af statsmagten, og at </P>  \r\n\r\n<P>det i den afsluttende fase skal være en bestanddel af et </P>  \r\n\r\n<P>solidarisk samfund, hvor lønmodtagerne har den fulde </P>  \r\n\r\n<P>selvforvaltningsret i de enkelt virksomheder. Dette mål når vi </P>  \r\n\r\n<P>ikke fra den ene dag til den anden. Det er en vej, der må </P>  \r\n\r\n<P>betrædes, og vejen må betrædes af et folkeflertal. </P>  \r\n\r\n<P>Virksomhedsdemokrati skabes ikke automatisk ved, at lønmodtagerne </P>  \r\n\r\n<P>kollektivt overtager en del eller hele værditilvæksten. Der findes </P>  \r\n\r\n<P>i dag samfund, hvor lønmodtagerne formelt har overtaget hele </P>  \r\n\r\n<P>merværdien, uden at dette har medført ægte virksomhedsdemokrati, </P>  \r\n\r\n<P>f.eks. har en statsansat direktør blot afløst en privatansat. </P>  \r\n\r\n<P>Arbejdspladsdemokratiet må altså skabes gennem særskilte </P>  \r\n\r\n<P>foranstaltninger. På den anden side er arbejdspladsdemokratiet </P>  \r\n\r\n<P>ikke tilstrækkeligt. Selv om lønmodtagerne er med til at bestemme </P>  \r\n\r\n<P>over sikkerhed, personalepolitik, produktionsudvidelser og </P>  \r\n\r\n<P>-indskrænkninger osv., har de ingen sikkerhed for, at </P>  \r\n\r\n<P>arbejdspladsen ikke med eet bliver solgt for næsen af dem, eller </P>  \r\n\r\n<P>at den ikke langsomt bliver slagtet eller pludselig nedlagt. </P>  \r\n\r\n<P>En sådan sikkerhed opnås heller ikke med dette forslag, men der kan </P>  \r\n\r\n<P>dog opnås nogen sikkerhed gennem overtagelse af dele af </P>  \r\n\r\n<P>ejendomsretten til virksomheden, dvs. ved at overtage en del af </P>  \r\n\r\n<P>værditilvæksten. Men dette er ikke nok, for det kan modsvares af, </P>  \r\n\r\n<P>at kapitalejerne begynder at føre den kapital, de råder over, ud </P>  \r\n\r\n<P>af landet eller overflytter kapitalen til spekulationsområder, </P>  \r\n\r\n<P>fordi de deer kan tjene mere. </P>  \r\n\r\n<P>Derfor må der kapitalstyring til, således at kapitalen styres efter </P>  \r\n\r\n<P>en samfundsplan, hvor det ikke kun er et snævert profithensyn, der </P>  \r\n\r\n<P>styres efter, men derimod et andet lønsomhedssyn; f.eks. skal </P>  \r\n\r\n<P>beskæftigelse, tryghed, sundhed og sikkerhed veje tungt. </P>  \r\n\r\n<P>Forslaget er med visse modifikationer en genfremsættelse af et i </P>  \r\n\r\n<P>folketingsåret 1979-80 (2. samling) fremsat forslag, jf. </P>  \r\n\r\n<P>Folketingstidende 1979-80, forhandlingerne sp. 6869 og tillæg A </P>  \r\n\r\n<P>sp. 3525. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>Ad 1. Demokrati på arbejdspladsen </P>  \r\n\r\n<P>Ad 1.1. </P>  \r\n\r\n<P>Virksomhedsrådet skal bestå af repræsentanter for alle faggrupper i </P>  \r\n\r\n<P>den pågældende virksomhed. Alle, der bliver valgt ind i </P>  \r\n\r\n<P>virksomhedsrådet, skal være beskyttet på lige fod med tillidsmænd. </P>  \r\n\r\n<P>Ved ordet &#187;virksomheder&#171; forstås virksomheder, der har ansat  \r\n\r\n lønnet </P>  \r\n\r\n<P>personale svarende til mindst een fuldtidsansat. </P>  \r\n\r\n<P>AD 1.2. </P>  \r\n\r\n<P>I offentlige og koncessionerede virksomheder vælges virksomhedsråd </P>  \r\n\r\n<P>efter samme regler som i 1.1., og beskyttelsen af de valgte er den </P>  \r\n\r\n<P>samme. </P>  \r\n\r\n<P>Rammerne, inden for hvilke der skal arbejdes, fastlægges af de </P>  \r\n\r\n<P>relevante organer, f.eks. Folketing, amtsråd og </P>  \r\n\r\n<P>kommunalbestyrelser. </P>  \r\n\r\n<P>AD 1.3. </P>  \r\n\r\n<P>Dette punkt indebærer, at virksomhedsrådet har myndighed til helt </P>  \r\n\r\n<P>eller delvis at standse produktionen, hvis rådet skønner, at den </P>  \r\n\r\n<P>rummer farer for de ansattes sikkerhed og sundhed. Videre </P>  \r\n\r\n<P>indebærer det, at tilslutning fra virksomhedsrådet eller dets </P>  \r\n\r\n<P>repræsentanter i direktion og bestyrelse er nødvendig, såfremt der </P>  \r\n\r\n<P>skal tages beslutning vedrørende arbejdets fordeling, </P>  \r\n\r\n<P>produktionens tilrettelæggelse, ansættelser, forfremmelser, </P>  \r\n\r\n<P>afskedigelser, salg af virksomhed eller dele heraf. </P>  \r\n\r\n<P>Skal lønmodtagernes repræsentanter kunne gennemskue regnskaber og </P>  \r\n\r\n<P>produktionsplaner, må de have mulighed for at trække på </P>  \r\n\r\n<P>ekspertbistand udefra. </P>  \r\n\r\n<P>AD 2. ØKONOMISK DEMOKRATI </P>  \r\n\r\n<P>Ad 2.1. </P>  \r\n\r\n<P>Når det kun er privatejede virksomheder med ansat lønnet personale </P>  \r\n\r\n<P>svarende til mindst een fuldtidsansat, der skal indbetale 3 pct. </P>  \r\n\r\n<P>af værditilvæksten til lønmodtagernes kollektive fond, er det, </P>  \r\n\r\n<P>fordi offentlige virksomheder på den ene eller den anden måde ejes </P>  \r\n\r\n<P>af samfundet. Såfremt de offentlige virksomheder skulle indbetale </P>  \r\n\r\n<P>til lønmodtagernes kollektive fond, ville det blive skatteyderne, </P>  \r\n\r\n<P>der skulle udrede beløbet. Dette ønsker forslagsstillerne ikke. </P>  \r\n\r\n<P>Værditilvæksten er forskellen mellem det, virksomheden sælger, og </P>  \r\n\r\n<P>det, den køber for, svarende til forskellen mellem indgående og </P>  \r\n\r\n<P>udgående momspligtige beløb. Beregningen vil kunne foretages på </P>  \r\n\r\n<P>samme måde for de eksporterende virksomheder. </P>  \r\n\r\n<P>Da det meste af den merværdi, der overføres til lønmodtagerne som </P>  \r\n\r\n<P>deres ansvarlige lønmodtagerkapital, efter forslaget skal blive </P>  \r\n\r\n<P>stående i virksomheden, er der ingen grund til at forvente </P>  \r\n\r\n<P>virkninger heraf for virksomhedens lønpolitik. </P>  \r\n\r\n<P>Lønmodtagernes kollektive ejendom betyder, at der ingen udbetaling </P>  \r\n\r\n<P>vil ske til den enkelte, hverken af udbyttet fra de enkelte </P>  \r\n\r\n<P>virksomheders udbytter af lønmodtagerandelen eller udbyttet af </P>  \r\n\r\n<P>lønmodtagerfondens placerede midler. Disse beløb indgår til en </P>  \r\n\r\n<P>styrkelse af lønmodtagerfonden. </P>  \r\n\r\n<P>AD 2.2. </P>  \r\n\r\n<P>Formålet med en lønmodtagerfond i hvert amt er at sikre en </P>  \r\n\r\n<P>differentieret egnsudvikling, som giver en harmonisk </P>  \r\n\r\n<P>erhvervsstruktur med ensartede beskæftigelsesmuligheder i hele </P>  \r\n\r\n<P>landet. </P>  \r\n\r\n<P>Kapitaltilførslen til amtsfondene sker via fællesfonden og skal </P>  \r\n\r\n<P>primært ske efter de generelle behovskriterier, som er nævnt i </P>  \r\n\r\n<P>forslagspunktet. </P>  \r\n\r\n<P>Det betyder selvsagt ikke, at fællesfonden ikke selv direkte, og på </P>  \r\n\r\n<P>egen risiko, kan investere i det enkelte amt, f.eks. når en stor </P>  \r\n\r\n<P>virksomhed planlægger at lukke, eller hvis særlig store </P>  \r\n\r\n<P>erhvervsprojekter skal realiseres. </P>  \r\n\r\n<P>AD 2.3. </P>  \r\n\r\n<P>Virksomhedsrådet bestemmer, om en virksomhed kan få tilført kapital </P>  \r\n\r\n<P>fra fondene, bl.a. for at forhindre salg eller lukning af en </P>  \r\n\r\n<P>virksomhed, der begrundes med kapitalmangel. </P>  \r\n\r\n<P>AD 2.4. </P>  \r\n\r\n<P>Der henvises til sidste afsnit i bemærkningerne til 2.1. </P>  \r\n\r\n<P>AD 2.5. </P>  \r\n\r\n<P>Samfundsmæssige behov er et andet og videre begreb end den snævre </P>  \r\n\r\n<P>driftsrentabilitet og står ofte i modsætning hertil. For eksempel </P>  \r\n\r\n<P>kan det &#187;betale sig&#171; for en virksomhed at sende ansatte ud i  \r\n\r\n</P>  \r\n\r\n<P>arbejdsløshed. Men hvis der er stor arbejdsløshed, er det en dyr </P>  \r\n\r\n<P>&#187;forretning&#171; for samfundet. </P>  \r\n\r\n<P>Et andet eksempel: Kastrup Glasværk måtte lukke, fordi ejerne ikke </P>  \r\n\r\n<P>havde investeret tilstrækkeligt. Resultatet blev dels, at de </P>  \r\n\r\n<P>ansatte blev arbejdsløse, dels at man nu må importere flasker. </P>  \r\n\r\n<P>Lukningen kunne måske &#187;betale sig&#171; for ejerne af glasværket, men  \r\n\r\n</P>  \r\n\r\n<P>ikke for samfundet. </P>  \r\n\r\n<P>Samfundets behov er, at der er god beskæftigelse, gode løn- og </P>  \r\n\r\n<P>arbejdsforhold, et godt arbejdsmiljø, en rigtig erhvervsstruktur </P>  \r\n\r\n<P>fordelt på en menneskevenlig måde, rigtige investeringer, der </P>  \r\n\r\n<P>gavner samfundsøkonomien i dens helhed. Disse behov tages der ikke </P>  \r\n\r\n<P>hensyn til, så længe den kapitalistiske markedsmekanisme får lov </P>  \r\n\r\n<P>til at råde uindskrænket. </P>  \r\n\r\n<P>AD 2.6. Egnsudviklingsrådet bliver overflødigt, idet egnsudviklingen </P>  \r\n\r\n<P>må ind under samme bestemmelser som fondene. Det samme gælder </P>  \r\n\r\n<P>Finansieringsinstituttet for Industri og Håndværk. Dette sker </P>  \r\n\r\n<P>bl.a. for at undgå unødigt bureaukrati. </P>  \r\n\r\n<P>AD 2.7. </P>  \r\n\r\n<P>Det ligger forslagsstillerne meget på sinde, at fondene bliver ledet </P>  \r\n\r\n<P>af lønmodtagerne selv. Derfor ønsker forslagsstillerne den </P>  \r\n\r\n<P>sammensat af de folk, der vælges af lønmodtagerne via urafstemning </P>  \r\n\r\n<P>blandt samtlige lønmodtagere, både privat og offentligt ansatte og </P>  \r\n\r\n<P>de ledige, der er tilmeldt Arbejdsformidlingen. </P>  \r\n\r\n<P>Bestyrelsen, der skal varetage den daglige ledelse af fonden, vælges </P>  \r\n\r\n<P>ud fra hensynet til, at alle landets regioner bør være </P>  \r\n\r\n<P>repræsenteret. </P>  \r\n\r\n<P>AD 3. SAMFUNDSSTYRING AF KAPITALEN </P>  \r\n\r\n<P>I et samfund som det danske, hvor erhvervslivet i princippet er </P>  \r\n\r\n<P>privatejet, er det ikke muligt at styre samfundsudviklingen. </P>  \r\n\r\n<P>Tværtimod er det snarere erhvervslivet, der styrer resten af </P>  \r\n\r\n<P>samfundet. Alle tre led i dette forslag går ud på at </P>  \r\n\r\n<P>demokratisere. En samfundsstyring af kapitalen er en nødvendig </P>  \r\n\r\n<P>forudsætning for et demokrati, der kan kaldes et reelt demokrati. </P>  \r\n\r\n<P>Pengeinstitutter og forsikringsselskaber spiller en betydelig rolle </P>  \r\n\r\n<P>for kreditformidlingen, dvs. bestemmer, hvad der skal lånes penge </P>  \r\n\r\n<P>til. Det er nødvendigt, at folkevalgte får et flertal af </P>  \r\n\r\n<P>repræsentanter i disse for at sikre en udvikling, der er til gavn </P>  \r\n\r\n<P>for hele samfundet. </P>  \r\n\r\n<P>AD 4. ANDEN LOVGIVNING </P>  \r\n\r\n<P>Eksisterende lovgivning må ændres og ny lovgivning må skabes, for at </P>  \r\n\r\n<P>virksomhedsdemokratiet kan få ordentlige vilkår. Især er det </P>  \r\n\r\n<P>nødvendigt at imødegå den risiko, der ligger i, at nogle ansatte - </P>  \r\n\r\n<P>fordi de har fået medindflydelse og medejendomsret - lader sig </P>  \r\n\r\n<P>opsluge af et produktionsræs, der virker nedbrydende på dem selv </P>  \r\n\r\n<P>og indebærer krænkelser af principperne for en sund og sikker </P>  \r\n\r\n<P>tilrettelæggelse af produktionen. Derfor må man forbyde </P>  \r\n\r\n<P>helbredsnedbrydende lønsystemer og skifteholdsarbejde ud over det </P>  \r\n\r\n<P>absolut nødvendige. Ligeledes må den arbejdsretlige lovgivning </P>  \r\n\r\n<P>ændres, så den tilpasses de nye forhold i virksomhederne. F.eks. </P>  \r\n\r\n<P>vil en demokratisering som den foreslåede totalt overflødiggøre </P>  \r\n\r\n<P>Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00126"
        },
        {
            "displayName": "Entydig dokumentidentifikation",
            "displayValue": "CL005063"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "126"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}