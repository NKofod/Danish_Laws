{
    "id": 137728,
    "title": "Bekendtgørelse om miljøzoner",
    "documentTypeId": "60",
    "isSagsforlobPeriodValid": true,
    "shortName": "BEK nr 701 af 24/06/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Bekendtgørelse om miljøzoner</p>\r\n<p class=\"Indledning2\">I medfør af § 15 a, stk. 5 og 8, § 15 e og § 80, stk. 1, i lov om miljøbeskyttelse, jf. lovbekendtgørelse nr. 879 af 26. juni 2010, som ændret ved lov nr. 653 af 15. juni 2010, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Miljøzone: Et større sammenhængende byområde, hvor der er betydelig trafik, og hvor der er krav til tunge køretøjers eller varebilers udledning af partikler og om tilhørende miljøzonemærker.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> Større sammenhængende byområde: Et område på mindst 2 km2, som kan omfatte bymidte-områder, andre byområder, herunder brokvarterer, eller områder af forstadsmæssig karakter.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> Betydelig trafik: En årsdøgntrafik på en eller flere veje på omkring 500 tunge køretøjer eller 1500 varebiler.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> Grænseværdier for partikelforurening: De grænseværdier for partikler, der gælder ifølge bekendtgørelse om vurdering og styring af luftkvaliteten.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> Tungt køretøj: Lastbil eller bus, der er drevet af en motor med kompressionstænding, og som er indregistreret med en tilladt totalvægt på mere end 3.500 kg.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> Varebil: En bil, der er indrettet til godstransport, og som er registreret med en tilladt totalvægt på ikke over 3.500 kg.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Miljøstyrelsen meddeler tilladelse til at Kommunalbestyrelsen i de kommuner, der er omfattet af lovens § 15 a, stk. 1, 1. pkt., kan træffe beslutning om at etablere miljøzoner for varebiler, og til at kommunalbestyrelsen i øvrige kommuner kan træffe beslutning om at etablere miljøzoner for lastbiler, busser og varebiler.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Kommunalbestyrelsen i de kommuner, der er omfattet af lovens § 15 a, stk. 1, 1. pkt., kan træffe beslutning om at udvide eller i helt særlige tilfælde i mindre omfang indskrænke en eksisterende miljøzone geografisk.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Kommunalbestyrelsen i øvrige kommuner kan efter forudgående tilladelse fra Miljøstyrelsen træffe beslutning om at udvide eller i helt særlige tilfælde i mindre omfang indskrænke en etableret miljøzone geografisk.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Kommunalbestyrelsen kan ikke uden Miljøstyrelsens tilladelse ophæve en eksisterende miljøzone.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> I Miljøstyrelsens afgørelse, af om kommunalbestyrelsen kan beslutte at oprette en miljøzone efter stk. 1, indgår en afvejning af de samlede miljø- og samfundsmæssige konsekvenser af miljøzonen, herunder om zonen skal gælde for både lastbiler, busser og varebiler og om en overskridelse af grænseværdier for partikelforurening skyldes en enkeltstående og atypisk hændelse.</p>\r\n<p class=\"Stk2\">\r\n   <span class=\"StkNr\" id=\"Par2_Stk6\">Stk. 6.</span> I Miljøstyrelsens afgørelse af om kommunalbestyrelsen kan beslutte geografisk at udvide, indskrænke eller ophæve en miljøzone efter stk. 3 og 4, indgår en afvejning af de samlede miljø- og samfundsmæssige konsekvenser af udvidelsen, indskrænkningen eller ophævelsen.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Kommunalbestyrelsen kan kun inddrage veje, der regelmæssigt anvendes som led i international transit af varer, herunder transit via havne- eller lufthavnsfaciliteter, i en miljøzone, hvis der findes rimelige alternative transitveje uden for miljøzonen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Kommunalbestyrelsen kan træffe bestemmelse om undtagelse af visse veje i miljøzonen, såfremt der foreligger særlige omstændigheder, og undtagelsen er af miljø- og sundhedsmæssig underordnet betydning.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> En ansøgning efter § 2, stk. 1, skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Oplysninger om den foreslåede miljøzones karakter, herunder typerne af bebyggelse, indbyggertal, køretøjernes aldersfordeling og fordelingen af tunge køretøjer, varebiler og personbiler i området.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Oplysninger om luftforureningssituationen ved partikelmålinger fra faste målestationer eller ved modelberegninger af partikelmålingen suppleret med målinger af kortere varighed, typisk ca. fire uger.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> I de byområder, hvor der findes faste målestationer, kan målingerne fra disse eventuelt suppleres med modelberegninger. I de byområder, hvor der ikke findes faste målestationer, tilvejebringes oplysningerne om forureningssituationen fra modelberegninger, der er baseret på detaljerede lokale trafiktællinger og suppleret med faktiske målinger af kortere varighed.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Kommunalbestyrelsen må ikke træffe bestemmelse om at etablere, udvide, indskrænke eller ophæve en miljøzone, før offentligheden har haft lejlighed til at udtale sig om kommunalbestyrelsens forslag til afgørelse.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Kommunalbestyrelsens forslag til afgørelse skal annonceres i offentlige medier, således at forslaget er tilgængeligt for borgere og virksomheder i hele landet.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Annonceringen af forslaget til afgørelse skal som minimum indeholde oplysninger om</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num1\">1)</span> forslagets indhold,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num2\">2)</span> forslagets retsvirkninger for borgere og virksomheder, herunder dispensationsmuligheder,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num3\">3)</span> hvor bemærkninger til forslaget kan indgives,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num4\">4)</span> frist for indgivelse af bemærkninger til forslaget, idet fristen som minimum skal være fire uger efter annonceringen af forslaget,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num5\">5)</span> hvor yderligere information om forslaget kan indhentes og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num6\">6)</span> at kommunalbestyrelsens afgørelse ikke kan indbringes for anden administrativ myndighed.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Kommunalbestyrelsens afgørelse om etablering, udvidelse, indskrænkning eller ophævelse af en miljøzone skal som minimum offentliggøres de steder, hvor forslaget blev annonceret efter bestemmelsen i stk. 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Efter offentliggørelse af kommunalbestyrelsens afgørelse om etablering, udvidelse eller indskrænkning af en miljøzone skal der på kommunens hjemmeside stedse være nødvendige oplysninger om miljøzonen, herunder om afgrænsning og retsvirkninger, jf. bekendtgørelse om aktiv formidling af miljøoplysninger.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Ikrafttrædelse</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 1. juli 2011.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Bekendtgørelse nr. 66 af 22. januar 2007 ophæves.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Eksisterende miljøzoner er fortsat gældende.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 24. juni 2011</p><p class=\"Sign1\" align=\"center\">Karen Ellemann</p><p class=\"Sign2\" align=\"right\">/ Claus Torp</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "popularTitle": "Miljøzonebekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2011"
        },
        {
            "displayName": "Accession",
            "displayValue": "B20110070105"
        },
        {
            "displayName": "Entydig dokumentidentifikation",
            "displayValue": "AL002443"
        },
        {
            "displayName": "Dato for førstegangsindlæggelse",
            "displayValue": "28/06/2011"
        },
        {
            "displayName": "Dato for indlæggelse",
            "displayValue": "28/06/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "701"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "24/06/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Miljøstyrelsen, j.nr. MST-52520-00001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}