{
    "id": 61699,
    "title": "Cirkulære om årsomvurderingen pr. 1. april 1980 ",
    "documentTypeId": "140",
    "isSagsforlobPeriodValid": false,
    "shortName": "CIR nr 1 af 02/01/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om årsomvurderingen pr. 1. april 1980  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I henhold til lov om vurdering af landets faste ejendomme, jfr.  \r\n\r\n ministeriet for skatter og afgifters bekendtgørelse nr. 363 af 1. juli 1976,  \r\n\r\n skal der foretages årsomvurdering pr. 1. april 1980. </P>  \r\n\r\n<P>Til gennemførelse af omvurderingen gives følgende anvisninger, der er  \r\n\r\n godkendt af ligningsrådet: </P>  \r\n\r\n<P>I </P>  \r\n\r\n<P>I medfør af vurderingslovens § 39, som denne er ændret ved lov nr. 310 af  \r\n\r\n 10. juni 1976, foretages vurderingerne af vurderingsrådet på grundlag af  \r\n\r\n oplysninger fra ejendomsregistret, fra bygnings- og boligregistret, fra andre  \r\n\r\n registre med oplysninger om fast ejendom, fra de indkomne udfyldte skemaer og  \r\n\r\n ud fra vurderingsrådets personlige kendskab til ejendommene. </P>  \r\n\r\n<P>Ligesom ved årsomvurderingen pr. 1. april 1979 skal der ikke i skemaform  \r\n\r\n afkræves ejerne oplysninger om forhold, der er oplyst til de anførte  \r\n\r\n registre. I stedet fremsendes til ejerne en udskrift af vurderingsgrundlaget.  \r\n\r\n</P>  \r\n\r\n<P>Denne udskrift kræves alene tilbagesendt i udfyldt stand til  \r\n\r\n vurderingsmyndighederne i tilfælde af, at ejeren mener, at udskriften er  \r\n\r\n behæftet med fejl eller mangler, </P>  \r\n\r\n<P>eller der kræves supplerende oplysninger fra ejeren til brug for  \r\n\r\n vurderingen, jfr. nedenfor punkt 9. </P>  \r\n\r\n<P>II </P>  \r\n\r\n<P>Almindelige retningslinier for omvurderingen </P>  \r\n\r\n<P CLASS=PUNKT> <B>1.</B> Den tekniske del af vurderingsarbejdet varetages af  \r\n\r\n vurderingssekretariaterne, jfr. skattedepartementets cirkulære nr. 14 af 14.  \r\n\r\n januar 1977 om kommunernes sekretariatsbistand i henhold til vurderingslovens  \r\n\r\n § 39A. De kommunale edb-centraler medvirker ved fremstilling af udskrift af  \r\n\r\n vurderingsgrundlaget, og ved udskrivning af meddelelser til ejer om  \r\n\r\n vurderingens resultat m.m. samt ved fremstillingen af vurderingsfortegnelser  \r\n\r\n og ved levering af udskrift af ejendomsstamregistret på mikrofiche. </P>  \r\n\r\n<P CLASS=PUNKT> <B>2.</B> Omvurderingsreglerne svarer ganske til de ved  \r\n\r\n årsomvurderingen pr. 1. april 1979 gældende. Reglerne er behandlet i  \r\n\r\n Vurderingsvejledningen (&quot;den grønne bog&quot;) side 205-211. De heri  \r\n\r\n givne anvisninger vil med de i det følgende under punkterne 3, 4 og 6 anførte  \r\n\r\n afvigelser, som skyldes ændringer i vurderingsloven ved lov nr. 324 af 18.  \r\n\r\n juni 1969, § 2 i lov nr. 255 af 4. juni 1970 (lov om ændring af lov om  \r\n\r\n frigørelsesafgift m.v. af fast ejendom) og lov nr. 310 af 10. juni 1976,  \r\n\r\n kunne lægges til grund ved årsomvurderingen pr. 1. april 1980. Ændringerne  \r\n\r\n omfatter udover en række af omvurderingsgrundene, jfr. nedenfor punkt 3,  \r\n\r\n reglerne for ansættelsen af grundværdien for jord, der på  \r\n\r\n vurderingstidspunktet benyttes til landbrug m.v., jfr. nedenfor punkt 6b,  \r\n\r\n endvidere bestemmelsen om vurderinger i henhold til vurderingslovens § 4A,  \r\n\r\n jfr. nedenfor punkt 4, samt endelig reglerne for vurdering af  \r\n\r\n ejerlejligheder, jfr. nedenfor punkt 6c. </P>  \r\n\r\n<P CLASS=PUNKT> <B>3.</B> Omvurderingsgrundene i vurderingslovens § 2, stk.  \r\n\r\n 2, punkterne 1-11, er på følgende punkter ændret i forhold til vejledningen i  \r\n\r\n &quot;den grønne bog&quot;, side 206-211: </P>  \r\n\r\n<P CLASS=PUNKT> <B>1.</B> I § 2, stk. 2, nr. 1, er det mindstebeløb, afholdt  \r\n\r\n til forbedringer m.v., der udløser årsomvurdering, forhøjet fra 10.000 kr.  \r\n\r\n til 25.000 kr. </P>  \r\n\r\n<P CLASS=PUNKT> <B>2.</B> I § 2, stk. 2, nr. 6, om omvurdering af ejendomme,  \r\n\r\n hvis værdi er steget som følge af offentlige foranstaltninger, er det i  \r\n\r\n overensstemmelse med hidtidig praksis blevet præciseret, at der er  \r\n\r\n omvurderingsgrund for ejendomme, der uden at være omfattet af § 4A, overføres  \r\n\r\n fra landzone til byzone eller sommerhusområde, fra sommerhusområde til  \r\n\r\n byzone, eller for hvilke der er givet dispensation til udstykning eller  \r\n\r\n bebyggelse i landzone. </P>  \r\n\r\n<P CLASS=PUNKT> <B>3.</B> I § 2, stk. 2, nr. 7, er der sket den tilføjelse,  \r\n\r\n at der automatisk skal ske omvurdering, hvor der er sket væsentlig nedgang i  \r\n\r\n en ejendoms forskelsværdi som følge af nedrivning af bygninger. </P>  \r\n\r\n<P CLASS=PUNKT> <B>4.</B> I § 2, stk. 2, nr. 8, er der i konsekvens af loven  \r\n\r\n om kommuneplanlægning (lov nr. 287 af 26. juni 1975), hvor der bl.a. åbnedes  \r\n\r\n mulighed for at overføre ejendomme fra byzone eller sommerhusområde til  \r\n\r\n landzone, sket den tilføjelse, at også en sådan zoneændring automatisk  \r\n\r\n udløser omvurdering. </P>  \r\n\r\n<P CLASS=PUNKT> <B>5.</B> I § 2, stk. 2, nr. 9, om omvurdering af nye  \r\n\r\n ejendomme er det tydeliggjort, at også ejerlejligheder, der er opstået ved en  \r\n\r\n ejendoms opdeling i ejerlejligheder, samt nyopførte bygninger på lejet grund,  \r\n\r\n anses for nye ejendomme, som skal optages til omvurdering. </P>  \r\n\r\n<P CLASS=PUNKT> <B>6.</B> I § 2, stk. 2, nr. 10, om omvurdering af ejendomme  \r\n\r\n efter begæring fra ejeren eller den bruger, hvem det ifølge lovgivningen  \r\n\r\n påhviler at udrede skatterne af ejendommen, er der sket den ændring, at der  \r\n\r\n ikke mere ubetinget stilles krav til ejer eller bruger om indgivelse af et  \r\n\r\n udfyldt og underskrevet </P>  \r\n\r\n<P>vurderingsskema (nu udskrift af vurderingsgrundlaget). Dette indebærer, at  \r\n\r\n en skriftlig, men i øvrigt formløs anmodning fra ejer om omvurdering må anses  \r\n\r\n for tilstrækkelig. </P>  \r\n\r\n<P>Det bemærkes i denne forbindelse, at det i § 2, stk. 4, 4. pkt., er  \r\n\r\n fastsat, at udgifterne ved omvurdering efter begæring kun afholdes af det  \r\n\r\n offentlige, hvis ejendomsværdien eller grundværdien ansættes mindst 10 pct.  \r\n\r\n lavere end ved nærmest forudgående vurdering. Den tidligere regel om, at det  \r\n\r\n offentlige betalte udgifterne til omvurdering efter udstykning, er  \r\n\r\n bortfaldet. </P>  \r\n\r\n<P>Ud over de anførte ændringer af omvurderingsgrundene indskærpes det, at  \r\n\r\n ejendomme, der er omfattet af ekspropriation, optages til årsomvurdering i  \r\n\r\n overensstemmelse med lovens § 2, stk. 2, nr. 5, samt at ejendomme, der har  \r\n\r\n lidt væsentlig skade ved storm eller lignende, optages til årsomvurdering i  \r\n\r\n overensstemmelse med lovens § 2, stk. 2, nr. 7. </P>  \r\n\r\n<P CLASS=PUNKT> <B>4.</B> Hel eller delvis inddragelse af en til landbrug,  \r\n\r\n gartneri, planteskole eller frugtplantage benyttet ejendom fra landzone til  \r\n\r\n byzone eller sommerhusområde medfører, at der straks efter inddragelsen skal  \r\n\r\n foretages vurdering af ejendommen i henhold til vurderingslovens § 4A. </P>  \r\n\r\n<P>Er inddragelsen sket umiddelbart før omvurderingsterminen, kan ejendommen  \r\n\r\n i stedet medtages til årsomvurdering, og der gives da forlods meddelelse om  \r\n\r\n vurderingsresultatet til ejeren, kommunen, amtskommunen og  \r\n\r\n statsskattedirektoratet. </P>  \r\n\r\n<P CLASS=PUNKT> <B>5.</B> Reglerne for ansættelse af ejendomværdien for de  \r\n\r\n ejendomme, der er optaget til omvurdering, er uændrede i forhold til de  \r\n\r\n regler, der var gældende ved 16. alm. vurdering og årsomvurderingerne pr. 1.  \r\n\r\n april 1976, 1978 og 1979. Der henvises herom til &quot;den grønne bog&quot;  \r\n\r\n side 205 og siderne 92-116 samt statsskattedirektoratets cirkulære af 15.  \r\n\r\n november 1976 om 16. alm. vurdering. </P>  \r\n\r\n<P>Idet henvises til det på side 70 i vurderingsvejledningen, &quot;den  \r\n\r\n grønne bog&quot;, anførte om, hvilke anlæg der skal medtages ved vurderingen  \r\n\r\n af fast ejendom, bemærkes, at ligningsrådet har vedtaget, at fundamenter og  \r\n\r\n bærende stålkonstruktioner til maskiner, kedler m. v. ikke skal medtages ved  \r\n\r\n vurderingen i de tilfælde, hvor fundamentet eller stålkonstruktionen er  \r\n\r\n opbygget specielt til det pågældende driftsmiddel, men må betragtes som en  \r\n\r\n del af eller som tilbehør til dette. </P>  \r\n\r\n<P>Ejendomsværdien skal ansættes efter ejendommens faktiske og retlige  \r\n\r\n tilstand på omvurderingstidspunktet, men efter prisforholdene ved 16. alm.  \r\n\r\n vurdering pr. 1. april 1977, jfr. vurderingslovens § 3. Der erindres om, at  \r\n\r\n ejendommens faktiske tilstand ikke alene vedrører den fysiske tilstand, men  \r\n\r\n også det forhold, at ejendommen er ude af drift. I statsskattedirektoratets  \r\n\r\n cirkulæreskrivelse af 29. september 1978 er der givet nærmere vejledning  \r\n\r\n herom. </P>  \r\n\r\n<P>Opmærksomheden henledes på, at et vurderingsråd ikke har beføjelse til ved  \r\n\r\n en årsomvurdering at foretage ændring af det til grund for ansættelsen ved  \r\n\r\n sidste almindelige vurdering liggende værdiniveau. Finder vurderingsrådet, at  \r\n\r\n en sådan ændring er påkrævet, skal dette straks indberettes til skyldrådet,  \r\n\r\n således at rådet kan foretage revision af ansættelsen ved den almindelige  \r\n\r\n vurdering og ved omvurderingen, inden sidstnævnte får skattemæssig virkning.  \r\n\r\n</P>  \r\n\r\n<P>6a. Reglerne for ansættelse af grundværdier er uændrede fra 16. alm.  \r\n\r\n vurdering. For ansættelsen af andre ejendomme end de til landbrug m.v.  \r\n\r\n benyttede henvises - bortset fra reglerne om grundværdiansættelsen af  \r\n\r\n ejerlejligheder - til &quot;den grønne bog&quot; siderne 205 og 117-137. </P>  \r\n\r\n<P>6b. For ejendomme, der benyttes til landbrug, gartneri, planteskole eller  \r\n\r\n frugtplantage, og som på vurderingstidspunktet er beliggende i landzone, skal  \r\n\r\n grundværdiansættelsen ske efter samme regler som ved 16. alm. vurdring og  \r\n\r\n årsomvurderingen pr. 1. april 1978, d.v.s. efter reglerne i vurderingslovens  \r\n\r\n § 14, stk. 1-4, jfr. stk. 5 (&quot;bondegårdsreglen&quot;), og der ansættes  \r\n\r\n et differencebeløb i henhold til § 14, stk. 6. </P>  \r\n\r\n<P>Grundværdien for ejendomme i landzone, som ved 14. alm. vurdering pr. 1.  \r\n\r\n august 1969 anvendtes til nævnte formål, men som efter dette tidspunkt enten  \r\n\r\n er blevet tilplantet, uden at arealet er undergivet fredskovspligt, eller som  \r\n\r\n ikke længere bliver benyttet, ansættes efter samme regler. </P>  \r\n\r\n<P>I statsskattedirektoratets cirkulære af 15. november 1976 om 16. alm.  \r\n\r\n vurdering, pkt. 6b, er der givet udførlig vejledning om reglerne for  \r\n\r\n vurdering efter &quot;bondegårdsreglen&quot; og for ansættelse af  \r\n\r\n differencebeløb efter vurderingslovens § 14, stk. 6 og stk. 7. Der henvises  \r\n\r\n hertil, idet det understreges, at vurderingsrådet må være opmærksom på at  \r\n\r\n fremskaffe så nøjagtige oplysninger som muligt om ejendommens zonestatus.  \r\n\r\n</P>  \r\n\r\n<P>6c. Bestemmelserne om grundværdiansættelsen for ejerlejligheder findes  \r\n\r\n efter vurderingslovens seneste ændring i dennes § 16A. Der henvises herom til  \r\n\r\n statsskattedirektoratets cirkulære om 16. alm. vurdering, punkt 8. </P>  \r\n\r\n<P CLASS=PUNKT> <B>7.</B> Reglerne for ansættelse af fradrag i grundværdien  \r\n\r\n for forbedringer er uændrede i forhold til 16. alm. vurdering. Der henvises  \r\n\r\n til &quot;den grønne bog&quot;, side 146-61, samt til vejledningen i  \r\n\r\n statsskattedirektoratets cirkulære af 15. november 1976 om 16. alm.  \r\n\r\n vurdering, pkt. 7. </P>  \r\n\r\n<P CLASS=PUNKT> <B>8.</B> De nye bestemmelser vedrørende fordeling af  \r\n\r\n ejendomsværdien på ejerboligen og den øvrige ejendom for tofamilieshuse og  \r\n\r\n beboelses- og erhvervsejendomme findes efter vurderingslovens seneste ændring  \r\n\r\n i dennes § 33, stk. 5 og 6. Der henvises herom til statsskattedirektoratets  \r\n\r\n cirkulære af 10. august 1979 samt til statsskattedirektoratets vejledning af  \r\n\r\n november 1979 vedrørende ejerboligfordeling. </P>  \r\n\r\n<P>III </P>  \r\n\r\n<P>Udtagelse af ejendomme til omvurdering </P>  \r\n\r\n<P CLASS=PUNKT> <B>9.</B> Udtagelsen foretages af vurderingsformanden og  \r\n\r\n vurderingssekretariatet, bl.a. ved hjælp af ejendomsregistret og bygnings- og  \r\n\r\n boligregistrets oplysninger. De udtagne ejendomme indberettes til de  \r\n\r\n kommunale edb-centraler til udskrift af vurderingsgrundlaget (formular V 2).  \r\n\r\n For de udtagne ejendomme kan tillige indberettes notatlinier til  \r\n\r\n ejendomsstamregistret om specielle forhold, der har ført til udtagelsen. </P>  \r\n\r\n<P>a. For de ejendomme, der er omfattet af bestemmelserne i vurderingslovens  \r\n\r\n § 2, stk. 2, foretages der indberetning til edb-centralen ved løbende  \r\n\r\n ajourføring af kommunens edb-registre, eller således som det på anden måde er  \r\n\r\n aftalt mellem kommune og edb-central. </P>  \r\n\r\n<P>b. For de omvurderingsgrunde, der er omhandlet i vurderingslovens § 2,  \r\n\r\n stk. 2, nr. 6-8, 10 og 11, giver vurderingsformændene underretning til  \r\n\r\n vurderingssekretariatet. </P>  \r\n\r\n<P>Ved undersøgelsen af, hvilke ejendomme der skal optages til omvurdering,  \r\n\r\n benytter vurderingsformanden bl.a. de meddelelser om fredninger, pålæg af  \r\n\r\n fredskovspligt, byplanvedtægter, bygningsvedtægter, lokalplaner og  \r\n\r\n dispensationer fra sådanne planer m.v. samt om § 15-rammer, </P>  \r\n\r\n<P>der i årets løb er tilsendt vurderingsrådet. </P>  \r\n\r\n<P>Hvis de foreliggende meddelelser om reguleringer m.v. i henhold til de  \r\n\r\n anførte planer giver vurderingsrådet anledning til tvivl, f.eks. om arealets  \r\n\r\n størrelse i tilfælde, hvor kun en del af et matrikelnummer er omfattet af  \r\n\r\n reguleringen, eller tvivl om en ejendoms zonemæssige placering, skal  \r\n\r\n vurderingsrådet søge nærmere oplysninger ved henvendelse til den pågældende  \r\n\r\n kommune. </P>  \r\n\r\n<P>Vurderingssekretariatet udtager de ejendomme, for hvilke der efter de for  \r\n\r\n kommunen foreliggende oplysninger kan blive tale om omvurdering i henhold til  \r\n\r\n vurderingslovens § 2, stk. 2, nr. 1, 2, 3, 4, 5 og 9. Vurderingsformanden  \r\n\r\n afgør endeligt, hvilke ejendomme der skal optages til omvurdering, og om de  \r\n\r\n nyudstykkede parceller skal vurderes særskilt eller sammen med anden ejendom.  \r\n\r\n</P>  \r\n\r\n<P>Det understreges, at vurderingsformændene ved afgørelsen af, hvilke  \r\n\r\n ejendomme der skal vurderes som selvstændige ejendomme, nøje må holde sig til  \r\n\r\n de herfor i henhold til vurderingslovens §§ 8 og 11 gældende regler. Det må  \r\n\r\n navnlig påses, at de i &quot;den grønne bog&quot; side 75-76 gengivne  \r\n\r\n bestemmelser i landbrugslovens § 2 og udstykningslovens §§ 1 og 2 om  \r\n\r\n landbrugsejendomme iagttages. </P>  \r\n\r\n<P>Meddelelse om yderligere udtagne eller slettede ejendomme gives senest den  \r\n\r\n 15. marts 1980 til vurderingssekretariatet. </P>  \r\n\r\n<P CLASS=PUNKT> <B>10.</B> Senest den 20. april 1980 skal  \r\n\r\n vurderingssekretariatet underrette edb-centralen om, for hvilke ejendomme,  \r\n\r\n der skal fremstilles udskrift af vurderingsgrundlaget pr. 1. april 1980.  \r\n\r\n Udskrivningen sker kommunevis i overensstemmelse med den gældende  \r\n\r\n ejendomsnummerering, og der anvendes kun en blankettype (formular V 2). </P>  \r\n\r\n<P>Udskriften består af to sammenhængende sider i A 4-format, betegnet  \r\n\r\n henholdsvis side A og side B. </P>  \r\n\r\n<P>Side A, der er beregnet til ejers brug, indeholder oplysninger fra  \r\n\r\n ejendomsregistret om 1) ejendommens identifikation og beliggenhed, herunder  \r\n\r\n kommune, vurderingskreds, distrikt og ejendomsnummer, 2) for nyopståede  \r\n\r\n ejendomme, for ejerlejligheder og for bygninger på lejet grund: en henvisning  \r\n\r\n til moderejendommens ejendomsnummer, 3) ejers navn og adresse, eller  \r\n\r\n eventuelt ejers navn og administrators navn og adresse, 4) vurderingsrådet  \r\n\r\n ved angivelse af vurderingssekretariatets adresse. </P>  \r\n\r\n<P>Udskriften indeholder desuden 5) oplysninger om ejendommens enkelte  \r\n\r\n matrikelnumre og disses areal og vejareal, matrikulær notering og  \r\n\r\n zonebeliggenhed samt oplysninger om eventuelle afvigelser fra matriklens  \r\n\r\n arealangivelser (ekspropriation m.v.). For hver af de registrerede  \r\n\r\n omvurderingsgrunde udskrives 6) en tekst med henvisning til den eller de  \r\n\r\n pågældende bestemmelser i vurderingslovens § 2, stk. 2. </P>  \r\n\r\n<P>For de bygningsforandringer, der er registreret i bygnings- og  \r\n\r\n boligregistret, vil der blive udskrevet oplysninger om 7)  \r\n\r\n bygningsforandringer, der er afsluttet med ibrugtagningstilladelse og om 8)  \r\n\r\n ejendommens status pr. 1. april 1980. 9) Bygningsforandringer, der er  \r\n\r\n påbegyndt, men ikke afsluttet med ibrugtagningstilladelse, udskrives efter  \r\n\r\n ejendommens status. </P>  \r\n\r\n<P>Udskriften vedrørende ejerlejligheder indeholder oplysninger om  \r\n\r\n lejlighedernes bolig- eller erhvervsenheder, medens bygningsoplysningerne  \r\n\r\n anføres på udskriften vedrørende moderejendommen. </P>  \r\n\r\n<P>Side B, der indeholder tilsvarende oplysninger, er beregnet til  \r\n\r\n tilbagesendelse til vurderingsmyndighederne dels i de tilfælde, hvor ejeren  \r\n\r\n har konstateret mangler eller fejl i de på udskriften anførte oplysninger om  \r\n\r\n registrenes indhold, dels i de tilfælde, hvor ejerne skal besvare de særlige  \r\n\r\n spørgsmål på bilag for skovejendomme og frugtplantager. Side B er forsynet  \r\n\r\n med oplysninger om vurderingsrådets adresse og kan tilbagesendes i  \r\n\r\n rudekuvert, der fremsendes sammen med udskriften. </P>  \r\n\r\n<P>Udskrift af vurderingsgrundlaget vil blive fremstillet med en kopi, hvoraf  \r\n\r\n side C er beregnet til vurderingsrådets behandling af de ejendomme, hvor side  \r\n\r\n B ikke er tilbagesendt af ejer med oplysning om mangler og fejl m.v. i  \r\n\r\n vurderingsgrundlaget. Side D er beregnet til vurderingsrådets meddelelser til  \r\n\r\n registerføreren for bygnings- og boligregistret om mangler og fejl vedrørende  \r\n\r\n de fra dette register udskrevne oplysninger, jfr. nedenfor punkt 22. </P>  \r\n\r\n<P>Udskriften med kopier vil foreligge hos kommunerne senest den 20. maj  \r\n\r\n 1980. </P>  \r\n\r\n<P CLASS=PUNKT> <B>11.</B> Vurderingsformanden er ansvarlig for udsendelsen  \r\n\r\n af udskrift af vurderingsgrundlaget til ejerne. Udsendelsen varetages af  \r\n\r\n vurderingssekretariatet. Snarest efter modtagelsen af udskrifter og  \r\n\r\n afkrydsningslister må vurderingsformanden/vurderingssekretariatet foretage  \r\n\r\n fornødne rettelser og tilføjelser, herunder ændringer vedrørende ejerforhold,  \r\n\r\n adresser o.lign. </P>  \r\n\r\n<P>Vurderingsformanden må drage omsorg for, at der i hver udskrift indlægges  \r\n\r\n en vejledning samt for ejendomme med skov og frugtplantage de hertil  \r\n\r\n beregnede bilag. For udlejningsejendomme, samt for ejendomme, der er udtaget  \r\n\r\n til årsomvurdering på grund af byggearbejder, vedlægges bilag til  \r\n\r\n vurderingsgrundlaget, indeholdende oplysningsrubrikker for byggeomkostninger  \r\n\r\n og husleje. </P>  \r\n\r\n<P>Sidstnævnte bilag leveres fra de kommunale edb-centraler, påført  \r\n\r\n tilbagesendelsesadressen og de nødvendige identifikationer. Skovbilagene vil  \r\n\r\n herfra blive tilsendt vurderingsformanden. Med samtlige udskrifter skal  \r\n\r\n endvidere følge en returkuvert. Kuverter tilsendes vurderingssekretariatet  \r\n\r\n fra pågældende edb-central. Forinden udsendelsen må det påses, at  \r\n\r\n udskrifterne indeholder den adresse, hvortil ejeren skal tilbagesende  \r\n\r\n udskriften. </P>  \r\n\r\n<P>c. Udsendelsen af udskrifter af vurderingsgrundlaget til ejerne skal ske  \r\n\r\n senest 5 dage efter modtagelsen fra edb-centralen. </P>  \r\n\r\n<P CLASS=PUNKT> <B>12.</B> For ejendomme, hvor det først efter den 27. april  \r\n\r\n 1980 konstateres, at omvurderingsgrund har foreligget senest pr. 31. marts  \r\n\r\n 1980, udskrives vurderingsgrundlaget manuelt af  \r\n\r\n vurderingsformanden/vurderingssekretariatet. Ved udsendelsen skal der gives  \r\n\r\n ejeren mindst 14 dages frist til en eventuel tilbagesendelse af udskriften.  \r\n\r\n</P>  \r\n\r\n<P>Kontrollen med udskrifternes udsendelse, modtagelse, tilståede  \r\n\r\n udsættelser, rykkerskrivelser m.v. foretages af vurderingssekretariatet ved  \r\n\r\n hjælp af særlige lister (afkrydsningslister), hvis indhold er godkendt af  \r\n\r\n statsskattedirektoratet. </P>  \r\n\r\n<P>Rykkerskrivelser til brug ved omvurderingen kan rekvireres i  \r\n\r\n statsskattedirektoratet, Birkerød. (Form. V 5). </P>  \r\n\r\n<P>IV </P>  \r\n\r\n<P>Fremgangsmåden ved vurderingens foretagelse m.v. </P>  \r\n\r\n<P CLASS=PUNKT> <B>13.</B> Vurderingsrådenes arbejde med omvurderingen i de  \r\n\r\n enkelte vurderingskredse skal indledes med afholdelse af et orienterende møde  \r\n\r\n med deltagelse af vurderingsformanden, vurderingsmændene i  \r\n\r\n vurderingskredsen/kommunen og vurderingssekretariatet. Ved dette møde aftales  \r\n\r\n den nærmere fremgangsmåde ved vurderingen. </P>  \r\n\r\n<P>Vurderingsarbejdet kan påbegyndes 14 dage efter den udsendelsesdato, der  \r\n\r\n maskinelt er påført udskriften af vurderingsgrundlaget. </P>  \r\n\r\n<P>Af hensyn til vurderingsarbejdets rettidige afslutning må  \r\n\r\n vurderingssekretariatet nøje påse, at udsendte bilag tilbagesendes  \r\n\r\n umiddelbart efter fristens udløb, at fornødne rykninger foretages straks, og  \r\n\r\n at eventuelt tilståede udsættelser </P>  \r\n\r\n<P>ikke overskrides. For at arbejdet kan afsluttes inden for de under punkt  \r\n\r\n 13 anførte tidsfrister, er det nødvendigt, at vurderingsrådene går i gang med  \r\n\r\n det egentlige vurderingsarbejde straks efter tilbagesendelsesfristens udløb.  \r\n\r\n For nyopståede ubebyggede ejendomme bør vurderingsarbejdet dog påbegyndes  \r\n\r\n allerede ved vurderingsrådenes modtagelse af basiskortene. </P>  \r\n\r\n<P>Som et led i de mellem boligministeren og ministeren for skatter og  \r\n\r\n afgifter trufne aftaler om bygnings- og boligregistrets oprettelse er det  \r\n\r\n påkrævet, at vurderingsrådene ved omvurderingen søger bygnings- og  \r\n\r\n boligoplysningerne efterprøvet for alle ejendomme, hvor registrets indhold  \r\n\r\n efter det oplyste er behæftet med mangler eller fejl. Denne efterprøvelse må  \r\n\r\n i almindelighed ske ved besigtigelse. </P>  \r\n\r\n<P>Der skal ved årsomvurderingen benyttes sagkyndig bistand til vurderingen  \r\n\r\n efter reglerne i vurderingslovens § 25, jfr. &quot;den grønne bog&quot; side  \r\n\r\n 227-231. </P>  \r\n\r\n<P>Den 15. maj 1980 vil arbejdsgrundlaget for vurderingen af den enkelte  \r\n\r\n ejendom foreligge i form af et basiskort, som er udformet som basiskortet for  \r\n\r\n 16. alm. vurdering. </P>  \r\n\r\n<P>Der henvises til statsskattedirektoratets cirkulære om 16. alm. vurdering,  \r\n\r\n punkt 19, samt statsskattedirektoratets cirkulære af 8. marts 1977 om  \r\n\r\n vurderingsrådets udfyldelse af basiskort ved 16. alm. vurdering. </P>  \r\n\r\n<P CLASS=PUNKT> <B>14.</B> Når vurderingen er foretaget, afleveres samtlige  \r\n\r\n basiskort, kopier af udskrifterne samt de fra ejerne modtagne udskrifter med  \r\n\r\n påførte ændringer til vurderingssekretariatet. Af hensyn til den rettidige  \r\n\r\n bearbejdelse af vurderingsmaterialet og overførelsen af vurderingsresultatet  \r\n\r\n til elektronisk databehandling må materialet afleveres etapevis. En halvdel  \r\n\r\n skal afleveres senest den 11. juni og den anden halvdel senest den 5. juli  \r\n\r\n 1980. </P>  \r\n\r\n<P>Vurderingssekretariaterne leverer herefter efter aftale med  \r\n\r\n statsskattedirektoratet vurderingsresultaterne til edb-centralen i  \r\n\r\n maskinlæsbar stand til maskinel udskrivning af vurderingsfortegnelse og  \r\n\r\n stamkort samt af meddelelser til ejerne om vurderingsresultatet. Samtidig  \r\n\r\n skal resultatet af § 4 - og § 4A-vurderinger, foretaget i tidsrummet fra 1.  \r\n\r\n april 1979 til 31. marts 1980 være leveret til edb-centralen til brug ved  \r\n\r\n maskinel indførelse i vurderingsfortegnelsen. </P>  \r\n\r\n<P CLASS=PUNKT> <B>15.</B> Meddelelserne til ejerne om vurderingsresultatet  \r\n\r\n (formular V 12) vil indeholde de samme oplysninger om ejendommene som  \r\n\r\n vurderingsfortegnelsen. Meddelelserne bliver kuverteret og afsendt inden 1.  \r\n\r\n september 1980. Meddelelser vedrørende ejendomme, der er opført på den sidste  \r\n\r\n fejl- og meddelelsesliste fra edb-centralen, vil ikke kunne udsendes  \r\n\r\n centralt, men vil gennem kommunen blive fremsendt til vurderingsformanden til  \r\n\r\n fornøden kontrol og rettelse. Vurderingsformanden/sekretariatet må herefter  \r\n\r\n selv kuvertere og afsende meddelelsen. Samme fremgangsmåde vil kunne anvendes  \r\n\r\n i tilfælde, hvor ansættelsen undtagelsesvis ikke har foreligget ved  \r\n\r\n udskriftens indsendelse til edb-centralen eller i andre særlige tilfælde.  \r\n\r\n</P>  \r\n\r\n<P>På ejermeddelelser er som afsender anført vurderingsrådet under  \r\n\r\n vurderingssekretariatets adresse efter samme regler som betegnelsen på  \r\n\r\n udskriften af vurderingsgrundlaget. De meddelelser, der ikke kan anbringes  \r\n\r\n efter adressen, returneres af postvæsenet til &quot;Vurderingsmyndighederne,  \r\n\r\n postbox 1872, 2300 København S.&quot;, hvilken adresse er påtrykt kuverterne.  \r\n\r\n Eventuelt returnerede ejermeddelelser sendes derefter af  \r\n\r\n statsskattedirektoratet til det pågældende vurderingssekretariat, som efter  \r\n\r\n at have påført den rigtige adresse kuverterer og afsender meddelelsen. </P>  \r\n\r\n<P>Ejermeddelelsen indeholder endvidere oplysning om, til hvem klage over  \r\n\r\n vurderingen - senest den 31. december 1980 - kan indgives, samt om adgangen  \r\n\r\n til at gøre sig bekendt med ansættelsen af de øvrige ejendomme inden for  \r\n\r\n kommunen, jfr. i øvrigt nedenfor under punkt 18. </P>  \r\n\r\n<P>Der udsendes ikke ejermeddelelse vedrørende indførte § 4- og § 4  \r\n\r\n A-vurderinger </P>  \r\n\r\n<P>samt udgåede ejendomme. </P>  \r\n\r\n<P CLASS=PUNKT> <B>16.</B> Vurderingsfortegnelsen (formular V 1) udskrives i  \r\n\r\n A 4-format på papir til vurderingsformanden og til hver af vurderingsmændene.  \r\n\r\n</P>  \r\n\r\n<P>På grundlag af vurderingssekretariatets indberetninger vil de i tiden 1.  \r\n\r\n april 1979-31. marts 1980 foretagne § 4- og § 4A-vurderinger maskinelt blive  \r\n\r\n indført i fortegnelser og stamkort, forsynet med oplysning om dato for  \r\n\r\n vurderingen; er der foretaget flere § 4-vurderinger af samme ejendom,  \r\n\r\n indføres alene den sidste. § 4- og § 4A-vurderinger indføres dog ikke, hvis  \r\n\r\n ejendommen er medtaget til omvurdering pr. 1. april 1980. </P>  \r\n\r\n<P>I løbet af første halvdel af september 1980 leverer edb-centralerne de  \r\n\r\n udskrevne vurderingsfortegnelser til vurderingssekretariaterne.  \r\n\r\n Fortegnelserne færdiggøres med supplerende oplysninger, fornødne tilføjelser  \r\n\r\n og rettelser m.v. ved vurderingsformandens/vurderingssekretariatets  \r\n\r\n foranstaltning. Om arten og omfanget af de supplerende oplysninger, der skal  \r\n\r\n indføres i vurderingsfortegnelsen, henvises til punkt 4 i  \r\n\r\n statsskattedirektorates cirkulære af 10. juni 1977 om afslutningen af 16.  \r\n\r\n alm. vurdering. </P>  \r\n\r\n<P>De færdiggjorte fortegnelser leveres til vurderingsformanden og  \r\n\r\n vurderingsmændene senest henholdsvis 1. oktober og 1. december 1980. </P>  \r\n\r\n<P CLASS=PUNKT> <B>17.</B> Edb-centralerne udskriver for hvert  \r\n\r\n vurderingsdistrikt til brug for vurderingsformanden et matrikelregister -  \r\n\r\n matrikelnøglen (formular V 11) - der angiver, under hvilken beliggenhedskode  \r\n\r\n og under hvilket registernummer de i distriktet beliggende matrikelnumre er  \r\n\r\n vurderet. Matrikelnøglen, der omfatter samtlige ejendomme i distriktet, såvel  \r\n\r\n omvurderede som ikke omvurderede med angivelse af tidspunktet for sidste  \r\n\r\n vurdering, foreligger samtidig med vurderingsfortegnelsen og indsættes foran  \r\n\r\n i vurderingsformandens eksemplar. </P>  \r\n\r\n<P CLASS=PUNKT> <B>18.</B> For de omvurderede ejendomme, herunder ejendomme  \r\n\r\n der er optaget til § 4og § 4A-vurdering, leverer edb-centralerne i  \r\n\r\n begyndelsen af september måned 1980 via kommunen tre sæt mikrofichekopier af  \r\n\r\n det kommunale ejendomsstamregister med tilhørende indeks til  \r\n\r\n statsskattedirektoratet og skyldrådene. Kopierne fordeles med 2 sæt til  \r\n\r\n statsskattedirektoratet og 1 sæt til skyldrådene. </P>  \r\n\r\n<P CLASS=PUNKT> <B>19.</B> Den tidligere bestemmelse om offentlig  \r\n\r\n fremlæggelse af vurderingsfortegnelsen er erstattet af en bestemmelse om, at  \r\n\r\n offentligheden ved de almindelige vurderinger og årsomvurderinger, efter  \r\n\r\n forudgående offentlig bekendtgørelse, i en periode på mindst 14 dage ved  \r\n\r\n personlig henvendelse gratis kan gøre sig bekendt med vurderingen af  \r\n\r\n ejendommene i kommunen, jfr. vurderingslovens § 40, stk. 3.  \r\n\r\n Statsskattedirektoratet orienterer i en skrivelse til kommunalbestyrelserne i  \r\n\r\n slutningen af august 1980 om den praktiske fremgangsmåde. </P>  \r\n\r\n<P CLASS=PUNKT> <B>20.</B> Der er truffet aftale med I/S Kommunedata og  \r\n\r\n Københavns kommunes edb-central om, at disse foretager en optælling af  \r\n\r\n vurderingsresultatet - bortset fra indførte § 4- og § 4A-vurderinger - med  \r\n\r\n henblik på beregning af det vurderingsmændene tilkommende honorar. Denne  \r\n\r\n optælling vil foreligge samtidig med omvurderingsfortegnelserne. </P>  \r\n\r\n<P CLASS=PUNKT> <B>21.</B> Udskrifterne af vurderingsgrundlaget med  \r\n\r\n tilhørende basiskort vil blive </P>  \r\n\r\n<P>opbevaret i vurderingssekretariaterne. </P>  \r\n\r\n<P CLASS=PUNKT> <B>22.</B> Når meddelelse til ejer om resultatet af  \r\n\r\n vurderingen er udsendt, må vurderingsrådet ikke på egen hånd foretage  \r\n\r\n ændringer af ansættelserne begrundet i, at vurderingsskønnet anses for at  \r\n\r\n være urigtigt. Der må i sådanne tilfælde gives indberetning til skyldrådet  \r\n\r\n med indstilling om fornøden ændring af den urigtige ansættelse. </P>  \r\n\r\n<P>Andre rettelser af de ansættelser, der er indført i  \r\n\r\n vurderingsfortegnelserne, samt tilføjelser hertil, kan vurderingsrådene  \r\n\r\n foretage på egen hånd indtil udgangen af december 1980. Dette gælder både de  \r\n\r\n mangler og fejl, som vurderingssekretariatet henleder opmærksomheden på, og  \r\n\r\n de fejl, som vurderingsrådet på anden måde bliver bekendt med. </P>  \r\n\r\n<P>Om eksempler på sådanne mangler og fejl samt om berigtigelsesformen  \r\n\r\n henvises til punkt 10 i statsskattedirektoratets cirkulære af 10. juni 1977  \r\n\r\n om afslutningen af 16. alm. vurdering. </P>  \r\n\r\n<P CLASS=PUNKT> <B>23.</B> Senest den 1. september 1980 giver  \r\n\r\n vurderingsformanden/vurderingssekretariatet meddelelse til registerføreren  \r\n\r\n for bygnings- og boligregistret om de af ejerne oplyste mangler og fejl i  \r\n\r\n registret samt om de mangler og fejl, der i øvrigt er konstateret af  \r\n\r\n vurderingsrådet i forbindelse med vurderingen. Til denne meddelelse benyttes  \r\n\r\n side D af kopien af vurderingsgrundlaget. </P>  \r\n\r\n<P CLASS=PUNKT> <B>24.</B> Vedrørende ejendomme, der er helt eller delvis  \r\n\r\n jordrentepligtige, henvises om selve vurderingen til &quot;den grønne  \r\n\r\n bog&quot; side 185-186. </P>  \r\n\r\n<P>Om den praktiske fremgangsmåde ved behandlingen af jordrentepligtige  \r\n\r\n ejendomme henvises til statsskattedirektoratets cirkulære om 16. alm.  \r\n\r\n vurdering, punkt 13. </P>  \r\n\r\n<P>Der skal ikke ved årsomvurderingen foretages særskilt ansættelse til  \r\n\r\n jordrentesvarelse (1919-brug). </P>  \r\n\r\n<P CLASS=PUNKT> <B>25.</B> Dette cirkulære fremsendes til  \r\n\r\n vurderingsformændene, vurderingssekretariaterne (til disse og til fordeling  \r\n\r\n til vurderingsmændene) samt til kommunens BBR-myndighed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsskattedirektoratet, den 2. januar  \r\n\r\n 1980 </I> </P>  \r\n\r\n<P CLASS=UNDERSKREVET-AF ALIGN=CENTER>Hans Westerberg </P>  \r\n\r\n<P CLASS=MINISTER ALIGN=RIGHT>/ E. Stæhr-Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/1980"
        },
        {
            "displayName": "Accession",
            "displayValue": "C19800000109"
        },
        {
            "displayName": "Entydig dokumentidentifikation",
            "displayValue": "CM020677"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "02/01/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Statsskattedir. A. 45-4/79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}