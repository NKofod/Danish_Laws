{
    "id": 35193,
    "title": "Boligstøtte - Halvdelsreglen ",
    "documentTypeId": "230",
    "isSagsforlobPeriodValid": false,
    "shortName": "AFG nr 4015 af 22/02/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kommune kan ikke automatisk afvise at yde boligstøtte til ejere  \r\n\r\n alene under henvisning til, at boligudgiften overstiger halvdelen af  \r\n\r\n husstandsindkomsten før tillæg af beregnet boligstøtte. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Halvdelsreglen </H1>  \r\n\r\n<P></P>  \r\n\r\n<BR>  \r\n\r\n<P>Ankenævnet har på mødet den 22. februar 1991 behandlet Deres klage  \r\n\r\n modtaget den 14. december 1990 over afslag fra YY Kommunalbestyrelse på  \r\n\r\n ansøgning om boligydelse. </P>  \r\n\r\n<P>Nævnet traf følgende </P>  \r\n\r\n<P>A F G Ø R E L S E </P>  \r\n\r\n<P>Nævnet lagde ved behandlingen af sagen vægt på, at Kommunalbestyrelsen  \r\n\r\n ifølge loven, såfremt lejen overstiger halvdelen af husstandsindkomsten,  \r\n\r\n samlet skal vurdere husstandsmedlemmernes økonomiske og personlige forhold,  \r\n\r\n for derefter at bestemme om boligstøtte kan ydes. </P>  \r\n\r\n<P>En sådan vurdering viser i denne sag, at XX er i stand til at afholde de  \r\n\r\n faste udgifter, hvis boligstøtte ydes. </P>  \r\n\r\n<P>Endvidere lagde Nævnet vægt på, at det ikke er lovligt i denne forbindelse  \r\n\r\n at forskelsbehandle lejere og ejere. </P>  \r\n\r\n<P>Derudover lagde Nævnet vægt på, at en beslutning om at benytte reglen i  \r\n\r\n lovens § 12 overfor Dem uden at medinddrage de øvrige ydelser De kan få, vil  \r\n\r\n betyde, at De efter al sandsynlighed vil være henvist til at bo på værelse.  \r\n\r\n</P>  \r\n\r\n<P>En sådan tilstand fandt Nævnet uacceptabel. </P>  \r\n\r\n<P>På denne baggrund besluttede Nævnet at pålægge Kommunalbestyrelsen at yde  \r\n\r\n boligstøtte med virkning fra ansøgningstidspunktet. </P>  \r\n\r\n<P> <I>OPLYSNINGER TIL SAGEN</I> : </P>  \r\n\r\n<P>Med hensyn til sagens faktiske oplysninger og kommunens begrundelse for  \r\n\r\n afgørelsen henvises til vedlagte oplæg. </P>  \r\n\r\n<P> <I>RETSREGLER</I>  </P>  \r\n\r\n<P>Ankenævnet har lagt følgende retsregler til grund ved behandlingen af  \r\n\r\n Deres klage: Lov nr. 64 af 10. marts 1982 om individuel boligstøtte  \r\n\r\n (Boligsikring, boligydelse og lån til beboerindskud) om senere ændringer, §  \r\n\r\n 12 og § 16, stk 2, samt boligstyrelsens vejledning af 22. oktober 1987 om  \r\n\r\n individuel boligstøtte punkt 6.8, 5., 6., 7., 8. og 9. afsnit, som er  \r\n\r\n gengivet i det vedlagte oplæg. </P>  \r\n\r\n<P> <I>ANKEVEJLEDNING</I>  </P>  \r\n\r\n<P>De kan ikke indbringe Ankenævnets afgørelse for anden administrativ  \r\n\r\n myndighed. </P>  \r\n\r\n<P>Bygge- og Boligstyrelsen kan dog i særlige tilfælde beslutte at optage en  \r\n\r\n sag til behandling. Men det kan Bygge- og Boligstyrelsen kun gøre, hvis  \r\n\r\n Styrelsen mener, at netop denne sag er &#187;af principiel karakter&#171;.  \r\n\r\n</P>  \r\n\r\n<P>Det kan en sag for eksempel være, hvis den vedrører forhold, som Bygge- og  \r\n\r\n Boligstyrelsen ikke tidligere har taget stilling til. </P>  \r\n\r\n<P>Hvis De ønsker, at Bygge- og Boligstyrelsen skal behandle Deres sag, skal  \r\n\r\n De inden 4 uger efter modtagelsen af denne skrivelse rette henvendelse til  \r\n\r\n Det sociale Ankenævn for Bornholms Amt. </P>  \r\n\r\n<P>Ankenævnet vil herefter videresende sagen til Bygge- og Boligstyrelsen. De  \r\n\r\n vil så modtage svar fra Bygge- og Boligstyrelsen. </P>  \r\n\r\n<P> <I>Oplæg til møde i Ankenævnet den 22. februar 1991</I>  </P>  \r\n\r\n<P>J. nr. : 90/10-157 pd/tt </P>  \r\n\r\n<P>Navn. : </P>  \r\n\r\n<P>Cpr.nr. : </P>  \r\n\r\n<P>Bopæl : </P>  \r\n\r\n<P>Erhverv : </P>  \r\n\r\n<P>Civilstand : </P>  \r\n\r\n<P>Hjv. børn u/18: </P>  \r\n\r\n<P>Kommune : </P>  \r\n\r\n<P> <I>Klagen samt klagers oplysninger til sagen:</I>  </P>  \r\n\r\n<P>Ved brev af 15. december 1990 til YY Kommunalbestyrelse klager XX over  \r\n\r\n afslag på ansøgning om boligydelse. </P>  \r\n\r\n<P> <I>Kommunalbestyrelsens oplysninger og begrundelse for afgørelsen:</I>  \r\n\r\n</P>  \r\n\r\n<P>YY Kommunalbestyrelse har med brev af 14. december 1990 fremsendt sagens  \r\n\r\n akter. </P>  \r\n\r\n<P>Det fremgår heraf, at XX er pensionist, og får udbetalt pension med kr.  \r\n\r\n 4.663,- månedligt. </P>  \r\n\r\n<P>XX bor i en ejerbolig. Den månedlige terminsydelse andrager kr. 2.825,-.  \r\n\r\n</P>  \r\n\r\n<P>Kommunalbestyrelsen meddelte afslag på ansøgningen med henvisning til, at  \r\n\r\n boligudgiften overstiger halvdelen af husstandsindkomsten. </P>  \r\n\r\n<P> <I>Supplerende oplysninger til sagen:</I>  </P>  \r\n\r\n<P>Ved telefonisk henvendelse den 28. januar 1991 til YY Kommunalbestyrelse  \r\n\r\n oplyses det, at der ikke er foretaget en vurdering af XX's økonomiske  \r\n\r\n forhold, såfremt der blev udbetalt boligydelse. </P>  \r\n\r\n<P>Det oplyses, at det er fast praksis i kommunen at meddele afslag til  \r\n\r\n ejere, hvis boligudgiften overstiger halvdelen af husstandsindkomsten. </P>  \r\n\r\n<P>Kommunalbestyrelsen er vidende om, at det i kommunen vil være svært at  \r\n\r\n opnå en lejebolig, der er billigere bortset fra værelser. </P>  \r\n\r\n<P>Halvdelen af en førtidspension udgør ca. kr. 2.330,-, hvilket altså for  \r\n\r\n ejere medfører, at såfremt terminsydelsen er højere end dette beløb, vil der  \r\n\r\n blive meddelt afslag. </P>  \r\n\r\n<P>Hvis der i dette tilfælde havde været tale om en lejebolig til samme  \r\n\r\n udgift, ville XX være blevet bevilget boligstøtte. </P>  \r\n\r\n<P>Kommunalbestyrelsen kan ikke oplyse om baggrunden for denne  \r\n\r\n forskelsbehandling af lejere og ejere. </P>  \r\n\r\n<P>Ved telefonisk henvendelse den 29. januar 1991 oplyser  \r\n\r\n Kommunalbestyrelsen, at en boligstøtteberegning viser, at XX vil kunne opnå  \r\n\r\n kr. 2.017,- månedligt i boligydelse. XX modtager kr. 204,- månedligt i  \r\n\r\n brændselstilskud. Den årlige varmeudgift er af XX oplyst til kr. 5.765,-.  \r\n\r\n</P>  \r\n\r\n<P> <I>Sekretariatet:</I>  </P>  \r\n\r\n<P>Ud fra de oplysninger der foreligger i sagen samt på baggrund af  \r\n\r\n telefonisk samtale den 1. februar 1991 med XX's, kan følgende beregning  \r\n\r\n opstilles vedrørende XX's indtægter og udgifter: </P>  \r\n\r\n<PRE>  \r\n\r\n Indtægter:  \r\n\r\n Pension udbetalt                      kr. 4.663,-  \r\n\r\n boligydelse fiktiv                    kr. 2.017,-  \r\n\r\n brændselstilskud                      kr.   204,-  \r\n\r\n                                       -----------  \r\n\r\n Ialt                                  kr. 6.884,-  \r\n\r\n                                       -----------  \r\n\r\n Udgifter:  \r\n\r\n terminsydelse                         kr. 2.825,-  \r\n\r\n varme, olie og brænde                 kr.   881,-  \r\n\r\n elektricitet                          kr.   188,-  \r\n\r\n gas                                   kr.    30,-  \r\n\r\n vvs                                   kr.    50,-  \r\n\r\n forsikringer hus og indbo             kr.   160,-  \r\n\r\n licens                                kr.    60,-  \r\n\r\n telefon abb.                    ca.   kr.   100,-  \r\n\r\n sygesikringen danmark                 kr.    55,-  \r\n\r\n Falck abb.                            kr.    50,-  \r\n\r\n                                       -----------  \r\n\r\n Ialt                                  kr. 4.399,-  \r\n\r\n                                       -----------  \r\n\r\n</PRE>  \r\n\r\n<P>Der resterer herefter kr. 2.485,- månedligt til underhold og andre  \r\n\r\n udgifter. </P>  \r\n\r\n<P> <I>Retsregler:</I>  </P>  \r\n\r\n<P>§ 12 og § 16, stk. 2 i lov nr. 64 af 10. marts 1982 om individuel  \r\n\r\n boligstøtte (Boligsikring, boligydelse og lån til beboerindskud), med senere  \r\n\r\n ændringer, lyder således: </P>  \r\n\r\n<P>§ 12: </P>  \r\n\r\n<P>&#187;Overstiger lejen halvdelen af husstandsindkomsten, skal  \r\n\r\n Kommunalbestyrelsen efter en samlet vurdering af husstandsmedlemmernes  \r\n\r\n økonomiske og personlige forhold bestemme, om boligstøtte kan ydes. Det samme  \r\n\r\n gælder, dersom særlige forhold, f.eks. i forbindelse med ansøgerens afståelse  \r\n\r\n af sin hidtidige bolig og leje af den lejlighed, hvortil boligstøtte søges,  \r\n\r\n sandsynliggør, at lejeaftalen er tilrettelagt med særligt henblik på opnåelse  \r\n\r\n af boligstøtte. Kommunalbestyrelsen kan bestemme, at boligstøtte ydes med et  \r\n\r\n nedsat beløb.&#171; </P>  \r\n\r\n<P>§ 16, stk. 2: </P>  \r\n\r\n<P>&#187;Reglen i § 12 gælder også for ejere.&#171; </P>  \r\n\r\n<P>Boligstyrelsens vejledning af 22. oktober 1987 om individuel boligstøtte  \r\n\r\n punkt 6.8, 5., 6., 7., 8. og 9. afsnit, lyder således: </P>  \r\n\r\n<P>&#187;Når lejen overstiger halvdelen af husstandsindkomsten, vil  \r\n\r\n Kommunalbestyrelsen især kunne anvende bestemmelsen: </P>  \r\n\r\n<P>hvor indkomsten er nedbragt gennem skattemæssige fradrag, der efter  \r\n\r\n forholdene er unormale. Der tænkes navnlig på sådanne fradrag, der ikke  \r\n\r\n modsvares af samtidige udgifter for boligtageren, </P>  \r\n\r\n<P>hvor huslejen også efter ydelse af boligstøtte vil beslaglægge så stor en  \r\n\r\n del af indkomsten, at det må anses for nødvendigt, at kommunen herudover vil  \r\n\r\n skulle yde støtte, for at husstanden kan bebo lejligheden, </P>  \r\n\r\n<P>hvor husstanden i forvejen bebor eller uden vanskelighed vil kunne skaffe  \r\n\r\n sig en lejlighed, der med en lavere leje må anses for en passende bolig for  \r\n\r\n husstanden, eller </P>  \r\n\r\n<P>hvor en person, der ikke er husstandsmedlem, og hvis indtægt derfor ikke  \r\n\r\n indgår i husstandsindkomsten, må antages væsentligt at bidrage til  \r\n\r\n husstandens opretholdelse, f.eks. ved den ene ægtefælles ophold i udlandet.  \r\n\r\n Det er uden betydning for beregningen af den husstandsindkomst, der lægges  \r\n\r\n til grund for boligstøtteberegningen, hvorfor en person, der ikke er  \r\n\r\n husstandsmedlem, bidrager til husstandens opretholdelse, f.eks. om ægtefæller  \r\n\r\n lever faktisk adskilt på grund af uoverensstemmelser, eller om dette ikke er  \r\n\r\n tilfældet. </P>  \r\n\r\n<P>Selv om lejen ikke overstiger halvdelen af husstandsindkomsten, men dog  \r\n\r\n forekommer særlig høj, kan Kommunalbestyrelsen nægte at yde boligstøtte, når  \r\n\r\n forhold i forbindelse med lejeaftalens indgåelse kunne tyde på, at aftalen  \r\n\r\n tilsigter opnåelse af boligstøtte som et primært formål. Dette kan således  \r\n\r\n efter omstændighederne forekomme, hvor boligstøtte søges efter afhændelse af  \r\n\r\n ejerbolig, og ansøgeren forbliver boende i samme bolig som lejer, eller der i  \r\n\r\n øvrigt er nær forbindelse mellem ham og udlejer.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19910401501"
        },
        {
            "displayName": "Entydig dokumentidentifikation",
            "displayValue": "CA003128"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "4015"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "22/02/1991"
        },
        {
            "displayName": "Administrerende myndighed",
            "displayValue": "Det sociale Ankenævn for Bornholms Amt"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}