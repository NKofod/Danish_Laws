{
    "id": 60332,
    "title": "Skrivelse vedrørende ændring af arbejdsgiverperiodens længde, herunder anmeldelse af fravær og eventuel anmodning om refusion af dagpenge. ",
    "documentTypeId": "200",
    "isSagsforlobPeriodValid": false,
    "shortName": "SKR nr 11260 af 01/07/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse vedrørende ændring af  \r\n\r\n arbejdsgiverperiodens længde, herunder anmeldelse af fravær og eventuel  \r\n\r\n anmodning om refusion af dagpenge. </H1>  \r\n\r\n<P></P>  \r\n\r\n<BR>  \r\n\r\n<P>Ved Folketingets vedtagelse af lov nr. 947 af 23. december 1986 om ændring  \r\n\r\n af lov om dagpenge ved sygdom eller fødsel m.v. er der blandt andet sket  \r\n\r\n følgende ændringer: </P>  \r\n\r\n<P> Arbejdsgiverperiodens længde: </P>  \r\n\r\n<P>Arbejdsgiverperioden er nedsat fra 13 uger til 5 uger fra 1. april 1987.  \r\n\r\n</P>  \r\n\r\n<P> Ændring af reglen om nyansattes ret til dagpenge fra arbejdsgiveren. </P>  \r\n\r\n<P>Nyansattes ret til dagpenge fra arbejdsgiveren indtræder efter 3 ugers  \r\n\r\n ansættelse. Ændringen fra 8 uger til 3 uger har virkning fra 1. april 1987.  \r\n\r\n</P>  \r\n\r\n<P>Der er med virkning fra 1. april 1987 fastsat følgende retningslinier  \r\n\r\n vedrørende anmeldelse af fravær for så vidt angår lønmodtagere, der får  \r\n\r\n anvist løn via SCL: </P>  \r\n\r\n<P> 1. Ansatte med fuld løn under sygdom. </P>  \r\n\r\n<P>a. Anmeldelse af fravær skal ske til lønmodtagerens bopælskommune på  \r\n\r\n blanket DP 201. Blanketten skal være social- og sundhedsforvaltningen i hænde  \r\n\r\n senest  <B>1 måned</B>  efter arbejdsgiverperiodens udløb (det vil sige efter  \r\n\r\n 5 ugers sammenhængende sygdomsperiode). Tjenestestedet rekvirerer blanketten  \r\n\r\n og udfylder side 1 med lønmodtagerens navn, adresse, cpr.nr. samt rubrik 1 og  \r\n\r\n 3. Blanketten tilsendes direktoratets løn- og regnskabskontor, der udfylder  \r\n\r\n resten af side 1, hvorefter den returneres til tjenestestedet, der skal drage  \r\n\r\n omsorg for, at bagsiden udfyldes og underskrives af lønmodtageren og  \r\n\r\n tilsendes social- og sundhedsforvaltningen i den pågældende bopælskommune.  \r\n\r\n</P>  \r\n\r\n<P>b. Såfremt lønmodtageren fortsat er fraværende efter fremsendelse af  \r\n\r\n refusionskravet på DP 201, er det nødvendigt senere at søge refusion på  \r\n\r\n blanket DP 202. Anmeldelsen skal fremsendes tidligst 1 og senest 6 måneder  \r\n\r\n efter udløbet af arbejdsgiverperioden og fornyet anmeldelse på blanket DP 202  \r\n\r\n kan ikke fremsendes hyppigere end 1 gang månedligt. Med hensyn til udfyldelse  \r\n\r\n anvendes tilsvarende fremgangsmåde, som anført under punkt a. </P>  \r\n\r\n<P>c. Såfremt nyansatte bliver syge inden for de første 3 uger af  \r\n\r\n ansættelsesforholdet, skal der søges refusion fra 1. sygedag. Anmeldelsen  \r\n\r\n skal ske senest 1 måned efter 1. fraværsdag. </P>  \r\n\r\n<P>d. Ved fravær på grund af graviditet, barsel og adoption skal krav om  \r\n\r\n refusion være bopælskommunen i hænde senest 9 måneder efter fødslen eller  \r\n\r\n barnets modtagelse. </P>  \r\n\r\n<P>e. Såfremt der er indgået aftale i medfør af dagpengelovens § 12, skal  \r\n\r\n blanket DP 201 anvendes til anmodning om refusion af dagpenge fra 1. sygedag.  \r\n\r\n</P>  \r\n\r\n<P>Der henvises til den under punkt c anførte frist for anmeldelse. </P>  \r\n\r\n<P> 2. Timelønnede med ret til sygedagpenge. </P>  \r\n\r\n<P>Efter arbejdsgiverperiodens udløb (5 uger) skal udbetaling af sygedagpenge  \r\n\r\n ske via social- og sundhedsforvaltningen i pågældendes bopælskommune. Blanket  \r\n\r\n DP 200 A &#187;Anmodning om dagpenge&#171; side 1 udfyldes af tjenestestedet  \r\n\r\n med lønmodtagerens navn, adresse, cpr.nr. samt rubrik 1. Blanketten tilsendes  \r\n\r\n direktoratets løn- og regnskabskontor, der udfylder resten af side 1,  \r\n\r\n hvorefter den returneres til medarbejderen, der udfylder side 2 og  \r\n\r\n videresender den til social- og sundhedsforvaltningen inden 1 uge efter  \r\n\r\n arbejdsgiverperiodens udløb. </P>  \r\n\r\n<P>Såfremt timelønnede bliver syge inden for de første 3 uger af ansættelsen,  \r\n\r\n skal udbetaling af sygedagpenge ske via social- og sundhedsforvaltningen fra  \r\n\r\n 1. sygedag ved udfyldelse af DP 200 A, jfr. ovenstående. </P>  \r\n\r\n<P>Blanketten rekvireres af tjenestestedet gennem social- og  \r\n\r\n sundhedsforvaltningen. </P>  \r\n\r\n<P>Denne skrivelse gælder for sygdomstilfælde, der indtræder 1. april 1987  \r\n\r\n eller senere og træder i stedet for direktoratets skrivelse af 31. marts  \r\n\r\n 1987, j.nr. 1.k. 11-106-82. </P>  \r\n\r\n<P>E.B. </P>  \r\n\r\n<P>Margit Laub </P>  \r\n\r\n<P>Kriminalforsorgens afdelinger, pensioner samt arrestinspektørerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871126054"
        },
        {
            "displayName": "Entydig dokumentidentifikation",
            "displayValue": "CM019289"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11260"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "01/07/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journ. nr. 1.k. 11-106-82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}