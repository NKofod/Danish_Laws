{
    "id": 113359,
    "title": "1987 LSF 225   FORSLAG TIL LOV OM BEKÆMPELSE AF OKKERFORURENING ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 225",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 225 </P>  \r\n\r\n<P></P>  \r\n\r\n<P>Forslag til Lov om bekæmpelse af okkerforurening </P>  \r\n\r\n<P></P>  \r\n\r\n<P>Fremsat af Leif Hermann (SF) Margrete Auken (SF) Gade (SF) Ebba Strange  \r\n\r\n (SF) </P>  \r\n\r\n<P></P>  \r\n\r\n<P>den 25. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Formål </P>  \r\n\r\n<P>§ 1. Denne lov har til formål at forebygge og bekæmpe </P>  \r\n\r\n<P>okkerforurening i vandløb, søer eller havet i forbindelse med </P>  \r\n\r\n<P>udgrøftning og dræning. </P>  \r\n\r\n<P>Godkendelse til udgrøftning og dræning </P>  \r\n\r\n<P>§ 2. Det er ikke tilladt at påbegynde dræninger eller udgrøftninger, </P>  \r\n\r\n<P>der kan medføre okkerforurening i områder, der nærmere fastsættes </P>  \r\n\r\n<P>af miljøministeren. </P>  \r\n\r\n<P>Stk. 2. Ved dræninger og udgrøftninger, der kan medføre </P>  \r\n\r\n<P>okkerforurening, forstås enhver aktivitet påbegyndt efter lovens </P>  \r\n\r\n<P>ikrafttræden, hvorved grundvandet sænkes med den virkning, at der </P>  \r\n\r\n<P>kan frigives okker til vandløb, søer eller havet. </P>  \r\n\r\n<P>Stk. 3. Miljøministeren fastsætter regler om, i hvilket omfang </P>  \r\n\r\n<P>ændringer og reparationer af eksisterende dræn- og </P>  \r\n\r\n<P>udgrøftningssystemer er omfattet af stk. 1. </P>  \r\n\r\n<P>§ 3. For alle projekter vedrørende udgrøftning og dræning i de i § </P>  \r\n\r\n<P>2, stk. 1 nævnte områder indgives ansøgning om godkendelse til </P>  \r\n\r\n<P>amtsrådet. Ansøgningen skal være ledsaget af de fornødne </P>  \r\n\r\n<P>jordbundsundersøgelser. </P>  \r\n\r\n<P>Stk. 2. Godkendelse kan alene finde sted, såfremt ansøgeren godtgør, </P>  \r\n\r\n<P>at det pågældende projekt ikke forventes at medføre </P>  \r\n\r\n<P>okkerforurening. </P>  \r\n\r\n<P>Stk. 3. I forbindelse med godkendelsen fastlægger amtsrådet vilkår </P>  \r\n\r\n<P>med henblik på udførelse af tilsynet, jf. § 8. </P>  \r\n\r\n<P>Eksisterende udledninger </P>  \r\n\r\n<P>§ 4. Atmtsrådet skal inden den 1. maj 1990 foretage en registrering </P>  \r\n\r\n<P>af alle eksisterende udgrøftninger og dræningssystemer, hvorfra </P>  \r\n\r\n<P>der sker okkerforurening til skade for plante- og dyrelivet. </P>  \r\n\r\n<P>Stk. 2. Resultatet af registreringen indberettes til Miljøstyrelsen </P>  \r\n\r\n<P>sammen med oplysninger om hvilke initiativer der agtes iværksat </P>  \r\n\r\n<P>med henblik på at nedbringe okkerforureningen. </P>  \r\n\r\n<P>Stk. 3. Amtsrådet fastsætter på grundlag af den i stk. 1 nævnte </P>  \r\n\r\n<P>registrering bestemmelser om kontrolforanstaltninger. </P>  \r\n\r\n<P>Stk. 4. Amtsrådet kan meddele påbud til lodsejerne om i visse </P>  \r\n\r\n<P>tilfælde at etablere okkerrensningsanlæg. </P>  \r\n\r\n<P>Støttemuligheder m.v. </P>  \r\n\r\n<P>§ 5. Inden for en beløbsramme, der fastsættes på de årlige </P>  \r\n\r\n<P>bevillingslove, kan Miljøstyrelsen </P>  \r\n\r\n<P>1) yde støtte til drift af okkerrensningsforanstaltninger, der er </P>  \r\n\r\n<P>etableret efter lov nr. 180 af 8. maj 1985 om okker og </P>  \r\n\r\n<P>2) afholde udgifter til undersøgelser over jernudvaskningsforløbet </P>  \r\n\r\n<P>og til afprøvning af nye metoder til forebyggelse eller </P>  \r\n\r\n<P>bekæmpelse af okkergener, </P>  \r\n\r\n<P>3) yde støtte til projektering, etablering og drift af </P>  \r\n\r\n<P>okkerrensningsforanstaltninger, hvorom amtsrådet har meddelt </P>  \r\n\r\n<P>påbud, jf. § 4, stk. 4 samt </P>  \r\n\r\n<P>4) yde støtte til okkerrensningsforanstaltninger, der fremmer </P>  \r\n\r\n<P>forbedringer af vandkvaliteten i okkerbelastede vandløb m.v. </P>  \r\n\r\n<P>Stk. 2. Den del af en beløbsramme, der ikke udnyttes i et finansår, </P>  \r\n\r\n<P>kan overføres til et følgende finansår. </P>  \r\n\r\n<P>§ 6. Støtte efter § 5 medregnes ikke til modtagerens skattepligtige </P>  \r\n\r\n<P>indkomst. Den del af udgifterne til </P>  \r\n\r\n<P>okkerrensningsforanstaltninger, som dækkes af støtten, kan ikke </P>  \r\n\r\n<P>fradrages ved indkomstopgørelsen eller medregnes ved opgørelsen </P>  \r\n\r\n<P>af grundlaget for skattemæssige afskrivninger og medregnes ikke </P>  \r\n\r\n<P>til anskaffelsessummen ved opgørelsen af den skattepligtige </P>  \r\n\r\n<P>fortjeneste ved afståelse af ejendommen. </P>  \r\n\r\n<P>Bortfald af godkendelse m.v. </P>  \r\n\r\n<P>§ 7. Miljøstyrelsen kan bestemme, at en meddelt godkendelse </P>  \r\n\r\n<P>bortfalder, at tilsagn om støtte bortfalder helt eller delvis, og </P>  \r\n\r\n<P>at udbetalt støtte skal tilbagebetales, såfremt: </P>  \r\n\r\n<P>1) ansøgeren har givet urigtige eller vildledende oplysninger eller </P>  \r\n\r\n<P>har fortiet oplysninger af betydning for henholdsvis godkendelsen </P>  \r\n\r\n<P>eller tildelingen af støtte eller </P>  \r\n\r\n<P>2) vilkårene for godkendelsen henholdsvis tildelingen af støtte ikke </P>  \r\n\r\n<P>opfyldes. </P>  \r\n\r\n<P>Tilsyn m.v. </P>  \r\n\r\n<P>§ 8. Amtsrådet fører tilsyn med overholdelsen af denne lov og </P>  \r\n\r\n<P>beslutninger i medfør af loven. </P>  \r\n\r\n<P>Stk. 2. Opstår der en væsentlig okkerforurening ved udgrøftning </P>  \r\n\r\n<P>eller dræning, der er godkendt efter § 3 eller i henhold til lov </P>  \r\n\r\n<P>nr. 180 af 8. maj 1985 om okker, kan amtsrådet lade det fornødne </P>  \r\n\r\n<P>arbejde udføre på ejerens bekostning, når et pålæg til ejeren om </P>  \r\n\r\n<P>at standse forureningen ikke efterkommes. </P>  \r\n\r\n<P>Stk. 3. Opstår der fare for okkergener ved driften af de </P>  \r\n\r\n<P>okkerrensningsanlæg, der er nævnt i § 5, kan amtsrådet pålægge </P>  \r\n\r\n<P>ejeren inden en fastsat frist at udbedre anlægget og om </P>  \r\n\r\n<P>nødvendigt straks at standse afledningen. </P>  \r\n\r\n<P>Stk. 4. Opstår der fare for okkergener ved en udgrøftning eller </P>  \r\n\r\n<P>dræning, der i strid med § 2 er påbegyndt uden godkendelse efter </P>  \r\n\r\n<P>§ 3, kan amtsrådet lade det fornødne arbejde udføre på ejerens </P>  \r\n\r\n<P>bekostning, når et pålæg til ejeren om at standse afledningen </P>  \r\n\r\n<P>ikke efterkommes. </P>  \r\n\r\n<P>Stk. 5. Er faren betydelig, kan amtsrådet om nødvendigt træffe </P>  \r\n\r\n<P>foranstaltninger efter stk. 2, 3 og 4 uden forudgående pålæg. </P>  \r\n\r\n<P>Stk. 6. Amtsrådet, Miljøstyrelsen eller personer, der af disse </P>  \r\n\r\n<P>myndigheder er bemyndiget hertil, har uden retskendelse adgang </P>  \r\n\r\n<P>til offentlige og private ejendomme for at tilvejebringe </P>  \r\n\r\n<P>oplysninger til brug for beslutninger efter loven eller efter de </P>  \r\n\r\n<P>regler, der er fastsat med hjemmel i loven, samt for at udføre </P>  \r\n\r\n<P>foranstaltninger som nævnt i stk. 2-5. Legitimation skal </P>  \r\n\r\n<P>forevises på forlangende. </P>  \r\n\r\n<P>Stk. 7. Politiet kan yde bistand hertil efter regler, der fastsættes </P>  \r\n\r\n<P>efter forhandling mellem miljøministeren og justitsministeren. </P>  \r\n\r\n<P>Forskellige administrative bestemmelser </P>  \r\n\r\n<P>§ 9. Miljøministeren fastsætter regler om: </P>  \r\n\r\n<P>1) Hvilke oplysninger der af ansøgeren skal tilvejebringes i sager </P>  \r\n\r\n<P>om godkendelse af udgrøftning og dræning efter § 3. </P>  \r\n\r\n<P>2) Udbetaling af støtte efter § 5. </P>  \r\n\r\n<P>3) Amtsrådenes behandling af sagerne. </P>  \r\n\r\n<P>4) Amtsrådenes tilsyn efter § 3, jf. § 8. </P>  \r\n\r\n<P>§ 10. Amtsrådets afgørelser efter denne lov eller i henhold til </P>  \r\n\r\n<P>regler udfærdiget med hjemmel i loven kan inden 4 uger efter </P>  \r\n\r\n<P>afgørelsens meddelelse påklages til Miljøstyrelsen, hvis </P>  \r\n\r\n<P>afgørelser er endelige. </P>  \r\n\r\n<P>Stk. 2. Amtsrådets afgørelser kan påklages af: </P>  \r\n\r\n<P>1) den, til hvem afgørelsen er rettet, </P>  \r\n\r\n<P>2) enhver, der må antages at have en individuel væsentlig interesse </P>  \r\n\r\n<P>i sagens udfald, </P>  \r\n\r\n<P>3) Danmarks Naturfredningsforening, </P>  \r\n\r\n<P>4) Danmarks Sportsfiskerforbund, </P>  \r\n\r\n<P>5) Ferskvandsfiskeriforeningen for Danmark, </P>  \r\n\r\n<P>6) De Danske Landboforeninger, </P>  \r\n\r\n<P>7) Danske Husmandsforeninger og </P>  \r\n\r\n<P>8) lokale sammenslutninger under de i 3-7 nævnte organisationer, som </P>  \r\n\r\n<P>har fremsat ønske om underretning om afgørelsen. </P>  \r\n\r\n<P>Stk. 3. Udgrøftning eller dræning, der er knyttet til amtsrådets </P>  \r\n\r\n<P>godkendelser efter § 3, må ikke påbegyndes før klagefristen er </P>  \r\n\r\n<P>udløbet, eller hvis godkendelsen rettidigt er påklaget, før </P>  \r\n\r\n<P>Miljøstyrelsens afgørelse foreligger. </P>  \r\n\r\n<P>Stk. 4. Amtsrådet skal underrette de i stk. 2 nævnte </P>  \r\n\r\n<P>klageberettigede om godkendelser efter § 3. </P>  \r\n\r\n<P>Stk. 5. Klagen indgives til amtsrådet, der videresender denne til </P>  \r\n\r\n<P>Miljøstyrelsen ledsaget af en udtalelse og det materiale, der er </P>  \r\n\r\n<P>indgået i sagens bedømmelse. Amtsrådet skal straks give ansøgeren </P>  \r\n\r\n<P>underretning om, at afgørelsen er påklaget, jf. stk. 3. </P>  \r\n\r\n<P>§ 11. Med bøde straffes den, der handler i strid med § 2, stk. 1, </P>  \r\n\r\n<P>eller overtræder vilkår fastlagt i henhold til § 3, stk. 3, eller </P>  \r\n\r\n<P>ikke efterkommer påbud efter § 4, stk. 4. </P>  \r\n\r\n<P>Stk. 2. For overtrædelser, der begås af aktieselskaber, </P>  \r\n\r\n<P>andelsselskaber eller lignende, kan der pålægges selskabet som </P>  \r\n\r\n<P>sådant bødeansvar. </P>  \r\n\r\n<P>Ikrafttræden m.v. </P>  \r\n\r\n<P>§ 12. Loven træder i kraft ved bekendtgørelsen i Lovtidende. </P>  \r\n\r\n<P>Stk. 2. Samtidig ophæves lov nr. 180 af 8. maj 1985 om okker. </P>  \r\n\r\n<P>§ 13. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Generelle bemærkninger </P>  \r\n\r\n<P>Ved lov nr. 180 af 8. maj 1985 vedtog Folketinget at regulere </P>  \r\n\r\n<P>dræning i de såkaldt okkerpotentielle områder gennem et generelt </P>  \r\n\r\n<P>forbud mod dræning, der herefter kun kan finde sted, såfremt </P>  \r\n\r\n<P>amtsrådet giver sin tilladelse. Tilladelsen kan kun gives, hvis </P>  \r\n\r\n<P>der ikke er fare for udledning af okker. Såfremt amtsrådet </P>  \r\n\r\n<P>finder, at der skal stilles vilkår om </P>  \r\n\r\n<P>okkerrensningsforanstaltninger, sendes sagen til Miljøstyrelsen </P>  \r\n\r\n<P>til afgørelse. Tilsvarende gælder, når der gives afslag på </P>  \r\n\r\n<P>dræning. Okkerrensningsforanstaltningerne betales af staten. </P>  \r\n\r\n<P>Lovens grundforudsætning er, at okker ikke anses som et forurenende </P>  \r\n\r\n<P>stof i miljøbeskyttelseslovens forstand, hvilket synspunkt i 1987 </P>  \r\n\r\n<P>er stadfæstet af Højesteret i en sag om okkerudledning, der </P>  \r\n\r\n<P>medførte skade på fiskebestanden i et dambrug. (U.f.R 1987 s. 118 </P>  \r\n\r\n<P>H). </P>  \r\n\r\n<P>I nedenstående tabel er angivet en oversigt over antallet af </P>  \r\n\r\n<P>okkersager og de afgørelser, der er truffet siden lovens </P>  \r\n\r\n<P>ikrafttræden 1. juli 1985 og frem til 1. maj 1987. </P>  \r\n\r\n<P>Dræningssager Amtsgodkendelser Amt anbefaler Amt anbefaler </P>  \r\n\r\n<P>i alt 1. juli afslag okkerrensning </P>  \r\n\r\n<P>1985 til </P>  \r\n\r\n<P>1. maj 1987 </P>  \r\n\r\n<PRE>  \r\n\r\n 245             210                29              6  \r\n\r\n ----------------Miljøstyrelsens afgørelser----------------  \r\n\r\n forbud          okkerrensning      ikke afgjort/bortfaldet  \r\n\r\n 26              3                  6  \r\n\r\n</PRE>  \r\n\r\n<P>Miljøstyrelsen har oplyst, at af de 210 tilladelser, som amtsrådene </P>  \r\n\r\n<P>har givet, er 66 sager påklaget til Miljøstyrelsen. Heraf har </P>  \r\n\r\n<P>Miljøstyrelsen stadfæstet amtsrådenes afgørelse i 50 tilfælde, </P>  \r\n\r\n<P>ophævet tilladelsen i 7 tilfælde, mens sagen enten er bortfaldet </P>  \r\n\r\n<P>eller under behandling i 9 tilfælde. </P>  \r\n\r\n<P>Miljøstyrelsen har endvidere oplyst, at mange af forbudene er </P>  \r\n\r\n<P>begrundet i, at landmanden af økonomiske årsager ikke ønsker at </P>  \r\n\r\n<P>gennemføre dræningen. I øvrigt er det samlede areal, hvor der er </P>  \r\n\r\n<P>nedlagt dræningsforbud noget mindre end forventet ved lovens </P>  \r\n\r\n<P>vedtagelse. </P>  \r\n\r\n<P>Lovens administration synes at have givet anledning til en række </P>  \r\n\r\n<P>problemer. Således påpegede Ferskvandsfiskeriforeningen for </P>  \r\n\r\n<P>Danmark så tidligt som i 1985, at amtsrådene i </P>  \r\n\r\n<P>godkendelsesvilkårene burde indsætte vilkår om </P>  \r\n\r\n<P>egenkontrolanalyser for drænvandets indhold af F++, Fe-total og </P>  \r\n\r\n<P>pH henholdsvis et og to år efter dræningens gennemførelse. </P>  \r\n\r\n<P>Miljøstyrelsen svarede hertil, at lov nr. 180 af 8. maj 1985 om </P>  \r\n\r\n<P>okker ikke indeholder hjemmel til fastsættelse af vilkår om </P>  \r\n\r\n<P>egenkontrol i forbindelse med godkendelse af dræninger inden for </P>  \r\n\r\n<P>de okkerpotentielle områder. Styrelsen svarede videre, at der </P>  \r\n\r\n<P>heller ikke i loven er adgang til efterfølgende at gribe ind over </P>  \r\n\r\n<P>for en eventuel okkerudledning fra en godkendt dræning, medmindre </P>  \r\n\r\n<P>ansøgeren har afgivet urigtige eller vildledende oplysninger, </P>  \r\n\r\n<P>eller at der forelilgger en fortielse, der giver en væsentlig </P>  \r\n\r\n<P>uklarhed med hensyn til virkningen af om end ikke direkte </P>  \r\n\r\n<P>urigtige, så mangelfulde oplysninger i forbindelse med indgivelse </P>  \r\n\r\n<P>af ansøgning om dræning af et okkerpotentielt areal. </P>  \r\n\r\n<P>I forbindelse med lovens vedtagelse gav miljøministeren tilsagn om, </P>  \r\n\r\n<P>at han i forbindelse med godkendelse af </P>  \r\n\r\n<P>recipientkvalitetsplanernes målsætninger ved deres optagelse i </P>  \r\n\r\n<P>regionplanerne ville være opmærksom på, at der ikke med henblik </P>  \r\n\r\n<P>på at lette dræningen i okkerpotentielle områder ville ske en </P>  \r\n\r\n<P>nedklassificering af vandløb, der har forudsætninger for en </P>  \r\n\r\n<P>højere klassificering. Ministeren gav ligeledes tilsagn om, at </P>  \r\n\r\n<P>amtskommunerne for ikke målsatte vandløb, skulle sikre, at </P>  \r\n\r\n<P>dræningsprojekter ikke medførte en sådan forøget jernbelastning, </P>  \r\n\r\n<P>at opretholdelsen af det naturlige plante- og dyreliv forhindres. </P>  \r\n\r\n<P>I en konkret sag fra Aarhus, der i øvrigt krydredes af mange </P>  \r\n\r\n<P>interessante biomstændigheder, nedklassificerede Aarhus Amtsråd </P>  \r\n\r\n<P>pumpekanaler med forbindelse til vandløb, der afvander til </P>  \r\n\r\n<P>Mariager Fjord, fra målsætning B 3 (karpefiskevand) til </P>  \r\n\r\n<P>målsætning F (okkerbelastet vandløb), uagtet at okkerbelastning </P>  \r\n\r\n<P>af Mariager Fjord ikke kunne udelukkes. </P>  \r\n\r\n<P>Ministerens kommentar til denne sag fremgår af svaret på spørgsmål </P>  \r\n\r\n<P>nr. 431 fra Folketingets Miljø- og Planlægningsudvalg (alm. del - </P>  \r\n\r\n<P>bilag 796, 1986-87). Svaret er optrykt som bilag til lovforslaget. </P>  \r\n\r\n<P>Såfremt tilladelse gives på vilkår af etablering af </P>  \r\n\r\n<P>okkerrensningsforanstaltninger, dækker Miljøstyrelsen udgifterne </P>  \r\n\r\n<P>hertil i form af støtte til projektering, etablering og drift. </P>  \r\n\r\n<P>Udgiften har i en konkret sag andraget 205.000 kr. til anlæg samt </P>  \r\n\r\n<P>8.000 kr. i årlig driftsstøtte gennem 15 år, i alt 325.000 kr. </P>  \r\n\r\n<P>(1987-kr.). </P>  \r\n\r\n<P>Den 29. marts 1985 fremsatte Socialistisk Folkeparti forslag til lov </P>  \r\n\r\n<P>om bekæmpelse af okkerforurening (L 214). Se Folketingstidende </P>  \r\n\r\n<P>1984-85, forhandlingerne sp. 8246, sp. 9060 samt tillæg A sp. </P>  \r\n\r\n<P>4237. Lovforslagets bemærkninger henviste bl.a. til, at </P>  \r\n\r\n<P>landbrugsministeren så tidligt som den 21. april 1984 i sin </P>  \r\n\r\n<P>redegørelse til Folketinget om landbrugets økonomiske situation </P>  \r\n\r\n<P>og landbrugspolitikken havde påpeget, at der kunne forventes en </P>  \r\n\r\n<P>ændring i EF's landbrugspolitiske målsætninger, således at en </P>  \r\n\r\n<P>formindskelse af forskellen mellem kornpriserne i EF og </P>  \r\n\r\n<P>verdensmarkedspriserne ville indebære fortsat faldende kornpriser </P>  \r\n\r\n<P>i EF og således medføre, at mindre produktive arealer muligvis </P>  \r\n\r\n<P>kunne frigøres til anden anvendelse. Se Folketingstidende </P>  \r\n\r\n<P>1983-84, 2. samling, forhandlingerne sp. 2719 og sp. 3800. Denne </P>  \r\n\r\n<P>vurdering er senere blevet bekræftet af EF-Kommisionen i den </P>  \r\n\r\n<P>såkaldte Grønbog fra 1985 (Kom. 85/333) samt gennem en række </P>  \r\n\r\n<P>forslag benævnt EF's socio-strukturelle foranstaltninger, hvis </P>  \r\n\r\n<P>sigte er at reducere bl.a. det samlede korndyrkningsareal inden </P>  \r\n\r\n<P>for Fællesskabets område. Der henvises i denne forbindelse til </P>  \r\n\r\n<P>Landbrugsministeriets struktur- og planudvalgs 1. delbetænkning </P>  \r\n\r\n<P>(Bet. 1122, sptember 1987) om gennemførelsen af EF's </P>  \r\n\r\n<P>sociostrukturelle foranstaltninger i Danmark samt til </P>  \r\n\r\n<P>rådsforordningerne nr. 797/85 og 1760/87. EF-Kommissionen har </P>  \r\n\r\n<P>senere stillet forslag om indførelse af såkaldte </P>  \r\n\r\n<P>&#187;set-aside&#171;-ordninger for yderligere at tilskynde til </P>  \r\n\r\n<P>begrænsninger i kornarealernes omfang. Af særlig interesse er </P>  \r\n\r\n<P>støtteordninger til indførelse eller opretholdelse af særlige </P>  \r\n\r\n<P>miljøvenlige produktionsformer. </P>  \r\n\r\n<P>Siden har regeringen i marts 1987 fremlagt en redegørelse for en </P>  \r\n\r\n<P>samlet strategi på marginaljordsområdet. Se Folketingstidende </P>  \r\n\r\n<P>1986-87, forhandlingerne sp. 7962. Denne strategi og beretningen </P>  \r\n\r\n<P>af 3. juni 1987 fra Miljø- og Planlægningsudvalget omtaler ikke </P>  \r\n\r\n<P>de okkerpotentielle arealer som mulige marginaljordsområder. Det </P>  \r\n\r\n<P>er imidlertid forslagstillernes opfattelse, at disse områder i </P>  \r\n\r\n<P>betydeligt omfang vil blive marginaliserede, såfremt </P>  \r\n\r\n<P>dræningstilskuddene bortfalder fuldstændigt, og når vilkår om </P>  \r\n\r\n<P>okkerrensning udelukkes og dermed fjerner tilskyndelsen til </P>  \r\n\r\n<P>ansøgning om dræning med risiko for okkerudledning. </P>  \r\n\r\n<P>Forslagsstillerne vil ud over dette lovforslag fremsætte </P>  \r\n\r\n<P>lovforslag om ophævelse af tilskud til dræninger. I denne </P>  \r\n\r\n<P>forbindelse henvises til Det Radikale Venstres </P>  \r\n\r\n<P>mindretalsudtalelse i tillægsbetænkning af 26. april 1985 over </P>  \r\n\r\n<P>forslag til lov om okker (L 59). Se Folketingstidende 1984-85, </P>  \r\n\r\n<P>forhandlingerne sp. 1749, 2269, 3600 og 9406, Tillæg A sp. 1287, </P>  \r\n\r\n<P>Tillæg B sp. 229 og 1249 samt tillæg C sp. 379. Det hedder heri: </P>  \r\n\r\n<P>&#187;Det er mindretallets opfattelse, at princippet om den frie </P>  \r\n\r\n<P>dræningsret bør bevares, men at tilskuddet til dræning bør falde </P>  \r\n\r\n<P>bort. Dette vedrører ikke dette lovforslag, men mindretallet vil </P>  \r\n\r\n<P>senere stille forslag herom&#171;. </P>  \r\n\r\n<P>På denne baggrund må lov om okker antages at kræve en tilbundsgående </P>  \r\n\r\n<P>revision og bør ændres til en egentlig okkerforureningslov </P>  \r\n\r\n<P>baseret på miljøbeskyttelseslovens principper. Af </P>  \r\n\r\n<P>tillægsbetænkningen over forslag til lov om midlertidige </P>  \r\n\r\n<P>foranstaltninger til begrænsning af okkerforurening udtaler </P>  \r\n\r\n<P>Socialdemokratiets, Socialistisk Folkepartis og Det Radikale </P>  \r\n\r\n<P>Venstres medlemmer af udvalget: &#187;Flertallet finder det absolut </P>  \r\n\r\n<P>nødvendigt, at der snarest findes en permanent løsning på </P>  \r\n\r\n<P>problemerne i forbindelse med okkerudledning for at sikre vore </P>  \r\n\r\n<P>vådområder, vandløb og søer på grundlag af principperne i </P>  \r\n\r\n<P>miljøbeskyttelsesloven&#171;. Heraf ses, at der i det mindste har </P>  \r\n\r\n<P>været et flertal for anvendelsen af miljøbeskyttelseslovens </P>  \r\n\r\n<P>principper i indsatsen mod okkerforurening. Se Folketingstidende </P>  \r\n\r\n<P>1984-85, forhandlingerne sp. 3338, 3537, 3600 og 3892, tillæg A </P>  \r\n\r\n<P>sp. 1825, tillæg B sp. 329 og 333 samt tillæg C sp. 125. </P>  \r\n\r\n<P>Lovforslagets indhold </P>  \r\n\r\n<P>Hovedprincippet i lovforslaget er, at dræning i okkerpotentielle </P>  \r\n\r\n<P>områder kræver tilladelse fra amtsrådet. Denne tilladelse kan kun </P>  \r\n\r\n<P>gives, når dræningsprojektet ikke forventes at medføre </P>  \r\n\r\n<P>okkerforurening. Afslag på en ansøgning om tilladelse til dræning </P>  \r\n\r\n<P>kan påklages til Miljøstyrelsen. I forbindelse med tilladelser </P>  \r\n\r\n<P>fastsætter amtsrådet særlige tilsynsvilkår. </P>  \r\n\r\n<P>For så vidt angår eksisterende udledninger, skal amtsrådet foretage </P>  \r\n\r\n<P>en registrering, for så vidt der finder okkerudledning sted. Der </P>  \r\n\r\n<P>henvises herom til bemærkningerne til forslagets enkelte </P>  \r\n\r\n<P>bestemmelser. </P>  \r\n\r\n<P>Den gældende lov om okker omfatter ikke spørgsmålet om indgreb over </P>  \r\n\r\n<P>for eksisterende udledninger. Derfor indføres en bestemmelse, der </P>  \r\n\r\n<P>åbner adgang for amtsrådet til at meddele påbud om okkerrensnng. </P>  \r\n\r\n<P>Som ved dræningstilladelser indsættes videre en regel om, at </P>  \r\n\r\n<P>amtsrådet overfor eksisterende udledninger kan træffes </P>  \r\n\r\n<P>bestemmelser om kontrolforanstaltninger med henblik på </P>  \r\n\r\n<P>tilvejebringelse af beslutningsgrundlaget for eventuelle påbud om </P>  \r\n\r\n<P>okkerrensning. I øvrigt udgår okkerrensning som vilkår for </P>  \r\n\r\n<P>godkendelse af dræningsprojekter, idet tilladelser til dræning </P>  \r\n\r\n<P>kun kan meddeles, når projektet ikke forventes at medføre </P>  \r\n\r\n<P>okkerforurening. </P>  \r\n\r\n<P>Lovforslaget indeholder bestemmelser om støttemuligheder til drift </P>  \r\n\r\n<P>af igangværende okkerrensningsanlæg, </P>  \r\n\r\n<P>okkerrensningsforanstaltninger, som amtsrådet efterfølgende giver </P>  \r\n\r\n<P>påbud om, samt støtte til udgifter til forskellige undersøgelser. </P>  \r\n\r\n<P>Støtte til erstatning for afslag på ansøgning om tilladelse til </P>  \r\n\r\n<P>dræning kan således ikke gives. Afslaget skal efter </P>  \r\n\r\n<P>forslagsstillernes opfattelse anses som erstatningsfri </P>  \r\n\r\n<P>regulering. Hensigten hermed er, at lodsejeren i forbindelse med </P>  \r\n\r\n<P>overvejelserne om dræning af et okkerpotentielt areal skal </P>  \r\n\r\n<P>vurdere, hvorvidt dette ikke med fordel kan ekstensiveres eller </P>  \r\n\r\n<P>inddrages under andre socio-strukturelle foranstaltninger, der </P>  \r\n\r\n<P>kan udløse tilskud efter de derom gældende regler. Får så vidt </P>  \r\n\r\n<P>dræning af et sådant areal må opgives, uden at der samtidig kan </P>  \r\n\r\n<P>opnås støtte til ekstensivering m.v., kan det overvejes at </P>  \r\n\r\n<P>indarbejde en erstatningsbestemmelse i loven for så vidt angår </P>  \r\n\r\n<P>ejendomme, hvor det areal, der ønskes drænet, har særlig </P>  \r\n\r\n<P>betydning for den pågældende ejendom, f.eks. på grund af at </P>  \r\n\r\n<P>ejendommen har et lille jordtilliggende. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 2 </P>  \r\n\r\n<P>I forbindelse med behandlingen af lovforslag nr. L 59 stillede </P>  \r\n\r\n<P>miljøministeren ændringsforslag til dette lovforslags § 4 med det </P>  \r\n\r\n<P>formål at sikre, at der ikke med henblik på opnåelse af </P>  \r\n\r\n<P>erstatning kunne spekuleres i dræningsprojekter for områder, der </P>  \r\n\r\n<P>ikke tidligere havde været drænet, eller hvis dræningsanlæg havde </P>  \r\n\r\n<P>været ude af drift i længere tid. Den foreslåede bestemmelse i </P>  \r\n\r\n<P>stk. 2 tilsigter en præcisering af, hvilke </P>  \r\n\r\n<P>dræningsforanstaltninger m.v. der er omfattet af lovens forbud </P>  \r\n\r\n<P>mod nye dræninger m.v. Forbudet knyttes til det for </P>  \r\n\r\n<P>okkerudledningen relevante forhold, nemlig at grundvandsstanden </P>  \r\n\r\n<P>sænkes, hvorved der opstår en risiko for frigivelse af </P>  \r\n\r\n<P>okkerforbindelser. Dermed omfattes også om- og gendræninger m.v., </P>  \r\n\r\n<P>uanset hvor længe dræningsanlægget har været i drift. Videre </P>  \r\n\r\n<P>omfattes dræninger, der har været i funktion med </P>  \r\n\r\n<P>okkerrensningsforanstaltninger, såfremt anlægget skal fornys. </P>  \r\n\r\n<P>Eksisterende dræningssystemer vil undertiden kræve reparationer, </P>  \r\n\r\n<P>hvorfor spørgsmålet om afgrænsningen mellem en nødvendig større </P>  \r\n\r\n<P>reparation og en egentlig om- eller gendræning kan give anledning </P>  \r\n\r\n<P>til afgrænsningsvanskeligheder. Forslagets § 2, stk. 3 overlader </P>  \r\n\r\n<P>denne grænsedragning til miljøministeren. Til grund for denne </P>  \r\n\r\n<P>grænsedragning vil det bl.a. være relevant at tage hensyn til </P>  \r\n\r\n<P>følgende forhold: </P>  \r\n\r\n<P>1. Recipientkvalilteten i de vandløb m.v., hvortil drænvandet </P>  \r\n\r\n<P>udledes. Det bemærkes, at der hermed sigtes til, hvorvidt de </P>  \r\n\r\n<P>pågældende vanløb i den amtskommunale </P>  \r\n\r\n<P>recipientkvalitetsplanlægning er målsat med stramme målsætninger. </P>  \r\n\r\n<P>Videre er det afgørende at vurdere, om der er tale om en bevidst </P>  \r\n\r\n<P>lempet målsætningsfastlæggelse for at lette dræningsmulighederne </P>  \r\n\r\n<P>på de okkerpotentielle arealer. </P>  \r\n\r\n<P>2. Fredningsplanlægningen og marginaljordsudlægningen, herunder </P>  \r\n\r\n<P>udlæg af beskyttelsesbræmmer ved særligt miljøfølsomme områder. </P>  \r\n\r\n<P>3. Dræningssystemets driftsstabilitet, således at omlægninger og </P>  \r\n\r\n<P>reparationer som følge af ustabil drift omfattes af § 4. </P>  \r\n\r\n<P>4. Gennemgribende reparation med nye materialer f.eks. plastrør, der </P>  \r\n\r\n<P>skydes igennem et nedslidt drænsystem, så der i realiteten </P>  \r\n\r\n<P>etableres en gen- eller omdræning. </P>  \r\n\r\n<P>Udgrøftnings- og dræningsprojekter, der reguleres i henhold til </P>  \r\n\r\n<P>vandløbslovens kapitel 6 (bortset fra § 21) og kapitel 9, </P>  \r\n\r\n<P>vandforsyningslovens kapitel 5 og miljøbeskyttelseslovens § 17 og </P>  \r\n\r\n<P>kapitel 5 (bortset fra jordbrugserhvervets virksomheder), er </P>  \r\n\r\n<P>omfattet af loven, således at dræning ikke kan finde sted uden om </P>  \r\n\r\n<P>bestemmelserne i nærværende lovforslag. </P>  \r\n\r\n<P>Til § 3 </P>  \r\n\r\n<P>Bestemmelsen i stk. 2 indebærer, at amtsrådet på grundlag af de med </P>  \r\n\r\n<P>ansøgningen fremsendte oplysninger samt efter 1. januar 1990 på </P>  \r\n\r\n<P>grundlag af okkerforureningsregistreringen, jf. § 4, stk. 1, skal </P>  \r\n\r\n<P>foretage en konkret vurdering af okkerforureningsrisikoen ved det </P>  \r\n\r\n<P>fremsendte projekt. Som grundlag herfor vil amtsrådet ud over de </P>  \r\n\r\n<P>allerede nævnte forhold inddrage de ovenfor under bemærkningerne </P>  \r\n\r\n<P>til § 2 nævnte recipientkvalitetsplaner. Såfremt der er tvivl om, </P>  \r\n\r\n<P>hvorvidt et projekt kan godkendes, går hensynet til recipienten </P>  \r\n\r\n<P>forud for hensynet til dræningsprojektet. </P>  \r\n\r\n<P>I bestemmelsens stk. 3 tilvejebringes hjemmel for, at amtsrådet kan </P>  \r\n\r\n<P>fastlægge tilsynsvilkår, herunder vilkår om </P>  \r\n\r\n<P>egenkontrolundersøgelser, med større eller mindre intervaller. En </P>  \r\n\r\n<P>sådan regel er nødvendig for at sikre en efterfølgende kontrol </P>  \r\n\r\n<P>med rigtigheden af de okkerrisikooplysninger, der skal medfølge </P>  \r\n\r\n<P>ved indsendelse af ansøgnng om godkendelse af dræningsprojektet. </P>  \r\n\r\n<P>Sådanne vilkår vil desuden være en effektivisering af </P>  \r\n\r\n<P>tilsynsbestemmelserne i § 8. </P>  \r\n\r\n<P>Til § 4 </P>  \r\n\r\n<P>Bestemmelsen pålægger amtsrådet en pligt til registrering af </P>  \r\n\r\n<P>okkerudledning fra dræningssystemer. En sådan pligt udgør en </P>  \r\n\r\n<P>forudsætning for iværksættelse af initiativer til nedbringelse af </P>  \r\n\r\n<P>okkerforureningen fra eksisterende udledninger, jf. herved </P>  \r\n\r\n<P>ordlyden af § 4, stk. 2. En sådan registrering kan blive </P>  \r\n\r\n<P>omfattende, men således som bestemmelsen er formuleret, begrænses </P>  \r\n\r\n<P>registreringen til udledninger, der er til skade for plante- og </P>  \r\n\r\n<P>dyrelivet. Det må antages, at en sådan registrering allerede i et </P>  \r\n\r\n<P>vist omfang har fundet sted i forbindelse med recipienttilsynet. </P>  \r\n\r\n<P>Sker der udledning fra eksisterende dræningssystemer, indebærer </P>  \r\n\r\n<P>dette, at ansøgning om om- eller gendræning af hele systemet </P>  \r\n\r\n<P>eller dele deraf må afslås efter § 2, stk. 2. </P>  \r\n\r\n<P>Reglen i bestemmelsens stk. 2 giver hjemmel til at forlange </P>  \r\n\r\n<P>kontrolmålinger fra lodsejere. </P>  \r\n\r\n<P>Til § 5 </P>  \r\n\r\n<P>Bestemmelsen er nødvendig for at sikre fortsættelse af driften af de </P>  \r\n\r\n<P>allerede etablerede okkerrensningsanlæg i henhold til lov nr. 180 </P>  \r\n\r\n<P>af 8. maj 1985. Videre kan amtsrådet give tilskud til </P>  \r\n\r\n<P>okkerrensningsforanstaltninger i henhold til § 4, stk. 4. </P>  \r\n\r\n<P>Bestemmelsen er et tidsmæssigt begrænset brud med princippet om, </P>  \r\n\r\n<P>at forureneren betaler. Det må imidlertid anses for nødvendigt at </P>  \r\n\r\n<P>kunne gribe ind over for eksisterende drænsystemers </P>  \r\n\r\n<P>okkerudledning, uden at dette får betydelige økonomiske </P>  \r\n\r\n<P>virkninger for det pågældende landbrug. Tilskudsudbetalingen </P>  \r\n\r\n<P>ophører samtidig med, at dræningssystemet udgår af drift. </P>  \r\n\r\n<P>Spørgsmålet om om- og gendræning behandles herefter efter </P>  \r\n\r\n<P>reglerne i § 3. </P>  \r\n\r\n<P>Til § 8 </P>  \r\n\r\n<P>Såfremt dræninger, der er godkendt i henhold til lov nr. 180 af 8. </P>  \r\n\r\n<P>maj 1985, efterfølgende indebærer farer for væsentlig </P>  \r\n\r\n<P>okkerforurening, tillægges amtsrådet ved bestemmelsen samme </P>  \r\n\r\n<P>beføjelse til indgreb ved pålæg som i lovforslaget. </P>  \r\n\r\n<P>Til §§ 6-12 </P>  \r\n\r\n<P>Der er tale om bestemmelser vedrørende skattemæssige forhold, </P>  \r\n\r\n<P>borfald af godkendelse, tilsyn m.v. samt øvrige bestemmelser af </P>  \r\n\r\n<P>administrativ karakter. Der henvises herom til de generelle </P>  \r\n\r\n<P>bemærkninger. </P>  \r\n\r\n<P>Bilag </P>  \r\n\r\n<P>Spørgsmål nr. 431: </P>  \r\n\r\n<P>Finder ministeren Århus Amtsråds seneste tilladelse til okkerdræning </P>  \r\n\r\n<P>på godset Overgaard ved Mariager i overensstemmelse med de </P>  \r\n\r\n<P>intentioner, der lå bag Folketingets vedtagelse af lov om okker? </P>  \r\n\r\n<P>Svar: </P>  \r\n\r\n<P>I anledning af spørgsmålet skal jeg indledningsvis anføre, at det er </P>  \r\n\r\n<P>en forudsætning for Folketingets vedtagelse af lov om okker, at </P>  \r\n\r\n<P>der ikke med henblik på at lette dræningen af okkerpotentielle </P>  \r\n\r\n<P>arealer sker en nedklassificering af vandløb, der har </P>  \r\n\r\n<P>forudsætninger for en højere målsætning. </P>  \r\n\r\n<P>For at sikre at intentionerne i okkerloven imødekommes af den </P>  \r\n\r\n<P>amtskommunale forvaltning, har jeg i forbindelse med godkendelsen </P>  \r\n\r\n<P>af regionplantillæggene specifikt anmodet de jyske amtsråd om at </P>  \r\n\r\n<P>oplyse, om de foreslåede målsætninger er i overensstemmelse med </P>  \r\n\r\n<P>intentionerne i okkerloven. </P>  \r\n\r\n<P>Århus Amtsråd har hertil oplyst, at &#187;recipientkvalitetsplanen ikke  \r\n\r\n</P>  \r\n\r\n<P>generelt tilsigter at forhindre dræning af okkerpotentielle </P>  \r\n\r\n<P>områder, når drænvandsafledningerne sker til pumpekanaler. Der er </P>  \r\n\r\n<P>ikke sket nogen nedklassificering af vandløb, der har </P>  \r\n\r\n<P>forudsætninger for en højere målsætning for at lette adgangen til </P>  \r\n\r\n<P>dræning, men amtsrådet kan tillade udledning af okkerholdigt </P>  \r\n\r\n<P>drænvand til pumpekanaler efter vurdering i de enkelte tilfælde </P>  \r\n\r\n<P>og under forudsætning af, at målsætningen for recipienten uden </P>  \r\n\r\n<P>for pumpekanalen overholdes&#171;. </P>  \r\n\r\n<P>Dette svar fandt jeg dog ikke helt tilstrækkeligt, idet den angivne </P>  \r\n\r\n<P>formulering omkring pumpekanaler åbner mulighed for, at amtsrådet </P>  \r\n\r\n<P>i forbindelse med de konkrete sager kan tillade, at der udledes </P>  \r\n\r\n<P>så store mængder okkerholdigt drænvand til pumpekanalerne, at der </P>  \r\n\r\n<P>herved sker en nedklassificering af vandløb, der har forudsætning </P>  \r\n\r\n<P>for en højere målsætning. </P>  \r\n\r\n<P>Jeg har derfor orienteret Århus Amtsråd om, at min godkendelse af </P>  \r\n\r\n<P>den anførte formulering er betinget af, at tilladelse til </P>  \r\n\r\n<P>udledning af okkerholdigt drænvand sker under hensyntagen til, at </P>  \r\n\r\n<P>opretholdelsen af det eksisterende naturlige plante- og dyreliv </P>  \r\n\r\n<P>ikke forhindres. </P>  \r\n\r\n<P>For så vidt angår den konkrete sag, der er henvist til i </P>  \r\n\r\n<P>spørgsmålet, har Miljøstyrelsen oplyst, at man er bekendt med den </P>  \r\n\r\n<P>afgørelse, som Århus Amtsråd har truffet. </P>  \r\n\r\n<P>Styrelsen har oplyst, at amtsrådet i den konkrete sag har givet </P>  \r\n\r\n<P>tilladelse til udledning af okkerholdigt drænvand til </P>  \r\n\r\n<P>pumpekanaler. Herved vil ifølge afgørelsen ca. 1.300 m af </P>  \r\n\r\n<P>pumpekanalerne blive så okkerbelastede, at målsætningen (B 3, </P>  \r\n\r\n<P>karpefiskevand) for kanalen ikke kan overholdes. Målsætningen for </P>  \r\n\r\n<P>disse strækninger foreslås derfor ændret fra B 3, karpefiskevand, </P>  \r\n\r\n<P>til F, okkerbelastet vandløb. </P>  \r\n\r\n<P>Styrelsen har endvidere oplyst, at den foreslåede ændring af </P>  \r\n\r\n<P>målsætningen for pumpekanalen er i overensstemmelse med </P>  \r\n\r\n<P>tilkendegivelserne herom i Regionplantillæg 1985, forudsat, at </P>  \r\n\r\n<P>den tilladte okkerudledning ikke forhindrer opretholdelsen af det </P>  \r\n\r\n<P>eksisterende naturlige plante- og dyreliv. </P>  \r\n\r\n<P>Hertil oplyser Miljøstyrelsen endvidere, at man efter en konkret </P>  \r\n\r\n<P>vurdering i en tilsvarende dræning på Overgaard gods ikke fandt, </P>  \r\n\r\n<P>at en nærliggende pumpekanal havde forudsætninger for at fungere </P>  \r\n\r\n<P>som karpefiskevand. I denne sag fandt Miljøstyrelsen derfor ikke, </P>  \r\n\r\n<P>at den af amtsrådet vedtagne ændring af målsætningen fra B 3 til F </P>  \r\n\r\n<P>var i strid med okkerlovens intentioner, idet den pågældende </P>  \r\n\r\n<P>pumpekanal ikke havde forudsætninger for at blive klassificeret </P>  \r\n\r\n<P>som B 3 vandløb. </P>  \r\n\r\n<P>På baggrund heraf og under forudsætning af, at den tilladte </P>  \r\n\r\n<P>okkerudledning ikke forhindrer opretholdelsen af det eksisterende </P>  \r\n\r\n<P>naturlige plante- og dyreliv i kanalerne, finder jeg således ikke </P>  \r\n\r\n<P>belæg for at antage, at Århus Amtsråd har truffet en afgørelse i </P>  \r\n\r\n<P>strid med Folketingets intentioner med okkerloven. </P>  \r\n\r\n<P>Jeg finder det i øvrigt ikke rimeligt, at der fastsættes krav om </P>  \r\n\r\n<P>okkerrensning og dermed kræves, at det offentlige skal betale </P>  \r\n\r\n<P>okkerrensning for at undgå udledning af okkerholdigt drænvand til </P>  \r\n\r\n<P>vandløb, der stort set er uden miljømæssig interesse og alene </P>  \r\n\r\n<P>karakteriseret som et vandløb på grund af de </P>  \r\n\r\n<P>vandafledningsinteresser, som varetages i medfør af vandløbsloven. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00225"
        },
        {
            "displayName": "Entydig dokumentidentifikation",
            "displayValue": "CL004867"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "225"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}