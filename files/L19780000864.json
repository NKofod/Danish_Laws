{
    "id": 70319,
    "title": "Bekendtgørelse af overenskomst af 29. oktober 1977 med Cuba om udvikling af økonomisk og industrielt samarbejde. ",
    "documentTypeId": "220",
    "isSagsforlobPeriodValid": false,
    "shortName": "BKI nr 8 af 24/01/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 29. oktober  \r\n\r\n 1977 med Cuba om udvikling af økonomisk og industrielt samarbejde. </H1>  \r\n\r\n<P></P>  \r\n\r\n<BR>  \r\n\r\n<P>Den 29. oktober 1977 undertegnedes i Havana følgende overenskomst mellem  \r\n\r\n Danmark og Cuba om udvikling af økonomisk og industrielt samarbejde: </P>  \r\n\r\n<P> <B>OVERENSKOMST</B>  </P>  \r\n\r\n<P> <B>mellem Kongeriget Danmarks regering og Den cubanske Republiks regering  \r\n\r\n om udvikling af økonomisk og industrielt samarbejde</B>  </P>  \r\n\r\n<P>Kongeriget Danmarks regering og Den cubanske Republiks regering er </P>  \r\n\r\n<P>- i erkendelse af værdien af at styrke deres indbyrdes forbindelser, </P>  \r\n\r\n<P>- i ønsket om at udvikle og styrke det økonomiske og industrielle  \r\n\r\n samarbejde mellem de to lande på et gensidigt grundlag, der tillader ligelig  \r\n\r\n fordeling af fordele og forpligtelser, </P>  \r\n\r\n<P>- i erkendelse af værdien af påtagelse af langsigtede foranstaltninger med  \r\n\r\n henblik på skabelse af et varigt samarbejde, </P>  \r\n\r\n<P>- under hensyntagen til, at Cuba er et udviklingsland, blevet enige om  \r\n\r\n følgende: </P>  \r\n\r\n<P>Artikel 1 </P>  \r\n\r\n<P>De kontraherende parter vil bestræbe sig på at udvikle det økonomiske og  \r\n\r\n industrielle samarbejde med henblik på at styrke de økonomiske forbindelser  \r\n\r\n mellem de to lande. Til dette formål træffer de kontraherende parter alle  \r\n\r\n egnede forholdsregler med sigte på at befordre økonomisk og industrielt  \r\n\r\n samarbejde. </P>  \r\n\r\n<P>Forholdsregler taget af de kontraherende parter inden for rammerne af  \r\n\r\n denne overenskomst skal være overensstemmende med den i hvert af de to lande  \r\n\r\n gældende lovgivning, bestemmelser og nationale forpligtelser og skal falde  \r\n\r\n inden for deres myndighedsområde. </P>  \r\n\r\n<P>Artikel 2 </P>  \r\n\r\n<P>De kontraherende parter er, under hensyntagen til begge landes økonomiske  \r\n\r\n udvikling såvel som Republikken Cubas bestræbelser på at fremskynde sin  \r\n\r\n økonomiske udvikling, af den opfattelse, at økonomisk og industrielt  \r\n\r\n samarbejde er muligt inden for rammerne af deres respektive økonomier, som er  \r\n\r\n af fælles interesse, og som der kan opnås enighed om fra gang til gang i den  \r\n\r\n blandede kommission, nedsat i overensstemmelse med denne overenskomsts  \r\n\r\n artikel 5. </P>  \r\n\r\n<P>Artikel 3 </P>  \r\n\r\n<P>De kontraherende parter bekræfter deres interesse i samarbejde mellem  \r\n\r\n virksomheder, firmaer og organisationer i deres respektive lande. </P>  \r\n\r\n<P>De kontraherende parter skal anspore og støtte virksomheder, firmaer og  \r\n\r\n organisationer i deres respektive lande til gennemførelsen af projekter, der  \r\n\r\n indebærer økonomisk og industrielt samarbejde, som er til fordel for begge  \r\n\r\n parter. </P>  \r\n\r\n<P>De kontraherende parter skal i overensstemmelse med gældende lovgivning og  \r\n\r\n bestemmelser i deres respektive lande </P>  \r\n\r\n<P>- befordre sådanne initiativer og kontakter, der sigter til at fremme  \r\n\r\n virkeliggørelsen af projekter, programmer og overenskomster mellem  \r\n\r\n virksomheder, firmaer og organisationer i de to lande, </P>  \r\n\r\n<P>- befordre samarbejde mellem virksomheder, firmaer og organisationer i de  \r\n\r\n to lande på sådanne områder som undersøgelser af projekters gennemførlighed,  \r\n\r\n markedsundersøgelser, forberedelse og påbegyndelse af særlige projekter såvel  \r\n\r\n som på andre områder, som der måtte opnås enighed om, </P>  \r\n\r\n<P>- befordre den gensidige udveksling af informationer, som måtte have  \r\n\r\n forbindelse med deres samarbejde, især med hensyn til lovgivning og  \r\n\r\n bestemmelser. </P>  \r\n\r\n<P>Artikel 4 </P>  \r\n\r\n<P>De vilkår, som skal gælde for de enkelte projekter om økonomisk eller  \r\n\r\n industrielt samarbejde, skal aftales af de pågældende virksomheder, medens  \r\n\r\n enhver relevant anbefaling afgivet af den blandede kommission i denne  \r\n\r\n forbindelse skal tages i betragtning. </P>  \r\n\r\n<P>Artikel 5 </P>  \r\n\r\n<P>For at sikre et frugtbart og gavnligt samarbejde nedsættes en blandet  \r\n\r\n kommission for økonomisk og industrielt samarbejde bestående af  \r\n\r\n repræsentanter for de kontraherende parter. Kommissionen skal frem over </P>  \r\n\r\n<P>- Periodisk gennemgå udviklingen af det økonomiske og industrielle  \r\n\r\n samarbejde mellem de to lande, </P>  \r\n\r\n<P>- overvåge gennemførelsen af denne overenskomst, overveje særlige forslag  \r\n\r\n til økonomisk og industrielt samarbejde og undersøge mulighederne for sådant  \r\n\r\n samarbejde, </P>  \r\n\r\n<P>- overveje egnede forholdsregler med henblik på yderligere udvikling af  \r\n\r\n sådant samarbejde, </P>  \r\n\r\n<P>- anbefale begge parters myndigheder at tage passende forholdsregler til  \r\n\r\n fremme af samarbejdet. </P>  \r\n\r\n<P>Møderne i den blandede kommission afholdes skiftevis i Danmark og Cuba.  \r\n\r\n Mødedatoerne fastsættes efter gensidig overenskomst. </P>  \r\n\r\n<P>Artikel 6 </P>  \r\n\r\n<P>Denne overenskomst berører ikke gældende bilaterale og multilaterale  \r\n\r\n overenskomster og traktater, som tidligere er indgået af Kongeriget Danmark  \r\n\r\n og Republikken Cuba. </P>  \r\n\r\n<P>Såfremt genforhandling af bestående overenskomster eller indgåelse af nye  \r\n\r\n to- eller flersidede overenskomster nødvendiggør dette, kan drøftelser  \r\n\r\n påbegyndes efter anmodning fra den ene af de kontraherende parter.  \r\n\r\n Drøftelserne må imidlertid ikke berøre det grundlæggende sigte i denne  \r\n\r\n overenskomst. </P>  \r\n\r\n<P>Artikel 7 </P>  \r\n\r\n<P>Denne overenskomst træder i kraft på datoen for undertegnelsen og  \r\n\r\n forbliver i kraft i et tidsrum af fem år fra denne dato. Den skal derefter  \r\n\r\n forblive i kraft, idet dog enhver af de kontraherende parter har ret til når  \r\n\r\n som helst at opsige den over for den anden part med seks måneders skriftligt  \r\n\r\n varsel. En opsigelse får ingen indflydelse på opfyldelsen af aftaler indgået  \r\n\r\n i henhold til bestemmelserne i nærværende overenskomst. </P>  \r\n\r\n<P>Udfærdiget i Havana den 29. oktober 1977 i to originale eksemplarer, et på  \r\n\r\n dansk og et på spansk, idet begge tekster har samme gyldighed. </P>  \r\n\r\n<P>For Kongeriget Danmarks regering: </P>  \r\n\r\n<P> <B>K. B. Andersen</B>  </P>  \r\n\r\n<P>For Republikken Cubas regering: </P>  \r\n\r\n<P> <B>I. Malmierca Peoli</B>  </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 24. januar  \r\n\r\n 1978. </I> </P>  \r\n\r\n<P CLASS=UNDERSKREVET-AF ALIGN=CENTER>K. B. Andersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/04/1978"
        },
        {
            "displayName": "Accession",
            "displayValue": "L19780000864"
        },
        {
            "displayName": "Entydig dokumentidentifikation",
            "displayValue": "CM029509"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "24/01/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 74.D.26.a/1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}