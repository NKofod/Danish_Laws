{
    "id": 63932,
    "title": "Afgiftsvejledning. Last- og varebiler. Registreringsafgift ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18107 af 31/07/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afgiftsvejledning. Last- og varebiler.  \r\n\r\n Registreringsafgift </H1>  \r\n\r\n<P></P>  \r\n\r\n<BR>  \r\n\r\n<P>Last- og varebiler </P>  \r\n\r\n<P>Registreringsafgift </P>  \r\n\r\n<P>Forord </P>  \r\n\r\n<P>Konstruktion og indretning </P>  \r\n\r\n<P>Almindelige last- og varebiler med åbent varelad </P>  \r\n\r\n<P>Almindelige last- og varebiler med lukket varekasse </P>  \r\n\r\n<P>Påhængs- og sættevogne til godstransport </P>  \r\n\r\n<P>Benyttelse </P>  \r\n\r\n<P>Last- og varebiler med tilladt totalvægt over 4 tons: </P>  \r\n\r\n<P CLASS=PUNKT> <B>1.</B> Godskørsel </P>  \r\n\r\n<P CLASS=PUNKT> <B>2.</B> Anden kørsel </P>  \r\n\r\n<P>Last- og varebiler med tilladt totalvægt ikke over 4 tons </P>  \r\n\r\n<P>Påhængs- og sættevogne til godstransport </P>  \r\n\r\n<P>Efterberigtigelse af afgift </P>  \r\n\r\n<P>Regler for afgiftsekspeditionen mv </P>  \r\n\r\n<P>Bilag </P>  \r\n\r\n<P>Uddrag af lov om registreringsafgift af motorkøretøjer mv. </P>  \r\n\r\n<P>Forord </P>  \r\n\r\n<P>Last- og varebiler til godsbefordring </P>  \r\n\r\n<P>Ifølge loven om registreringsafgift af motorkøretøjer mv er last- og  \r\n\r\n varebiler med tilladt totalvægt over 4 tons, motorforvogne og påhængs- og  \r\n\r\n sættevogne til godstransport fritaget for afgift, medens last- og varebiler  \r\n\r\n med tilladttotalvægt ikke over 4 tons vil kunne berigtiges med nedsat afgift.  \r\n\r\n</P>  \r\n\r\n<P>El-drevne varebiler med tilladt totalvægt ikke over 2 tons er dog fritaget  \r\n\r\n for afgift, hvis de anmeldes til registrering efter færdselsloven inden  \r\n\r\n udgangen af 1983. </P>  \r\n\r\n<P>De aktuelle lovbestemmelser er optrykt som et bilag til denne vejledning.  \r\n\r\n</P>  \r\n\r\n<P>Køretøjerne skal registreres efter færdselsloven med gule nummerplader, og  \r\n\r\n det er en betingelse for denne registrering og den senere anvendelse af  \r\n\r\n køretøjerne, at de utvivlsomt er konstrueret og indrettet til godstransport  \r\n\r\n og ikke benyttes til befordring af personer uden for førerrummet. </P>  \r\n\r\n<P>Når betingelserne for afgiftsfritagelsen eller for afgiftsberigtigelsen  \r\n\r\n med nedsat afgift ikke længere er opfyldt, skal køretøjerne  \r\n\r\n afgiftsberigtiges/efterberigtiges i henhold til lovens bestemmelser. </P>  \r\n\r\n<P>Den endelige administrative afgørelse af spørgsmålet om, hvorvidt der kan  \r\n\r\n tilstås afgiftsfritagelse eller -nedsættelse henhører under et særligt nævn.  \r\n\r\n På grundlag af nævnets afgørelser kan der i det følgende meddeles de for  \r\n\r\n tiden gældende retningslinier om konstruktion og indretning af last- og  \r\n\r\n varebiler. </P>  \r\n\r\n<P>Vejledningen indeholder endvidere et afsnit om køretøjernes benyttelse, et  \r\n\r\n afsnit om efterberigtigelsen af afgift samt et afsnit om reglerne for  \r\n\r\n afgiftsekspeditionen, som især henvender sig til importører og forhandlere af  \r\n\r\n last- og varebiler. </P>  \r\n\r\n<P>Konstruktion og indretning </P>  \r\n\r\n<P>Almindelige last- og varebiler </P>  \r\n\r\n<P>med åbent varelad </P>  \r\n\r\n<P CLASS=PUNKT> <B>1.</B> Vareladets længde - målt i højde med forrudens  \r\n\r\n underkant- må ikke være mindre end afstanden i vandret mål fra forrudens  \r\n\r\n underkant til førerhusets bagvæg og skal mindst være 120 cm. Der måles langs  \r\n\r\n køretøjets længdeakse. For åbne køretøjer uden egentligt førerhus er  \r\n\r\n målepunktet ved førerhus/varelad førersædets bageste kant, når sædet og  \r\n\r\n dettes ryglæn er indstillet i normal kørestilling. </P>  \r\n\r\n<P>Hvis en del af ladet er ført ind i eller under førerhuset, medregnes denne  \r\n\r\n del ikke i ladlængden. Er bagfladen ikke lodret, regnes vareladets længde kun  \r\n\r\n til bagfladens forreste kant. </P>  \r\n\r\n<P><IMG SRC=\"/image.aspx?id=63932&img=CR22953_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>For køretøjer med presenning på stivere eller hard top finder de  \r\n\r\n nedennævnte regler om vinduer mv i køretøjer med lukket varekasse tilsvarende  \r\n\r\n anvendelse. </P>  \r\n\r\n<P CLASS=PUNKT> <B>2.</B> Vareladet skal være i samme plan i hele ladets  \r\n\r\n udstrækning og skal udgøre en ubrudt flade, medmindre væsentlige konstruktive  \r\n\r\n hensyn forhindrer dette. En eventuel opbygning af ladet, som er nødvendig for  \r\n\r\n montering af gastankanlæg, og eventuelle lemme, som giver adgang til rum  \r\n\r\n under ladet til opbevaring af køretøjets reservehjul, værktøj mm, vil kunne  \r\n\r\n tillades. </P>  \r\n\r\n<P CLASS=PUNKT> <B>3.</B> Vareladet skal udelukkende være konstrueret og  \r\n\r\n indrettet til godstransport. Der må ikke i køretøjet bag førersædet findes  \r\n\r\n sædearrangement af nogen art eller indretninger, der er egnede til  \r\n\r\n anbringelse af sæder eller lignende til personbefordring. Vareladet må heller  \r\n\r\n ikke være forsynet med fordybninger, som kan benyttes ved anbringelse af  \r\n\r\n bagsæde, eller håndstropper, armlæn, askebægre eller andet personvognsudstyr.  \r\n\r\n</P>  \r\n\r\n<P>I køretøjer med tilladt totalvægt over 8 tons kan der i førerhuset bag  \r\n\r\n førersædet godkendes ekstra sæde. </P>  \r\n\r\n<P CLASS=PUNKT> <B>4.</B> I køretøjer med tilladt totalvægt på 6 tons og  \r\n\r\n derover kan der i førerhuset bag førersædet godkendes indretning med  \r\n\r\n sovebriks til brug udelukkende som hvileplads for køretøjets chauffør og  \r\n\r\n hjælper i overensstemmelse med reglerne om køre- og hviletider i  \r\n\r\n landevejstransport. </P>  \r\n\r\n<P>Almindelige last- og varebiler </P>  \r\n\r\n<P>med lukket varekasse </P>  \r\n\r\n<P CLASS=PUNKT> <B>1.</B> Varekassen må ikke være forsynet med forskydeligt  \r\n\r\n eller sammenfoldeligt tag eller med vindue i loftet. Loft af  \r\n\r\n gennemskinneligt, men uigennemsigtigt materiale er tilladt. Et eventuelt  \r\n\r\n soltag skal således være anbragt over fører- og passagerdelen af køretøjet.  \r\n\r\n</P>  \r\n\r\n<P>2a. Køretøjer med tilladt totalvægt over 4 tons må ikke være forsynet med  \r\n\r\n sidevinduer i varekassen. Der må være vinduer i bagdøren, men ikke i sidedøre  \r\n\r\n til varerummet. Siderne i rummet bag førersædet skal bestå af en ubrudt (hel,  \r\n\r\n sammensvejset eller falset) plade. Sidedøre til varerummet skal være  \r\n\r\n indrettet på tilsvarende måde. </P>  \r\n\r\n<P>2b. Eventuelle sidevinduer i varekassen på køretøjer med tilladt totalvægt  \r\n\r\n ikke over 4 tons skal være i fast forbindelse med karrosseriet i hele rudens  \r\n\r\n omkreds, og der må ikke forefindes mekanisme til åbning af sådanne vinduer.  \r\n\r\n Delte ruder er tilladt, når de er i indbyrdes fast forbindelse og i øvrigt er  \r\n\r\n indrettet som anført. </P>  \r\n\r\n<P CLASS=PUNKT> <B>3.</B> Varekassen skal være forsynet med bagdør eller  \r\n\r\n bagklap, medmindre væsentlige konstruktive hensyn forhindrer dette.  \r\n\r\n Køretøjer, som fx på grund af en hækmotorkonstruktion ikke kan have bagdør,  \r\n\r\n skal være forsynet med sidedør i varekassen. Sidedøre i varekassen vil i  \r\n\r\n øvrigt kunne tillades, når varerummets længde - målt i højde med forrudens  \r\n\r\n underkant - er mindst 175 cm. </P>  \r\n\r\n<P CLASS=PUNKT> <B>4.</B> Der skal være etableret en adskillelse mellem  \r\n\r\n førerrum og varerum, der i fast forbindelse med karrosseriet dækker pladsen  \r\n\r\n bag føreren fra gulv til loft. En adskillelse kan bestå af finmasket  \r\n\r\n trådgitter i stålramme, plade af metal eller træ eller plade af  \r\n\r\n plastmateriale i metalramme. En adskillelse skal være anbragt umiddelbart bag  \r\n\r\n førersædet, når sædet og dettes ryglæn er indstillet i normal kørestilling.  \r\n\r\n</P>  \r\n\r\n<P CLASS=PUNKT> <B>5.</B> Varerummets længde - målt i højde med forrudens  \r\n\r\n underkant - må ikke være mindre end afstanden i vandret mål fra forrudens  \r\n\r\n underkant til adskillelsen. Der måles langs køretøjets længdeakse. </P>  \r\n\r\n<P><IMG SRC=\"/image.aspx?id=63932&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P CLASS=PUNKT> <B>6.</B> Gulvet i varerummet skal være i samme plan i hele  \r\n\r\n rummets udstrækning og skal udgøre en ubrudt flade, medmindre væsentlige  \r\n\r\n konstruktive hensyn forhindrer dette. En eventuel opbygning af gulvet, som er  \r\n\r\n nødvendig for montering af gastankanlæg, og eventuelle lemme, som giver  \r\n\r\n adgang til rum under gulvet til opbevaring af køretøjets reservehjul, værktøj  \r\n\r\n mm, vil kunne tillades. </P>  \r\n\r\n<P CLASS=PUNKT> <B>7.</B> Varerummet skal udelukkende være konstrueret og  \r\n\r\n indrettet til godstransport. Der må ikke i køretøjet bag førersædet findes  \r\n\r\n sædearrangement af nogen art eller indretninger, der er egnede til  \r\n\r\n anbringelse af sæder eller lignende til personbefordring. Varerummet må  \r\n\r\n heller ikke være forsynet med fordybninger i gulvet, som kan benyttes ved  \r\n\r\n anbringelse af bagsæde, eller med håndstropper, armlæn, askebægre eller andet  \r\n\r\n personvognsudstyr. </P>  \r\n\r\n<P>I køretøjer med tilladt totalvægt over 8 tons kan der i førerhuset bag  \r\n\r\n førersædet godkendes ekstra sæde. </P>  \r\n\r\n<P CLASS=PUNKT> <B>8.</B> I køretøjer med tilladt totalvægt på 6 tons og  \r\n\r\n derover kan der i førerhuset bag førersædet godkendes indretning med  \r\n\r\n sovebriks til brug udelukkende som hvileplads for køretøjets chauffør og  \r\n\r\n hjælper i overensstemmelse med reglerne om køre- og hviletider i  \r\n\r\n landevejstransport. </P>  \r\n\r\n<P>Påhængs- og sættsvogne </P>  \r\n\r\n<P>til godstransport </P>  \r\n\r\n<P>Påhængskøretøjer skal på tilsvarende måde som last- og varebilerne  \r\n\r\n utvivlsomt være konstrueret og indrettet til godstransport. </P>  \r\n\r\n<P>Køretøjerne må ikke være forsynet med sidevinduer. </P>  \r\n\r\n<P>Benyttelse </P>  \r\n\r\n<P>Last- og varebiler med tilladt totalvægt </P>  \r\n\r\n<P>over 4 tons </P>  \r\n\r\n<P CLASS=PUNKT> <B>1.</B> Godskørsel </P>  \r\n\r\n<P>Køretøjerne kan anvendes til almindelig godskørsel i såvel erhvervsmæssig  \r\n\r\n som privat øjemed, men må ikke bruges til feriekørsel eller anden privat  \r\n\r\n personbefordring. </P>  \r\n\r\n<P>Godskørsel for fremmed regning, firmakørsel og fragtmandskørsel kan i et  \r\n\r\n vist omfang kun udføres efter tilladelse eller efter indgiven anmeldelse i  \r\n\r\n henhold til loven om godstransport med motorkøretøjer. </P>  \r\n\r\n<P>Køretøjerne må ikke bruges til befordring af personer uden for  \r\n\r\n førerrummet. Det er dog tilladt at benytte køretøjerne til personbefordring i  \r\n\r\n følgende tilfælde: </P>  \r\n\r\n<P>Når de pågældende personer er nødvendige for af- og pålæsning af det  \r\n\r\n transporterede gods. </P>  \r\n\r\n<P>Når de pågældende personer befordres til eller fra den arbejdsplads, hvor  \r\n\r\n de skal anvende det medbragte materiel. Personerne skal i dette tilfæelde  \r\n\r\n være ansat i bilejerens eller -brugerens virksomhed. </P>  \r\n\r\n<P>Ved bedømmelsen af, hvor mange personer der er nødvendige for af- og  \r\n\r\n pålæsning af transporteret gods, kan der tages hensyn til, at det for en  \r\n\r\n hurtig og hensigtsmæssig distribuering af varer kan være nødvendigt, at der  \r\n\r\n med et køretøj befordres flere personer end fysisk nødvendigt for en  \r\n\r\n aflæsning af det transporterede gods. </P>  \r\n\r\n<P>Der kan endvidere tages hensyn til, at personernes tilstedeværelse i  \r\n\r\n køretøjet kan være påkrævet for godstransportens forsvarlige gennemførelse.  \r\n\r\n</P>  \r\n\r\n<P>Ved bedømmelsen af, om der i det enkelte tilfælde er tale om materiel,  \r\n\r\n lægges til grund, om udførelsen af den aktuelle arbejdsopgave kræver, at der  \r\n\r\n med køretøjet transporteres gods og herunder materiel mm af så betydelig vægt  \r\n\r\n og omfang eller af en sådan art, at det er påkrævet at anvende et køretøj,  \r\n\r\n som er konstrueret til godstransport. </P>  \r\n\r\n<P>Befordring af personer uden for førerrummet er således ikke tilladt, når  \r\n\r\n der kun medbringes gods - herunder værktøj mm - af mindre vægt og omfang, og  \r\n\r\n hvor kørselens egentlige formål derfor må siges at være befordring af  \r\n\r\n personerne. </P>  \r\n\r\n<P>Det er endvidere en forudsætning for den omhandlede personbefordring, at  \r\n\r\n kørselen finder sted mellem udgangspunktet for virksomheden og det sted, hvor  \r\n\r\n det medbragte materiel skal anvendes. Det vil således være i strid med  \r\n\r\n betingelserne for køretøjernes benyttelse, hvis der foretages væsentlige  \r\n\r\n afvigelser fra den direkte rute, fx med henblik på optagelse af virksomhedens  \r\n\r\n ansatte ved disses bopæl. </P>  \r\n\r\n<P>Når betingelserne for personbefordringen har været opfyldt ved udkørselen  \r\n\r\n kan de pågældende også medfølge i køretøjet på tilbageturen. </P>  \r\n\r\n<P>Der må som tidligere nævnt ikke i køretøjet bag førersædet findes  \r\n\r\n sædearrangement af nogen art eller indretninger, der er egnede til  \r\n\r\n anbringelse af sæder eller lignende til personbefordring. </P>  \r\n\r\n<P>Denne betingelse vil eksempelvis ikke kunne anses for opfyldt, hvis der i  \r\n\r\n rummet bag førersædet, eventuelt i et udvidet førerrum, er anbragt en eller  \r\n\r\n flere store værktøjskasser, navnlig ikke hvor disse er forsynet med polstrede  \r\n\r\n - eventuelt aftagelige - hynder eller lignende. </P>  \r\n\r\n<P>Sædvanlig indretning af køretøjerne med henblik på en hensigtsmæssig  \r\n\r\n anbringelse af det transporterede gods vil kunne tillades. </P>  \r\n\r\n<P CLASS=PUNKT> <B>2.</B> Anden kørsel </P>  \r\n\r\n<P>Køretøjerne kan anvendes til kørsel uden forbindelse med almindelig  \r\n\r\n godstransport, når det sker som et led i erhvervsudøvelsen inden for det  \r\n\r\n pågældende fagområde. </P>  \r\n\r\n<P>Det vil kunne dreje sig om servicekørsel og skolekørsel eller lignende og  \r\n\r\n kørsel, hvor køretøjet anvendes som trækkraft for campingvogn. Skolekørsel  \r\n\r\n kan dog kun udføres med lastbiler, når akselafstanden er mindst 4 m og  \r\n\r\n totalvægten mindst 6 tons. </P>  \r\n\r\n<P>Køretøjerne vil endvidere kunne benyttes til kørsel til og fra garage  \r\n\r\n eller anden holdeplads, reparatør og lignende. </P>  \r\n\r\n<P>Ved kørsel uden forbindelse med godstransport må der ikke befordres  \r\n\r\n personer bag førersædet. </P>  \r\n\r\n<P>En lastbil kan som led i en i øvrigt lovlig benyttelse henstilles på en  \r\n\r\n holdeplads ved eller i nærheden af førerens faste bopæl, selv om der herved -  \r\n\r\n inden for rimelige grænser sker afvigelser fra den normale kørselsrute mellem  \r\n\r\n forretningsstedet og køretøjets senere bestemmelsessted. </P>  \r\n\r\n<P>Privat personbefordring kan derimod ikke lovligt foretages med køretøjet,  \r\n\r\n således bl a ikke kørsel, hvis formål er ejers, førers eller andres  \r\n\r\n befordring mellem bopæl og forretningssted. Og det gælder, selv om personerne  \r\n\r\n befordres i førerrummet. </P>  \r\n\r\n<P>Køretøjerne må som tidligere nævnt heller ikke bruges til feriekørsel.  \r\n\r\n</P>  \r\n\r\n<P>Last- og varsbiler med tilladt totalvægt ikke over 4 tons </P>  \r\n\r\n<P>Køretøjerne kan anvendes til såvel forretningskørsel som feriekørsel og  \r\n\r\n anden privat personbefordring og kan benyttes som trækkraft for campingvogn.  \r\n\r\n</P>  \r\n\r\n<P>Fragtmandskørsel kan kun udføres efter tilladelse i henhold til loven om  \r\n\r\n godstransport med motorkøretøjer. </P>  \r\n\r\n<P>Køretøjerne må ikke bruges til befordring af personer uden for  \r\n\r\n førerrummet, og det gælder såvel ved kørsel her i landet som ved kørsel i  \r\n\r\n udlandet. For køretøjer med sammenbygget førerrum og varerum er det  \r\n\r\n adskillelsen bag førersædet - eller en linie på tværs af køretøjet i flugt  \r\n\r\n med adskillelsen - som er grænsen mellem førerrum og varerum. </P>  \r\n\r\n<P>Det er dog tilladt at befordre personer uden for førerrummet, når de  \r\n\r\n pågældende personer befordres til eller fra den arbejdsplads, hvor de skal  \r\n\r\n anvende det medbragte materiel. Personerne skal være ansat i bilejerens eller  \r\n\r\n -brugerens virksomhed. </P>  \r\n\r\n<P>Reglerne om kørsel med materiel er de samme som for last- og varebiler med  \r\n\r\n over 4 tons totalvægt. </P>  \r\n\r\n<P>Påhængs- og sættevogne til godstransport </P>  \r\n\r\n<P>Påhængskøretøjer må ikke benyttes til personbefordring. </P>  \r\n\r\n<P>Motorforvogn med sættevogn må ikke benyttes til feriekørsel eller anden  \r\n\r\n privat personbefordring, og det gælder, selv om køretøjets tilladte totalvægt  \r\n\r\n eventuelt måtte være 4 tons eller derunder. </P>  \r\n\r\n<P>Almindelige påhængsvogne kan benyttes i forbindelse med feriekørsel, når  \r\n\r\n forvognen er en personbil med fuld afgift betalt eller en varebil med tilladt  \r\n\r\n totalvægt ikke over 4 tons. </P>  \r\n\r\n<P>Last- og varebiler til godsbefordring </P>  \r\n\r\n<P>Der skal betales afgift efter de for personbiler gældende satser, når  \r\n\r\n betingelserne om konstruktion og indretning eller reglerne for benyttelsen af  \r\n\r\n køretøjet ikke længere er opfyldt. Det vil eksempelvis kunne dreje sig om  \r\n\r\n tilfælde, hvor der skal monteres sædearrangement i køretøjet bag førersædet,  \r\n\r\n eller hvor køretøjet ønskes benyttet til personbefordring i videre omfang end  \r\n\r\n tilladt for last- og varebiler til godstransport. </P>  \r\n\r\n<P>Der skal endvidere betales afgift, hvis en lastbil med tilladt totalvægt  \r\n\r\n over 4 tons efter ændring af køretøjets undervogn anmeldes til registrering  \r\n\r\n med en totalvægt på 4 tons eller derunder. Afgiftsberigtigelsen vil i sådanne  \r\n\r\n tilfælde kunne foretages efter de for varebiler med tilladt totalvægt ikke  \r\n\r\n over 4 tons gældende satser, hvis betingelser om konstruktion og indretning  \r\n\r\n af disse biler er opfyldt. </P>  \r\n\r\n<P>Der skal ikke betales afgift, hvis en varebil med tilladt totalvægt ikke  \r\n\r\n over 4 tons på lignende måde får nedsat totalvægten. Det er herved forudsat,  \r\n\r\n at ændringen først sker på et tidspunkt, hvor køretøjet i nogen tid har  \r\n\r\n væeret benyttet efter første registrering og med sin oprindelig godkendte  \r\n\r\n totalvægt. Køretøjerne skal i forbindelse med anmeldelsen til registrering  \r\n\r\n med den lavere totalvægt ekspederes hos toldvæsenet med henblik på udstedelse  \r\n\r\n af toldattest. </P>  \r\n\r\n<P>Regler for afgiftsekspeditionen mv </P>  \r\n\r\n<P>Last- og varebiler til godsbefordring </P>  \r\n\r\n<P>Direktoratet for Toldvæsenet udgiver en fortegnelse over last- og  \r\n\r\n varebiler med tilladt totalvægt ikke over 4 tons, der vil kunne berigtiges  \r\n\r\n med nedsat afgift efter loven om registreringsafgift af motorkøretøjer mv.  \r\n\r\n Det er en forudsætning for anmeldelsen til registrering med gule nummerplader  \r\n\r\n som last- eller varebil til godsbefordring, at den pågældende bilmodel findes  \r\n\r\n optaget på denne fortegnelse. </P>  \r\n\r\n<P>Optagelse sker efter forud indgivet anmeldelse til: </P>  \r\n\r\n<P>Toldvæesenets Fælles Opgaver (TFO) </P>  \r\n\r\n<P>Bygning K - Strandgade 100 </P>  \r\n\r\n<P>1401 København K </P>  \r\n\r\n<P>bilagt beskrivelse og målsat tegning af køretøjet. Et eksemplar af den  \r\n\r\n pågældende bilmodel skal forevises for TFO i forbindelse med anmeldelsen om  \r\n\r\n optagelse på fortegnelsen. </P>  \r\n\r\n<P>På fortegnelsen kan optages følgende grupper af køretøjer: </P>  \r\n\r\n<P CLASS=PUNKT> <B>1.</B> Køretøjer, der ved indførslen her til landet fuldt  \r\n\r\n ud opfylder betingelserne om konstruktion og indretning. </P>  \r\n\r\n<P CLASS=PUNKT> <B>2.</B> Køretøjer, der ombygges til last- og varebiler her  \r\n\r\n i landet i generalimportørens virksomhed eller på et af denne benyttet  \r\n\r\n værksted. </P>  \r\n\r\n<P>Det drejer sig om køretøjer, som seriefremstilles af den udenlandske  \r\n\r\n automobilfabrik som varebil, men som skal have foretaget nogle mindre  \r\n\r\n ændringer for at opfylde betingelserne for godkendelse. Endvidere om  \r\n\r\n ombyggede stationcars og lignende. </P>  \r\n\r\n<P>Stationscar-typer, dvs køretøjer, som adskiller sig væsentligt fra samme  \r\n\r\n fabriksmærkes personbil, vil kunne sidestilles med varebiler og ved  \r\n\r\n importørens foranstaltning tillades ombygget i overensstemmelse med de  \r\n\r\n almindeligt gældende betingelser om konstruktion og indretning. </P>  \r\n\r\n<P>Køretøjer af sedan-type, men med bagklap, vil også i et vist omfang kunne  \r\n\r\n tillades ombygget til varebil, men kun under fremlæggelse af særskilt  \r\n\r\n dokumentation for fremstilling og markedsføring som varebil i international  \r\n\r\n sammenhæng. </P>  \r\n\r\n<P CLASS=PUNKT> <B>3.</B> Køretøjer, som er opbygget her i landet på grundlag  \r\n\r\n af importerede chassiser, og som fremtræder i en godkendt standardudførelse.  \r\n\r\n Karrosseriopbygningen eller vareladet skal være udført efter  \r\n\r\n standard-specifikationer fra chassisets importør. </P>  \r\n\r\n<P CLASS=PUNKT> <B>4.</B> Chassiser, som her i landet monteres med  \r\n\r\n specialfremstillet åbent varelad eller lukket varekasse.  \r\n\r\n Karrosseriopbygningen eller vareladet udføres her efter køberens særlige  \r\n\r\n ønsker, og optagelse på fortegnelsen er derfor betinget af, at det  \r\n\r\n færdigfremstillede køretøj forevises for det lokale distriktstoldkammer i  \r\n\r\n forbindelse med afgiftsberigtigelsen. </P>  \r\n\r\n<P>De under punkterne 1-4 nævnte køretøjer og chassiser kan kun optages på  \r\n\r\n fortegnelsen med modelbetegnelser, som tydeligt karakteriserer køretøjerne  \r\n\r\n som last- og varebiler. Under særlige omstændigheder, fx i tilfælde, hvor en  \r\n\r\n anmeldt bilmodel kun vil fremkomme i få eksemplarer, kan der bortses fra  \r\n\r\n kravet om optagelse på fortegnelsen. </P>  \r\n\r\n<P>Fortegnelsen omfatter ikke last- og varebiler med tilladt totalvægt over 4  \r\n\r\n tons, motorforvogne og påhængs- og sættevogne til godstransport. </P>  \r\n\r\n<P>Disse køretøjer er fritaget for afgift efter loven om registreringsafgift  \r\n\r\n af motorkøretøjer mv og vil kunne anmeldes til registrering med gule  \r\n\r\n nummerplader til godsbefordring uden ekspedition hos toldvæsenet. </P>  \r\n\r\n<P>Det er herved forudsat, at betingelserne om konstruktion og indretning af  \r\n\r\n almindelige last- og varebiler fuldt ud er opfyldt, herunder at køretøjerne  \r\n\r\n oprindelig er fremstillet til godstransport eller opbygget her i landet til  \r\n\r\n denne anvendelse på grundlag af importeredechassiser. </P>  \r\n\r\n<P>Køretøjer, som oprindelig er konstrueret og indrettet til personbefordring  \r\n\r\n med sædearrangement og sidevinduer bag førersædet, og andre køretøjer, som er  \r\n\r\n blevet ombygget til last- eller varebil, skal ekspederes hos toldvæsenet. Der  \r\n\r\n rettes henvendelse til det lokale distriktstoldkammer. </P>  \r\n\r\n<P>Reglerne i denne vejledning omfatter ikke køretøjer af særlig konstruktion  \r\n\r\n og specielle typer af motorkøretøjer. Reglerne omfatter således ikke  \r\n\r\n køretøjer med dobbeltkabine eller tredobbeltkabine og åbent varelad og andre  \r\n\r\n mere specielle typer motorkøretøjer, fx køretøjer af jeep-type eller  \r\n\r\n motorkøretøjer indrettet som arbejdsredskab. </P>  \r\n\r\n<P>Reglerne omfatter heller ikke køretøjer med særlige indretninger til  \r\n\r\n specielle formål, fx udstillings- og salgsvogne, værkstedsvogne,  \r\n\r\n hestetransportvogne, bank- og sparekassebusser og andre kontorvogne,  \r\n\r\n biblioteksbusser, tandlægevogne og lignende. </P>  \r\n\r\n<P>Der fastsættes for disse køretøjer individuelle betingelser for  \r\n\r\n afgiftsfritagelse eller afgiftsberigtigelse, og køretøjerne skal derfor  \r\n\r\n ekspederes hos toldvæsenet, inden registreringen efter færdselsloven kan  \r\n\r\n finde sted. </P>  \r\n\r\n<P>Der skal dog ikke rettes henvendelse til distriktstoldkamret alene fordi  \r\n\r\n et køretøj indrettet til distribuering af varer eller et  \r\n\r\n kreaturtransportkøretøj ikke opfylder kravet om bagdør i den lukkede  \r\n\r\n varekasse. </P>  \r\n\r\n<P>Distriktstoldkamrenes afgørelser kan påklages til Direktoratet for  \r\n\r\n Toldvæsenet og derfra til Ministeriet for Skatter og Afgifter, Departementet  \r\n\r\n for Told- og Forbrugsafgifter. </P>  \r\n\r\n<P>Den endelige administrative afgørelse af spørgsmålet om, hvorvidt der kan  \r\n\r\n tilstås afgiftsfritagelse eller -nedsættelse for last- og varebiler er  \r\n\r\n henlagt til Nævnet vedrørende Registreringsafgift af Motorkøretøjer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19821810760"
        },
        {
            "displayName": "Entydig dokumentidentifikation",
            "displayValue": "CM022953"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18107"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "31/07/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "K 56"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}