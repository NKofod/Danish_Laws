{
    "id": 154631,
    "title": "Ankestyrelsens principafgørelse D-15-95 om EØS-land - udland - fuld uarbejdsdygtighed - dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9213 af 15/07/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-15-95 om EØS-land - udland - fuld uarbejdsdygtighed - dagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ret til dagpenge ved fuld uarbejdsdygtighed på grund af sygdom under midlertidigt ophold (ferie) i et andet EØS-land.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 549 af 23. juni 1995 - § 5, stk. 1 og § 40, stk. 2</p>\r\n<p>Lov om sygedagpenge - lov nr. 563 af 9. juni 2006 - § 7 og § 18</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Lønmodtageren blev under et ferieophold i Spanien akut syg på grund af betændelse i bugspytkirtlen den 18. juli 1994.</p>\r\n<p>Kommunen modtog herefter den 15. august 1994 dagpengeskema fra A kassen med anmodning om sygedagpenge fra den 1. august 1994.</p>\r\n<p>Lønmodtageren oplyste overfor kommunen, at hun tidligst kunne vende hjem ultimo september/primo oktober 1994.</p>\r\n<p>Kommunen gav den 26. august 1994 afslag på anmodning om sygedagpenge fra den 1. august 1994.</p>\r\n<p>Kommunen lagde ved sin afgørelse vægt på, at lønmodtageren opholdt sig i udlandet, og at der ikke forelå en lidelse, hvor hjemtransport til Danmark af lægelige grunde burde udsættes.</p>\r\n<p>Dagpengeudvalgets lægekonsulent vurderede, at lønmodtageren den 1. august 1994 fortsat var fuldt uarbejdsdygtig på grund af sygdom.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Lønmodtageren havde ret til dagpenge fra den 1. august 1994 efter feriens afslutning, idet hun ansås for fuldt uarbejdsdygtig på grund af sygdom på dette tidspunkt, jf. dagpengelovens § 5, stk. 1.</p>\r\n<p>Efter denne bestemmelse ydes dagpenge ved fuld uarbejdsdygtighed på grund af sygdom. Dagpengeudvalget lagde ved afgørelsen vægt på, at lønmodtageren på baggrund af de foreliggende lægelige oplysninger, herunder udtalelse fra Dagpengeudvalgets lægekonsulent, skønnedes at være fuldt uarbejdsdygtig på grund af sygdom efter den 31. juli 1994.</p>\r\n<p>Dagpengeudvalget lagde endvidere ved afgørelsen vægt på, at løn modtageren som dansk statsborger var omfattet af EF-reglerne om social sikring, herunder EF-forordning 1408/71, artikel 22, litra a, jf. artikel 24 i forordning 574/71, hvoraf fremgår, at arbejdstagere og selvstændige erhvervsdrivende, som opfylder de i en medlemsstats lovgivning foreskrevne betingelser for ret til ydelser, har ret til at få udbetalt dagpenge fra den kompetente institution (her den danske kommune) ved midlertidigt ophold i en anden medlemsstat.</p>\r\n<p>Der henvistes i øvrigt til dagpengelovens § 40, stk. 2 og Social ministeriets bekendtgørelse nr. 701 af 22. juli 1994, hvoraf det af § 62 fremgår, at §§ 58-61 i bekendtgørelsen ikke gælder for personer, som er omfattet af EF-reglerne om social sikring.</p>\r\n<p>Dagpengeudvalget ændrede således kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19950921325"
        },
        {
            "displayName": "Entydig dokumentidentifikation",
            "displayValue": "BS007429"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9213"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/07/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 71340-94"
        },
        {
            "displayName": "Stikord",
            "displayValue": "D-15-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}