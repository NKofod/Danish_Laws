{
    "id": 107890,
    "title": "1987 BTL 168   BETÆNKNING OVER FORSLAG TIL LOV OM ÆNDRING AF LOV OM SOCIAL PENSION M.FL.   LOVE (SATSFORHØJELSER, FREMRYKNING AF SAMSPILSLØSNINGEN, INDIVIDUALPRINCIPPET   OG NYT PRISTAL)    NR L 168 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 168",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 168 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social pension m.fl.  \r\n\r\n love (Satsforhøjelser, fremrykning af samspilsløsningen, individualprincippet  \r\n\r\n og nyt pristal) <BR>  \r\n\r\n Nr L 168 1987-88, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19880225 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Udvalget har endvidere modtaget skriftlig henvendelse fra </P>  \r\n\r\n<P>Folkepensionistforeningernes og Invalideorganisationernes </P>  \r\n\r\n<P>Kontaktudvalg. </P>  \r\n\r\n<P>Der er af socialministeren og af et mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Nogle af udvalgets spørgsmål er optrykt som bilag til betænkningen </P>  \r\n\r\n<P>tillige med socialministerens svar herpå. </P>  \r\n\r\n<P>Herefter indstiller et <B>flertal</B> (Socialdemokratiets, Det  \r\n\r\n Konservative </P>  \r\n\r\n<P>Folkepartis, Venstres, Centrum-Demokraternes og </P>  \r\n\r\n<P>Fremskridtspartiets medlemmer af udvalget) lovforslaget </P>  \r\n\r\n<P>til <B>vedtagelse</B> med de af socialministeren stillede </P>  \r\n\r\n<P>ændringsforslag. </P>  \r\n\r\n<P>Et <B>mindretal inden for flertallet</B> (Fremskridtspartiets medlem af  \r\n\r\n</P>  \r\n\r\n<P>udvalget) udtaler: </P>  \r\n\r\n<P>Partiet beklager, at det ikke allerede for 1988 lykkedes at opnå </P>  \r\n\r\n<P>større forhøjelse af folkepensionen, men forhåbentlig kommer man </P>  \r\n\r\n<P>væsentligt videre, når folkepensionen skal fastlægges for 1989 og </P>  \r\n\r\n<P>følgende år. </P>  \r\n\r\n<P>Hvad socialministerens ændringsforslag angår, misbilliger partiet </P>  \r\n\r\n<P>ministerens trevne og modvillige behandling af den varmehjælp, </P>  \r\n\r\n<P>der er blevet så påtrængende på grund af regeringens uanstændige </P>  \r\n\r\n<P>afgiftsforhøjelser af udgifterne til boligopvarmningen. Det milde </P>  \r\n\r\n<P>vejr i 1988-vinteren har heldigvis medført, at ministerens </P>  \r\n\r\n<P>utilfredsstillende sagsbehandling ikke har ført til større </P>  \r\n\r\n<P>katastrofer, men Fremskridtspartiet er særdeles bekymret over, at </P>  \r\n\r\n<P>de andre partier i Socialudvalget tillader ministeren, at der </P>  \r\n\r\n<P>også løbes stor risiko for, at der ikke opnås ordentlig </P>  \r\n\r\n<P>varmehjælp for 1989. </P>  \r\n\r\n<P>Et <B>mindretal</B> (Socialistisk Folkepartis medlemmer af udvalget) </P>  \r\n\r\n<P>indstiller lovforslaget til <B>vedtagelse</B> med de af socialministeren  \r\n\r\n</P>  \r\n\r\n<P>og mindretallet stillede ændringsforslag. </P>  \r\n\r\n<P>Et <B>andet mindretal</B> (Det Radikale Venstres medlem af udvalget) </P>  \r\n\r\n<P>udtaler: </P>  \r\n\r\n<P>Det Radikale Venstre finder, at der i den nuværende økonomiske </P>  \r\n\r\n<P>situation ikke kan findes belæg for større udvidelser af de </P>  \r\n\r\n<P>offentlige udgifter, uden at det samtidig anvises, hvorledes de </P>  \r\n\r\n<P>øgede udgifter skal finansieres. </P>  \r\n\r\n<P>På baggrund af de sociale pensioners stigende realværdi gennem de </P>  \r\n\r\n<P>sidste 6 år er forslaget om generelle satsforhøjelser på 1,6 mia. </P>  \r\n\r\n<P>kr. årligt usagligt og utroværdigt over for befolkningen og over </P>  \r\n\r\n<P>for de kommunalpolitikere og andre beslutningstagere, som fra </P>  \r\n\r\n<P>centralt hold hele tiden får at vide, at der skal spares. Det </P>  \r\n\r\n<P>Radikale Venstre har altid i pensionsdebatten fremhævet, at det </P>  \r\n\r\n<P>ville være ønskeligt at fremskynde løsningen på </P>  \r\n\r\n<P>samspilsproblemerne samt at mindske skævhederne mellem gifte og </P>  \r\n\r\n<P>ugifte pensionister, således at man forbedrede de giftes </P>  \r\n\r\n<P>pensioner. </P>  \r\n\r\n<P>Som konsekvens af at lovforslaget indeholder disse to væsentlige </P>  \r\n\r\n<P>forbedringer, vil mindretallet hverken stemme for eller imod </P>  \r\n\r\n<P>lovforslaget ved 3. behandling. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <B>mindretal</B> (SF): </P>  \r\n\r\n<P>1) I den under <B>nr. 6</B> foreslåede affattelse af <B>§ 49, stk. 1, nr.  \r\n\r\n</B></P>  \r\n\r\n<P>9, ændres &#187;18.216&#171; til: &#187;19.008&#171; og &#187;15.504&#171;  \r\n\r\n til: &#187;16.296&#171;. </P>  \r\n\r\n<P>Af <B>socialministeren,</B> tiltrådt af <B>udvalget: </B></P>  \r\n\r\n<P>2) Nr. 13 affattes således: </P>  \r\n\r\n<P>&#187;I <B>§ 49, stk. 3,</B> ændres i <B>1. pkt.</B> &#187;1.503&#171;  \r\n\r\n til: &#187;2.450&#171; og &#187;1.249&#171; </P>  \r\n\r\n<P>til: &#187;2.036&#171;. I samme bestemmelse ophæves <B>2. pkt.' </B></P>  \r\n\r\n<P>Til § 6 </P>  \r\n\r\n<P>3) Stk. 2, 1. pkt., affattes således: </P>  \r\n\r\n<P>&#187;§ 1, nr. 13, 2. pkt., har først virkning fra 1. april 1988, og § 1,  \r\n\r\n</P>  \r\n\r\n<P>nr. 1, nr. 5-12, nr. 13, 1. pkt., og nr. 14-18 samt §§ 2, 3 og 4 </P>  \r\n\r\n<P>har først virkning fra 1. juli 1988.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Meningen med ændringsforslaget er, at der skal ske en tilbageførsel </P>  \r\n\r\n<P>af det beløb, som invaliditetsbeløbet ellers ville blive nedsat </P>  \r\n\r\n<P>med 1. juli 1988. </P>  \r\n\r\n<P>Til nr. 2 og 3 </P>  \r\n\r\n<P>Den 1. januar 1988 trådte nye regler om varmetillæg til pensionister </P>  \r\n\r\n<P>i kraft. </P>  \r\n\r\n<P>Efter disse regler skal kommunerne som minimum tildele varmetillæg </P>  \r\n\r\n<P>efter de generelle regler, som socialministeren har fastsat i </P>  \r\n\r\n<P>bekendtgørelsen af 23. december 1987 om social pension. Niveauet </P>  \r\n\r\n<P>for varmetillægget er således forhøjet i en lang række kommuner </P>  \r\n\r\n<P>med disse regler. </P>  \r\n\r\n<P>Kommunerne har herudover - af hensyn til de pensionister, der </P>  \r\n\r\n<P>tidligere har modtaget varmetillæg med højere beløb - mulighed </P>  \r\n\r\n<P>for at forbedre reglerne om varmetillæg i forhold til de </P>  \r\n\r\n<P>generelle. Beslutning herom skal træffes en gang om året - og </P>  \r\n\r\n<P>gælde for alle pensionister i kommunen. </P>  \r\n\r\n<P>Det har vist sig, at flere af de kommuner, der hidtil har haft </P>  \r\n\r\n<P>gunstigere regler for varmetillæg, ikke som forudsat har benyttet </P>  \r\n\r\n<P>sig af muligheden for at fastholde disse regler. For </P>  \r\n\r\n<P>pensionister, der har modtaget varmetillæg før den 1. januar </P>  \r\n\r\n<P>1988, kan det i disse kommuner medføre en reduktion af </P>  \r\n\r\n<P>varmetillægsbeløbet uafhængigt af varmeudgiftens størrelse. </P>  \r\n\r\n<P>Et flertal i Folketinget har imidlertid ønsket en sikring af, at </P>  \r\n\r\n<P>ingen pensionist, der har modtaget varmetillæg i 1987, skal </P>  \r\n\r\n<P>modtage varmetillæg efter mindre gunstige regler i 1988. </P>  \r\n\r\n<P>På denne baggrund har socialministeren fundet det nødvendigt at </P>  \r\n\r\n<P>ændre de særlige regler om kommunernes adgang til at træffe </P>  \r\n\r\n<P>beslutning om højere varmetillæg. I stedet for kommunernes </P>  \r\n\r\n<P>mulighed for generelt at forbedre reglerne skal der nu indføres </P>  \r\n\r\n<P>en ret for de pensionister, der har modtaget varmetillæg før den </P>  \r\n\r\n<P>1. januar 1988, til også i 1988 at modtage varmetillæg efter de </P>  \r\n\r\n<P>retningslinjer, der umiddelbart før dette tidspunkt var fastsat i </P>  \r\n\r\n<P>de enkelte kommuner. Hvis de pågældende pensionister efter de </P>  \r\n\r\n<P>kommunale retningslinjer vil modtage et højere varmetillæg end </P>  \r\n\r\n<P>efter de generelle minimumsregler, der er fastsat af </P>  \r\n\r\n<P>socialministeren, skal de således have varmehjælpen udbetalt </P>  \r\n\r\n<P>efter de af kommunen fastsatte regler. </P>  \r\n\r\n<P>Der er endvidere enighed om, at når der er indhentet nye oplysninger </P>  \r\n\r\n<P>fra kommunerne om varmetillæg til pensionister, jf. også </P>  \r\n\r\n<P>Socialudvalgets spørgsmål nr. 131-133 (alm. del - bilag 183), </P>  \r\n\r\n<P>skal der tages endelig stilling til reglerne om varmetillæg fra </P>  \r\n\r\n<P>1989. Socialministeriet har indledt drøftelser med kommunerne om, </P>  \r\n\r\n<P>hvilke oplysninger der kan og skal indhentes og om de økonomiske </P>  \r\n\r\n<P>konsekvenser af ændringerne. Det er samtidig hensigten at drøfte </P>  \r\n\r\n<P>de fremtidige regler på området. Drøftelserne skal afsluttes så </P>  \r\n\r\n<P>betids, at resultatet kan indgå i forhandlingerne om de generelle </P>  \r\n\r\n<P>tilskud til kommunerne for 1989. Samtidig, dvs. i starten af </P>  \r\n\r\n<P>juni, fastlægges de fremtidige regler på området. </P>  \r\n\r\n<P>Den nu foreslåede ændring for 1988 vil blive nærmere udmøntet ved en </P>  \r\n\r\n<P>ændring af Socialministeriets ovennævnte bekendtgørelse af 23. </P>  \r\n\r\n<P>december 1987. Bemyndigelsen hertil er i pensionslovens § 17, </P>  \r\n\r\n<P>stk. 2, 3. pkt. Reglerne vil blive fastsat således, at </P>  \r\n\r\n<P>pensionister, der i 1987 har fået varmetillæg efter gunstigere </P>  \r\n\r\n<P>regler, ved uændrede boligforhold vil fortsætte med tillæg </P>  \r\n\r\n<P>beregnet efter disse regler, dvs. at pensionister, der har fået </P>  \r\n\r\n<P>nedsat tillægget i 1988 efter mindre gunstige regler, skal have </P>  \r\n\r\n<P>efterbetaling fra 1. januar 1988. </P>  \r\n\r\n<P>Øvrige pensionister kan fra 1. januar 1988 modtage varmetillæg efter </P>  \r\n\r\n<P>de generelle regler i Socialministeriets bekendtgørelse. Har </P>  \r\n\r\n<P>disse pensionister nået at modtage varmetillæg efter gunstigere </P>  \r\n\r\n<P>regler i 1988, skal der ikke ske tilbagebetaling. </P>  \r\n\r\n<P>Da de nye regler bliver bindende for kommunerne, foreslås det </P>  \r\n\r\n<P>særlige rådighedsbeløb for varmetillæg ophævet med dette </P>  \r\n\r\n<P>ændringsforslag til lovens § 49, stk. 3. Kommunerne vil herefter </P>  \r\n\r\n<P>i 1988 få refunderet alle udgifter til varmetillæg efter de </P>  \r\n\r\n<P>almindelige refusionsregler for varmetillæg, dvs. med 75 pct. og </P>  \r\n\r\n<P>uden loft over refusionen. </P>  \r\n\r\n<P>Merudgifterne ved de ændrede regler opvejes af, at den særlige regel </P>  \r\n\r\n<P>om kommunernes adgang til at fravige de generelle regler samtidig </P>  \r\n\r\n<P>ophæves. Den samlede udgift til varmetillæg skønnes således </P>  \r\n\r\n<P>fortsat forøget med 200 mio. kr. til i alt 800 mio. kr. (PL 1986). </P>  \r\n\r\n<P>Jytte Andersen (S) Graversen (S) Sonja Mikkelsen (S) Jytte Hilden </P>  \r\n\r\n<P>(S) Erik B. Smith (S) nfmd. <B>Taanquist (S) Agerschou (SF) Birthe  \r\n\r\n</B></P>  \r\n\r\n<P>Hansen (SF) Karen Højte Jensen (KF) Lizzie Lichtenberg (KF) </P>  \r\n\r\n<P>Merete Aarup (KF) Helge Adam Møller (KF) Britta Schall Holberg </P>  \r\n\r\n<P>(V) Henrik Toft (V) Yvonne Herløv Andersen (CD) Jane Oksen (FP) </P>  \r\n\r\n<P>Aase Olesen (RV) fmd. </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til socialministeren og dennes </P>  \r\n\r\n<P>besvarelse heraf </P>  \r\n\r\n<P>Spørgsmål 11: </P>  \r\n\r\n<P>Udvalget udbeder sig oplysning om, hvad det vil koste at yde </P>  \r\n\r\n<P>økonomisk kompensation for indkomstnedgangen til de ca. 4.000 </P>  \r\n\r\n<P>førtidspensionister, der vil få mindre udbetalt pr. 1. juli 1988 </P>  \r\n\r\n<P>på grund af nedsættelsen af invaliditetsbeløbet. </P>  \r\n\r\n<P>Svar: </P>  \r\n\r\n<P>Jf. svaret på spørgsmål 3 (L 168 - bilag 1) vil der være ca. 4.300 </P>  \r\n\r\n<P>med mellemste eller højeste førtidspension, der ikke modtager </P>  \r\n\r\n<P>pensionstillæg eller grundbeløb. Skal invaliditetsbeløbet for </P>  \r\n\r\n<P>disse 4.300 ikke nedsættes med de 792 kr. årligt, vil </P>  \r\n\r\n<P>provenutabet være ca. 3,4 mio. kr. årligt. For 1988 vil udgiften </P>  \r\n\r\n<P>være ca. 2,0 mio. kr. Udgiften vil falde dels i takt med, at </P>  \r\n\r\n<P>førtidspensionisterne overgår til folkepension og dels i takt med </P>  \r\n\r\n<P>stigningerne i invaliditetsbeløbet, såfremt dette </P>  \r\n\r\n<P>kompensationsbeløb afvikles i takt med stigningerne i </P>  \r\n\r\n<P>invaliditetsbeløbet, jf. spørgsmål 14. </P>  \r\n\r\n<P>Spørgsmål 12: </P>  \r\n\r\n<P>Udvalget udbeder sig oplysning om, hvorledes de ca. 4.000 </P>  \r\n\r\n<P>førtidspensionisters indkomst (ud over førtidspensionsbeløbene) </P>  \r\n\r\n<P>fordeler sig. </P>  \r\n\r\n<P>Svar: </P>  \r\n\r\n<P>På den korte tid, udvalget har givet til besvarelsen af spørgsmålet, </P>  \r\n\r\n<P>er det kun muligt at fremskaffe oplysning, der er behæftet med </P>  \r\n\r\n<P>væsentlige usikkerheder. </P>  \r\n\r\n<P>I modelbefolkningen, der er et 3 pct.'s udtræk af hele befolkningen, </P>  \r\n\r\n<P>er det muligt at sammenholde oplysninger om faktisk udbetalte </P>  \r\n\r\n<P>pensionsbeløb i januar 1986 med indkomstoplysninger fra året </P>  \r\n\r\n<P>1985. I nedenstående tabel er den procentvise fordeling af </P>  \r\n\r\n<P>socialindkomsten på grundlag af 1985 på indkomstintervaller for </P>  \r\n\r\n<P>de førtidspensionister i modelbefolkningen, der i januar 1986 </P>  \r\n\r\n<P>ikke modtog grundbeløb, men modtog invaliditetsbeløb. </P>  \r\n\r\n<PRE>  \r\n\r\n Socialindkomst         Pct.  \r\n\r\n under 100.000            9  \r\n\r\n 100-150.000             32  \r\n\r\n 150-200.000             26  \r\n\r\n 200-250.000             14  \r\n\r\n 250-300.000              9  \r\n\r\n 300-350.000              3  \r\n\r\n 350-400.000              3  \r\n\r\n over 400.000             6  \r\n\r\n</PRE>  \r\n\r\n 102  \r\n\r\n<P>På grund af afrunding summer tallene ikke til 100. </P>  \r\n\r\n<P>Socialindkomsten er inkl. social pension og inkl. formuetillæg. </P>  \r\n\r\n<P>Socialindkomsten på grundlag af 1985 benyttes til pensionsberegning </P>  \r\n\r\n<P>for 1987. Der er således ikke sammenfald mellem </P>  \r\n\r\n<P>indkomstoplysninger og beregningsgrundlag. Dette problem er dog </P>  \r\n\r\n<P>kun af væsentlig betydning for de personer, der har fået pension </P>  \r\n\r\n<P>tilkendt i løbet af 1984 eller 1985, og hvor den aktuelle </P>  \r\n\r\n<P>indkomst benyttes ved pensionsberegningen. Det er vanskeligt og </P>  \r\n\r\n<P>tidskrævende med det foreliggende materiale at få udskilt denne </P>  \r\n\r\n<P>gruppe, og resultatets rigtighed vil være tvivlsom. </P>  \r\n\r\n<P>Indkomsterne i tabellen er som følge af ovennævnte sandsynligvis </P>  \r\n\r\n<P>lidt overvurderet. </P>  \r\n\r\n<P>Spørgsmål 13: </P>  \r\n\r\n<P>Udvalget udbeder sig oplysning om, hvilket administrativt besvær en </P>  \r\n\r\n<P>sådan kompensationsordning vil medføre. </P>  \r\n\r\n<P>Spørgsmål 14: </P>  \r\n\r\n<P>Udvalget udbeder sig forslag til en ordning, der til de ca. 4.000 </P>  \r\n\r\n<P>førtidspensionister kompenserer for indkomstnedgangen fra 1. juli </P>  \r\n\r\n<P>1988 og afvikles i takt med stigninger i invaliditetsbeløbet. </P>  \r\n\r\n<P>Svar: </P>  \r\n\r\n<P>Svaret på spørgsmål 13 afhænger af den ordning, der tænkes indført, </P>  \r\n\r\n<P>som udvalget har udbedt sig forslag til i spørgsmål 14. </P>  \r\n\r\n<P>Spørgsmålene besvares derfor under eet. </P>  \r\n\r\n<P>Da det i spørgsmål 14 er forudsat, at et kompensationsbeløb skal </P>  \r\n\r\n<P>afvikles i takt med stigninger i invaliditetsbeløbet, er det </P>  \r\n\r\n<P>forudsat, at der i givet fald skal være tale om et </P>  \r\n\r\n<P>kompensationsbeløb, svarende til nedsættelsen af </P>  \r\n\r\n<P>invaliditetsbeløbet. Dette beløb (der ikke er dyrtidsreguleret) </P>  \r\n\r\n<P>nedsættes så med et beløb, svarende til dyrtidsreguleringen af </P>  \r\n\r\n<P>invaliditetsbeløbet. </P>  \r\n\r\n<P>Som et kompensationsbeløb har det den vanskelighed, at det næppe </P>  \r\n\r\n<P>uden en ændring af skattelovgivningen (ligningsloven) bliver </P>  \r\n\r\n<P>skattefrit. Skal skattefritagelsen ikke finde sted, bliver </P>  \r\n\r\n<P>kompensationsbeløbet naturligvis mindst dobbelt så stort, med </P>  \r\n\r\n<P>deraf følgende merudgifter. </P>  \r\n\r\n<P>Hertil kommer det øvrige administrationskrævende arbejde, en sådan </P>  \r\n\r\n<P>ordning vil medføre. </P>  \r\n\r\n<P>Formanden for pensionsgruppen under Kommunernes Landsforening har </P>  \r\n\r\n<P>telefonisk oplyst, at overgangsordninger specielt er belastende </P>  \r\n\r\n<P>for pensionssystemet, fordi der er så mange fra opretholdt </P>  \r\n\r\n<P>tidligere lovgivning. </P>  \r\n\r\n<P>Med det sigte og den personkreds, der er tale om, samt den korte </P>  \r\n\r\n<P>tid, ordningen vil løbe i - efter højst 2 dyrtidsportioner er den </P>  \r\n\r\n<P>afviklet - vil ordningen være uforholdsmæssig dyr at administrere </P>  \r\n\r\n<P>i forhold til de gevinster, pensionisterne vil få ud af ordningen. </P>  \r\n\r\n<P>Spørgsmål 15:Ad svaret på spørgsmål 9. (jf. L 168 - bilag 7) </P>  \r\n\r\n<P>Udvalget udbeder sig samtlige tal i tabel 1 &#187;udspecificeret&#171; på  \r\n\r\n dels </P>  \r\n\r\n<P>personer over 66 år og dels personer under 67 år. </P>  \r\n\r\n<P>Svar: </P>  \r\n\r\n<P>Inden for den tidfrist, udvalget har givet til besvarelse af </P>  \r\n\r\n<P>spørgsmålet, har det kun været muligt at give en meget summarisk </P>  \r\n\r\n<P>besvarelse af spørgsmålet. Til fordeling af udgifterne i nævnte </P>  \r\n\r\n<P>tabel er anvendt forholdet mellem udgifterne til </P>  \r\n\r\n<P>førtidspensionister og folkepensionister i FL 1988. </P>  \r\n\r\n<P>Udgifterne til lovforslag L 168 fordelt på under 67-årige og </P>  \r\n\r\n<P>67-årige og derover. </P>  \r\n\r\n<P>Mill. kr. i løbende </P>  \r\n\r\n<P>1988PL-niveau 1988 1989 1990 1991 1992 1993 </P>  \r\n\r\n<P>Satsforhøjelser m.v.1) 866 1.607 1.607 1.607 1.607 1.607 </P>  \r\n\r\n<P>Heraf: under 67 år 307 569 569 569 569 569 </P>  \r\n\r\n<P>67 år og derover 559 1.038 1.038 1.038 1.038 1.038 </P>  \r\n\r\n<P>Indtægtsgrænser, 2) </P>  \r\n\r\n<P>pensionstillæg 310 600 600 640 670 </P>  \r\n\r\n<P>Heraf: under 67 år 110 212 212 227 237 </P>  \r\n\r\n<P>67 år og derover 200 388 388 413 433 </P>  \r\n\r\n<P>Indtægtsgrænser, </P>  \r\n\r\n<P>personlige tillæg 50 50 50 50 50 </P>  \r\n\r\n<P>Heraf: under 67 år 18 18 18 18 18 </P>  \r\n\r\n<P>67 år og derover 32 32 32 32 32 </P>  \r\n\r\n<P>Indtægtsgrænser, </P>  \r\n\r\n<P>grundbeløb 40 120 </P>  \r\n\r\n<P>Heraf: under 67 år 14 42 </P>  \r\n\r\n<P>67 år og derover 26 78 </P>  \r\n\r\n<P>Merudgift i alt 866 1.967 2.257 2.257 2.337 2.447 </P>  \r\n\r\n<P>Heraf: under 67 år 307 697 799 799 828 866 </P>  \r\n\r\n<P>67 år og derover 559 1.270 1.458 1.458 1.509 1.581 </P>  \r\n\r\n<P>1) Omfatter satsforhøjelser, regulering af invaliditetsbeløb og </P>  \r\n\r\n<P>nulstilling af reguleringspristal. </P>  \r\n\r\n<P>2) Fremrykning af samspilsløsning med 2 år og giftes fradrag det </P>  \r\n\r\n<P>dobbelte af enliges. </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af et mindretal stillet ændringsforslag, hvorom henvises til </P>  \r\n\r\n<P>de ledsagende bemærkninger. </P>  \r\n\r\n<P>Herefter indstiller et <B>flertal</B> (Socialdemokratiets, Det  \r\n\r\n Konservative </P>  \r\n\r\n<P>Folkepartis, Venstres og Centrum-Demokraternes medlemmer af </P>  \r\n\r\n<P>udvalget) lovforslaget til <B>vedtagelse</B> i den affattelse, hvori det  \r\n\r\n</P>  \r\n\r\n<P>foreligger efter 2. behandling. </P>  \r\n\r\n<P>Et <B>mindretal</B> (Socialistisk Folkepartis medlemmer af udvalget) </P>  \r\n\r\n<P>udtaler: </P>  \r\n\r\n<P>Det af mindretallet i udvalgets betænkning stillede ændringsforslag, </P>  \r\n\r\n<P>som tilsigtede, at invaliditetsbeløbet for samtlige </P>  \r\n\r\n<P>førtidspensionister med mellemste og højeste pension ikke blev </P>  \r\n\r\n<P>ændret i nedadgående retning fra 1. juli 1988, blev desværre ikke </P>  \r\n\r\n<P>vedtaget, hvorfor det nu af mindretallet stillede ændringsforslag </P>  \r\n\r\n<P>alene tilsigter, at i hvert tilfælde de ca. 4.300 </P>  \r\n\r\n<P>førtidspensionister, som får en direkte økonomisk nedgang fra 1. </P>  \r\n\r\n<P>juli 1988 som følge af lovforslaget, tilgodeses med </P>  \r\n\r\n<P>ændringsforslaget. Provenutabet vil være ca. 3,4 mio. kr. årligt. </P>  \r\n\r\n<P>Mindretallet ønsker samtidig at gøre opmærksom på, at når </P>  \r\n\r\n<P>regeringen og Socialdemokratiet har indgået et forlig, hvori der </P>  \r\n\r\n<P>blev afsat 2 mia. kr. til forbedringer på pensionsområdet, finder </P>  \r\n\r\n<P>mindretallet det fuldstændig urimeligt, at disse forligsparter </P>  \r\n\r\n<P>ønsker at hente nogle af de 2 mia. kr. ind igen gennem en </P>  \r\n\r\n<P>nedsættelse af invaliditetsbeløbet med ca. 800 kr. om året. </P>  \r\n\r\n<P>Mindretallet indstiller lovforslaget til <B>vedtagelse</B> med det af </P>  \r\n\r\n<P>mindretallet stillede ændringsforslag. </P>  \r\n\r\n<P>Et <B>andet mindretal</B> (Det Radikale Venstres medlem af udvalget) vil  \r\n\r\n</P>  \r\n\r\n<P>ved 3. behandling undlade at stemme for såvel ændringsforslaget </P>  \r\n\r\n<P>som lovforslaget. </P>  \r\n\r\n<P>Et <B>tredje mindretal</B> (Fremskridtspartiets medlem af udvalget) </P>  \r\n\r\n<P>indstiller lovforslaget til <B>vedtagelse</B> og vil ved 3. behandling  \r\n\r\n</P>  \r\n\r\n<P>redegøre for sin stilling til ændringsforslaget. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <B>mindretal</B> (SF): </P>  \r\n\r\n<P>1) Efter nr. 13 indsættes som nyt nummer: </P>  \r\n\r\n<P>&#187; <B>01.</B> I <B>§ 63</B> indsættes efter stk. 2 som nyt stykke:  \r\n\r\n</P>  \r\n\r\n<P>&#187;Stk. 3. Til de førtidspensionister med mellemste og højeste </P>  \r\n\r\n<P>førtidspension, der den 1. juli 1988 på grund af </P>  \r\n\r\n<P>indtægtsregulering hverken modtager grundbeløb eller </P>  \r\n\r\n<P>pensionstillæg, ydes der, så længe de ikke modtager de nævnte </P>  \r\n\r\n<P>beløb, i stedet for invaliditetsbeløbet efter § 49, stk. 1, nr. </P>  \r\n\r\n<P>9, følgende beløb: 19.008 kr. årligt til enlige og 16.296 kr. </P>  \r\n\r\n<P>årligt til gifte. Disse beløb dyrtidsreguleres efter § 49, stk. </P>  \r\n\r\n<P>5.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Denne mindre gruppe af førtidspensionister påføres en direkte </P>  \r\n\r\n<P>indtægtsnedgang fra 1. juli 1988, hvis ændringsforslaget ikke </P>  \r\n\r\n<P>vedtages. </P>  \r\n\r\n<P>Jytte Andersen (S) Graversen (S) Sonja Mikkelsen (S) Jytte Hilden </P>  \r\n\r\n<P>(S) Erik B. Smith (S) nfmd. <B>Taanquist (S) Agerschou (SF) Birthe  \r\n\r\n</B></P>  \r\n\r\n<P>Hansen (SF) Karen Højte Jensen (KF) Lizzie Lichtenberg (KF) </P>  \r\n\r\n<P>Merete Aarup (KF) Helge Adam Møller (KF) Britta Schall Holberg </P>  \r\n\r\n<P>(V) Henrik Toft (V) Yvonne Herløv Andersen (CD) Jane Oksen (FP) </P>  \r\n\r\n<P>Aase Olesen (RV) fmd. </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00168"
        },
        {
            "displayName": "Entydig dokumentidentifikation",
            "displayValue": "CL004608"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "168"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}