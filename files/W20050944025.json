{
    "id": 16939,
    "title": "Landsskatteretskendelse vedr. fonds udgifter til forbedring af fast ejendom.",
    "documentTypeId": "240",
    "isSagsforlobPeriodValid": true,
    "shortName": "KEN nr 9440 af 29/04/2005",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n En fond kunne ikke fratrække udgifter til forbedring af fast ejendom, jf,  \r\n\r\n fondsbeskatningslovens § 4, stk. 2, ligesom der ikke kunne foretages fradrag  \r\n\r\n for udgifterne efter lovens § 3.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Landsskatteretskendelse vedr. fonds udgifter til forbedring  \r\n\r\n af fast ejendom.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Klagen vedrører  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Spørgsmål  \r\n\r\n 1: Vil fonden efter en evt. vedtægtsændring, som nærmere beskrevet nedenfor,  \r\n\r\n med fradragsvirkning efter reglerne i fondsbeskatningslovens § 4, stk. 2,  \r\n\r\n kunne  \r\n\r\n fradrage udgifter til forbedring af de af fonden ejede ejendomme?  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ligningsrådet  \r\n\r\n har svaret &#148;nej&#148; til spørgsmålet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Spørgsmål  \r\n\r\n 2: For det tilfælde, at spørgsmål nr. 1 besvares benægtende, vil fonden da  \r\n\r\n kunne  \r\n\r\n fradrage udgifter til forbedring af ejendommene efter reglerne i  \r\n\r\n fondsbeskatningslovens  \r\n\r\n § 3?  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ligningsrådet  \r\n\r\n har svaret &#148;nej&#148; til spørgsmålet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H1>  \r\n\r\n Landsskatterettens afgørelse  \r\n\r\n</H1>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Spørgsmål  \r\n\r\n 1: Landsskatteretten stadfæster svaret.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Spørgsmål  \r\n\r\n 2: Landsskatteretten stadfæster svaret.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H1>  \r\n\r\n Sagens oplysninger  \r\n\r\n</H1>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n A  \r\n\r\n Fonden er stiftet i 1975 ved indskud af to ejendomme samt likvide midler.  \r\n\r\n Fonden er en familiefond, der ifølge fundatsens § 10 A har til hovedformål  \r\n\r\n at:  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Eje  \r\n\r\n og værne om ejendommen X, bestående af hovedejendommen og tilstødende  \r\n\r\n ejendomme, således at den landskabsmæssige skønhed såvel som den  \r\n\r\n traditionelle  \r\n\r\n kulturværdi på stedet bevares.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n At  \r\n\r\n eje og værne om ejendommen Y, således at de traditionelle kulturværdier, der  \r\n\r\n er  \r\n\r\n knyttet til det gamle købmandshus bevares.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der  \r\n\r\n er fremlagt beskrivelse og billeder af ejendommene.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det  \r\n\r\n har gennem fondens levetid været fondsbestyrelsens opfattelse, at fundatsens  \r\n\r\n bestemmelse om, at &#148;værne om&#148; ejendommene skulle fortolkes bredt,  \r\n\r\n således at  \r\n\r\n fonden i hvert fald havde pligt til at bevare de to ejendomme i deres  \r\n\r\n oprindelige tilstand, samt i et eller andet omfang at holde dem tidssvarende.  \r\n\r\n Udfra denne forudsætning har fonden løbende vedligeholdt, restaureret og  \r\n\r\n forbedret ejendommene, og med udgangspunkt i formålsbestemmelsen, fratrukket  \r\n\r\n alle dermed forbundne udgifter i den skattepligtige indkomst.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n For  \r\n\r\n indkomstårene 1987, 1988 og 1989 afviste skattemyndighederne imidlertid at  \r\n\r\n godkende  \r\n\r\n fradrag for den del af udgifterne, der havde karakter af forbedring af  \r\n\r\n ejendommen X, idet betingelserne for fradrag i medfør af  \r\n\r\n fondsbeskatningslovens  \r\n\r\n § 4, stk. 1 og 2, ikke ansås for opfyldt.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Afgørelsen  \r\n\r\n blev påklaget til Landsskatteretten, som ved kendelse af 26. februar 1993  \r\n\r\n stadfæstede  \r\n\r\n de lokale skattemyndigheders synspunkt. Af præmisserne i Landsskatterettens  \r\n\r\n kendelse fremgik det, at fradrag ud fra synspunktet om vedtægtsmæssige  \r\n\r\n uddelinger kun kan anerkendes i det omfang, der er tale om rene  \r\n\r\n vedligeholdelsesudgifter, hvilket også er lagt til grund af skatteankenævnet,  \r\n\r\n idet forbedring af ejendommen ikke er omfattet af vedtægtens formålsparagraf.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Som  \r\n\r\n følge af afgørelsen har fonden ikke siden fratrukket forbedringsudgifter på  \r\n\r\n ejendommene  \r\n\r\n i den skattepligtige indkomst.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Med  \r\n\r\n henblik på at sikre ejendommene bedst muligt i fremtiden overvejer  \r\n\r\n fondsbestyrelsen at søge fondsmyndighedens godkendelse af, at fondens  \r\n\r\n formålsbestemmelse i § 10 A ændres/præciseres således, at fondens formål  \r\n\r\n fremover skal være følgende:  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n At  \r\n\r\n eje og værne om ejendommen X, bestående af hovedejendommen og tilstødende  \r\n\r\n ejendomme,, således at landskabsmæssig skønhed såvel som den traditionelle  \r\n\r\n kulturværdi på  \r\n\r\n stedet bevares.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Herved  \r\n\r\n forstås, at ejendommen i videst mulig omfang såvel i ydre fremtræden som i  \r\n\r\n indvendig indretning nænsomt skal søges bevaret/tilbageført til den  \r\n\r\n oprindelige  \r\n\r\n byggestil. Alle forbedringer, restaureringer og vedligeholdelser skal så vidt  \r\n\r\n muligt både i materialevalg og håndværksmæssig udførelse gennemføres med  \r\n\r\n respekt af den oprindelige byggestil, således at ejendommen kan videregives  \r\n\r\n til  \r\n\r\n eftertiden i en stand, der bedst mulig afspejler dens oprindelige særegenhed  \r\n\r\n og  \r\n\r\n skønhed. Der skal foretages sådanne løbende forbedringer af ejendommen, at  \r\n\r\n den  \r\n\r\n til enhver tid vil kunne anvendes som en tidssvarende beboelsesejendom i  \r\n\r\n overensstemmelse med intentionerne ved ejendommens opførelse.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n At  \r\n\r\n eje og værne om ejendommen Y, således at de traditionelle kulturværdier, der  \r\n\r\n er  \r\n\r\n knyttet til det gamle købmandshus bevares.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Herved  \r\n\r\n forstås, at ejendommen i videst mulig omfang såvel i ydre fremtræden som i  \r\n\r\n indvendig indretning nænsomt skal søges bevaret/tilbageført til den  \r\n\r\n oprindelige  \r\n\r\n byggestil. Alle forbedringer, restaureringer og vedligeholdelser skal så vidt  \r\n\r\n muligt både i materialevalg og håndværksmæssig udførelse gennemføres med  \r\n\r\n respekt af den oprindelige byggestil, således at ejendommen kan videregives  \r\n\r\n til  \r\n\r\n eftertiden i en stand, der bedst muligt afspejler dens oprindelige  \r\n\r\n udformning.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Fondens  \r\n\r\n repræsentant har oplyst, at ejendommen X er en særpræget slotslignende  \r\n\r\n ejendom,  \r\n\r\n der er opført i 1910 ved fjorden. Ejendommen har store arkitektoniske  \r\n\r\n kvaliteter, og dens bevarelse som et tidsbillede fra begyndelsen af forrige  \r\n\r\n århundrede,  \r\n\r\n må &#150; efter repræsentantens vurdering &#150; anses som en væsentlig  \r\n\r\n kulturværdi.  \r\n\r\n Ejendommen er udlejet til en i Hong Kong bosiddende dansker, der dog kun ved  \r\n\r\n ganske få lejligheder gør brug af den.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ejendommen  \r\n\r\n Y er en gammel &#150; men meget velholdt - købmandsgård, der er af  \r\n\r\n kulturhistorisk  \r\n\r\n interesse i det lokale bybillede.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Begge  \r\n\r\n ejendomme er i kommunes register over ejendomme klassificeret som ejendomme  \r\n\r\n med  \r\n\r\n høj bevaringsværdi. Ejendommene i kommunen er klassificeret i tre klasser  \r\n\r\n &#150;  \r\n\r\n lav, middel og høj bevaringsværdi.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Udover  \r\n\r\n de nævnte ejendomme ejer fonden en række øvrige ejendomme, ligesom fonden i  \r\n\r\n mindre omfang uddeler donationer m.v. til enkeltpersoner og institutioner.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Fonden  \r\n\r\n ejer i alt aktiver for 76.175.725 kr., hvoraf 30.326.171 kr. kan henføres til  \r\n\r\n faste ejendomme og 2.965.746 kr. til et ubebygget areal, der blev fredet af  \r\n\r\n Naturklagenævnet i 2002.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H1>  \r\n\r\n Ligningsrådet og Told- og Skattestyrelsens  \r\n\r\n afgørelse  \r\n\r\n</H1>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ligningsrådet  \r\n\r\n og Styrelsen har svaret  \r\n\r\n &#148;nej&#148; til begge  \r\n\r\n fondens spørgsmål om fradragsret efter fondsbeskatningslovens § 3 eller § 4,  \r\n\r\n stk. 2.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Myndighederne  \r\n\r\n er af den opfattelse, at selvom forbedringsudgifter afholdes i  \r\n\r\n overensstemmelse  \r\n\r\n med den påtænkte vedtægtsændring &#150; kvalificeret som &#148;interne  \r\n\r\n uddelinger&#148; eller  \r\n\r\n ej &#150; kan de pågældende udgifter ikke fradrages i fondens skattepligtige  \r\n\r\n indkomst i medfør af fondsbeskatningslovens § 4 stk. 2 &#150; eller stk. 1.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Myndighederne  \r\n\r\n har lagt vægt på, at fradrag i medfør af fondsbeskatningslovens § 4, stk. 2,  \r\n\r\n er  \r\n\r\n betinget af, at modtager er skattepligtig af uddelingen, hvilket i realiteten  \r\n\r\n bevirker, at en fonds fradragsret for en såkaldt &#148;intern uddeling&#148;  \r\n\r\n modsvares af  \r\n\r\n en tilsvarende skattepligt for selv samme fond. Fradragsretten er alene af  \r\n\r\n teoretisk betydning. Da udgifterne ikke kan anses som almenvelgørende eller  \r\n\r\n almennyttige  \r\n\r\n kan de heller ikke fradrages i medfør af fondsbeskatningslovens § 4, stk. 1.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Vedrørende  \r\n\r\n spørgsmål 2 har myndighederne udtalt, at det, for at opnå fradrag i medfør af  \r\n\r\n fondsbeskatningslovens § 3, er en forudsætning, at der er tale om en udgift,  \r\n\r\n der  \r\n\r\n på en eller anden måde er nødvendig for, at fonden kan varetage sit  \r\n\r\n erhvervsmæssige formål. I den henseende kan forbedringsudgifter ikke &#150;  \r\n\r\n hverken  \r\n\r\n i traditionel forstand, jf. statsskattelovens § 6, stk. 1, litra a, eller i  \r\n\r\n relation  \r\n\r\n til det for fonde udvidede driftsomkostningsbegreb &#150; anses som en  \r\n\r\n fradragsberettiget driftsomkostning i medfør af fondsbeskatningslovens § 3.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H1>  \r\n\r\n Klagerens påstand og argumenter  \r\n\r\n</H1>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Fondens  \r\n\r\n repræsentant har fremsat principal påstand om, at der efter en  \r\n\r\n vedtægtsændring  \r\n\r\n vil være fradrag for forbedringsudgifter, jf. fondsbeskatningslovens § 4,  \r\n\r\n stk.  \r\n\r\n 2, da der er tale om interne uddelinger.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der  \r\n\r\n er fremsat subsidiær påstand om, at der vil være fradrag for udgifterne efter  \r\n\r\n fondsbeskatningslovens § 3, idet fradragsretten her har støtte i det for  \r\n\r\n fonde  \r\n\r\n gældende udvidede driftsomkostningsbegreb.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Til  \r\n\r\n støtte for den principale påstand, har repræsentanten gjort gældende, at der  \r\n\r\n er  \r\n\r\n fradragsret for en vedtægtsbestemt uddeling fra en fond, når modtager af  \r\n\r\n uddelingen er (subjektiv) skattepligtig i Danmark.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Fradrag  \r\n\r\n kan i praksis foretages, uanset om modtagere rent faktisk beskattes af  \r\n\r\n uddelingen. Det afgørende er, at den pågældende principielt er skattepligtig,  \r\n\r\n jf. bl.a. TfS 1995.14. Det er i praksis almindelig anerkendt, at også  \r\n\r\n &#148;interne  \r\n\r\n uddelinger&#148; til opfyldelse af det vedtægtsmæssige formål kan fradrages,  \r\n\r\n jf.  \r\n\r\n reglen i fondsbeskatningslovens § 4, stk. 2.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Til  \r\n\r\n støtte for den subsidiære påstand har repræsentanten anført, at det udvidede  \r\n\r\n driftsomkostningsbegreb omfatter udgifter, der er nødvendige at afholde, for  \r\n\r\n at  \r\n\r\n kunne opfylde sit formål. Fonden vil netop være nødsaget til at afholde  \r\n\r\n udgifter til forbedring af de to ejendomme, for at kunne opfylde formålet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H1>  \r\n\r\n Landsskatterettens bemærkninger og  \r\n\r\n begrundelse  \r\n\r\n</H1>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ad  \r\n\r\n spørgsmål 1:  \r\n\r\n</P>  \r\n\r\n<P class=\"MsoNormal\">  \r\n\r\n I  \r\n\r\n henhold til fondsbeskatningslovens § 4, stk. 2, kan visse fonde og foreninger  \r\n\r\n foretage fradrag for uddelinger, der sker til fyldestgørelse af  \r\n\r\n vedtægtsmæssige  \r\n\r\n formål, der ikke er almenvelgørende eller på anden måde almennyttige, når  \r\n\r\n modtageren af uddelingerne er skattepligtige heraf.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Såfremt  \r\n\r\n fonden afholder udgifter til forbedring af de i Fundatsens § 10 A omtalte  \r\n\r\n ejendomme,  \r\n\r\n vil de begunstigede efter fondens fundats ikke være skattepligtige af  \r\n\r\n uddelingen, der indirekte må anses at komme dem til gode.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der  \r\n\r\n kan dermed ikke indrømmes fradrag for uddelingen efter fondsbeskatningslovens  \r\n\r\n §  \r\n\r\n 4, stk. 2.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Spørgsmål  \r\n\r\n 1 besvares derfor således: Nej.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ad  \r\n\r\n spørgsmål 2:  \r\n\r\n</P>  \r\n\r\n<P class=\"MsoNormal\">  \r\n\r\n Driftsomkostninger  \r\n\r\n er fradragsberettigede for fonde og foreninger i samme omfang som de  \r\n\r\n tilsvarende  \r\n\r\n udgifter er fradragsberettigede for aktieselskaber, jf.  \r\n\r\n fondsbeskatningslovens  \r\n\r\n § 3. Det betyder, at der er fradrag for en driftsudgift, såfremt den er  \r\n\r\n afholdt  \r\n\r\n for at erhverve, sikre og vedligeholde indkomsten. Der skal således foreligge  \r\n\r\n en direkte og umiddelbar forbindelse mellem afholdelsen af udgiften og  \r\n\r\n erhvervelsen af indkomsten.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n I  \r\n\r\n praksis gælder der et udvidet driftsomkostningsbegreb for fonde og  \r\n\r\n foreninger,  \r\n\r\n idet der kan godkendes fradrag for omkostninger, der knytter sig direkte til  \r\n\r\n fondens eller foreningens virksomhed og som er nødvendig af hensyn til  \r\n\r\n driften  \r\n\r\n af denne.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Udgifter,  \r\n\r\n afholdt til at imødekomme fondens formålsbestemmelse sådan som den er  \r\n\r\n forelagt  \r\n\r\n Landsskatteretten, vil ikke være omfattet af fondsbeskatningslovens § 3, idet  \r\n\r\n udgifterne ikke er afholdt for at sikre driften af fonden, men til direkte  \r\n\r\n varetagelse af fondens formål og derfor har karakter af udlodning.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Spørgsmål  \r\n\r\n 2 besvares derfor således: Nej.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/07/2005"
        },
        {
            "displayName": "Accession",
            "displayValue": "W20050944025"
        },
        {
            "displayName": "Entydig dokumentidentifikation",
            "displayValue": "AN004785"
        },
        {
            "displayName": "Dato for indlæggelse",
            "displayValue": "01/12/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9440"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "29/04/2005"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.<br />Landsskatteretten, j.nr. 2-2-1859-0147"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}