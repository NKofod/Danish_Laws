{
    "id": 58111,
    "title": "Cirkulære til Præsidenten for Københavns Byret og samtlige Underretsdommere - bortset fra Straffedommerne - angaaende Førelsen af de i Lov Nr. 94 af 15. Marts 1939 anordnede Voldgiftsbøger og Udfærdigelse af Udskrifter af disse. ",
    "documentTypeId": "140",
    "isSagsforlobPeriodValid": false,
    "shortName": "CIR nr 33 af 16/02/1944",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære til Præsidenten for Københavns Byret  \r\n\r\n og samtlige Underretsdommere - bortset fra Straffedommerne - angaaende  \r\n\r\n Førelsen af de i Lov Nr. 94 af 15. Marts 1939 anordnede Voldgiftsbøger og  \r\n\r\n Udfærdigelse af Udskrifter af disse. </H1>  \r\n\r\n<P></P>  \r\n\r\n<BR>  \r\n\r\n<P>Ifølge § 5, Stk. 6, i Lov Nr. 94 af 15. Marts 1939 om Voldgift i  \r\n\r\n Tvistigheder angaaende Handel med Husdyr skal Forlig, forgæves Mægling og  \r\n\r\n Kendelser m. v. indføres i en af den udmeldende Myndighed autoriseret  \r\n\r\n Voldgiftsbog, som opbevares hos Voldgiftsformanden. Af indgaaet Forlig eller  \r\n\r\n afsagt Kendelse samt - paa Begæring - af forgæves Mægling meddeler  \r\n\r\n Voldgiftsformanden straks hver af Parterne en bekræftet Udskrift. Begæres der  \r\n\r\n yderligere Udskrifter, betales disse med 1 Kr. Stykket, hvilket Beløb  \r\n\r\n tilfalder Voldgiftsformanden. For Udskrifter af det Voldgiftsbogen tilførte  \r\n\r\n angaaende Forhandlingerne samt af fremlagte Dokumenter o. l. tilkommer der  \r\n\r\n Voldgiftsformanden Betaling i Overensstemmelse med Retsafgiftslovens Regler.  \r\n\r\n</P>  \r\n\r\n<P>Justitsministeriet har modtaget adskillige Besværinger over, at  \r\n\r\n Udfærdigelsen af Udskrifter i disse Sager tager for lang Tid, hvilket kan  \r\n\r\n volde Vanskeligheder for Ekspedition af Paaanke af afsagte Kendelser inden  \r\n\r\n for den i Lovens § 8 fastsatte Ankefrist. </P>  \r\n\r\n<P>Under Henvisning hertil skal man henstille, at der i hver enkelt  \r\n\r\n Voldgiftskreds efter Forhandling mellem Dommeren og Voldgiftsformanden  \r\n\r\n fastsættes følgende Ordning, som det efter Justitsministeriets Opfattelse  \r\n\r\n ikke ved fornævnte Lovbestemmelse er udlukket at indføre, naar Dommeren og  \r\n\r\n Voldgiftsformanden er enige heri: </P>  \r\n\r\n<P>Der autoriseres dels en eller flere Voldgiftsbøger til Brug for  \r\n\r\n Voldgiftsformanden og alene bestemt til Protokollationer vedrørende  \r\n\r\n Forligsforhandlinger og de for ham indgaaede Forlig, dels en eller flere  \r\n\r\n Voldgiftsbøger, der benyttes, naar Dommeren er tiltraadt som Voldgiftsrettens  \r\n\r\n Formand, og som føres af Dommeren. Den af Voldgiftsformanden førte  \r\n\r\n Voldgiftsbog maa opbevares hos denne, medens den af Dommeren førte  \r\n\r\n Voldgiftsbog og fremlagte Dokumenter, som ikke tilbageleveres Parterne,  \r\n\r\n opbevares paa Dommerkontoret. </P>  \r\n\r\n<P>Voldgiftsformanden meddeler Udskrifter af den af ham førte Voldgiftsbog;  \r\n\r\n Udskrifter af den af Dommeren førte Voldgiftsbog samt af fremlagte Dokumenter  \r\n\r\n m. v. udfærdiges derimod af Dommerkontoret, og Udskrifternes Rigtighed  \r\n\r\n bekræftes af Dommeren. </P>  \r\n\r\n<P>I de Tilfælde, hvor Udskrifter efter Lovens ovenfor angivne Regler  \r\n\r\n udfærdiges mod Betaling, tilfalder denne, hvor Udfærdigelsen sker gennem  \r\n\r\n Dommerkontoret, den Kontormedhjælper, som har udført Arbejdet. For  \r\n\r\n Udskrifter, der udfærdiges af Voldgiftsformanden, tilfalder Betalingen ham.  \r\n\r\n</P>  \r\n\r\n<P>Det tilføjes, at der efter Justitsministeriets Formening ikke vil kunne  \r\n\r\n kræves Vederlag for Udskrifter, der rekvireres af Amt eller Overvoldgiftsret  \r\n\r\n til Brug ved disse Myndigheders Behandling af Sagen. </P>  \r\n\r\n<P>Et Eksemplar af dette Cirkulære bedes tilstillet den for Voldgiftskredsen  \r\n\r\n beskikkede Voldgiftsformand. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 16. Februar  \r\n\r\n 1944. </I> </P>  \r\n\r\n<P ALIGN=CENTER>P. M. V. </P>  \r\n\r\n<P CLASS=UNDERSKREVET-AF ALIGN=CENTER>Aage Svendsen </P>  \r\n\r\n<P CLASS=MINISTER ALIGN=RIGHT>/Berning. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/03/1944"
        },
        {
            "displayName": "Accession",
            "displayValue": "C19440003309"
        },
        {
            "displayName": "Entydig dokumentidentifikation",
            "displayValue": "CM017053"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "1944"
        },
        {
            "displayName": "Dato for underskrift",
            "displayValue": "16/02/1944"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}