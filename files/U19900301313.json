{
    "id": 38931,
    "title": "Bod 1.2.1.1, bodanedsættelse/fritagelse sket 1.3. Bodsstørrelse og bodssatser (for så vidt angår størrelsen af bod til organisationer, se Organisationsansvar.) Fællesmøde. (* 1) (* 2) Arbejdet først genoptaget op til 4 timer efter normal    arbejdstids begyndelse dagen efter fællesmødet. Halv timebod pålagt. Kommunernes Landsforening for Åbenrå Kommune (advokat Mariann Norrbom) mod henholdsvis Landsorganisationen i Danmark for Pædagogisk Medhjælper Forbund for et antal medlemmer af dette forbund (konsulent Leo Lybæk Hansen) og Funktionærernes og Tjenestemændenes Fællesråd for Børne- og Ungdomspædagogernes Landsforbund for et antal medlemmer af dette forbund (advokat Peder Vesterbæk) Dommere: Secher Assens, Bisgaard, Ole Espersen, Arnold Hansen, Kiil (retsformand), Strube og Tjellesen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3013 af 04/01/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Medarbejderne på daginstitutioner i Åbenrå nedlagde arbejdet nogle  \r\n\r\n dage, idet man påberåbte sig, at kommunalbestyrelsen ikke gennemførte reelle  \r\n\r\n forhandlinger i henhold til nogle forhandlingsregler. </I> </P>  \r\n\r\n<P> <I>På fællesmøde den 28/9-1988 gav arbejdstagerorganisationerne tilsagn  \r\n\r\n om at pålægge medarbejderne at genoptage arbejdet. Arbejdet blev imidlertid  \r\n\r\n først genoptaget i løbet af den 29/9, således at henstillingen fra  \r\n\r\n fællesmødet om at genoptage arbejdet ikke blev opfyldt straks. Herefter var  \r\n\r\n betingelserne for bodsfritagelse ikke til stede. Det lagdes til grund, at  \r\n\r\n arbejdet med at få undtagelser blev normaliseret inden for 4 timer, hvorfor  \r\n\r\n boden efter sædvanlig praksis blev fastsat til halv timebod. Der fandtes ikke  \r\n\r\n anledning til herfra at undtage de få tilfælde, i hvilke dette af ikke  \r\n\r\n nærmere årsager ikke var sket. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 1.2.1.1, bodanedsættelse/fritagelse sket  \r\n\r\n 1.3. Bodsstørrelse og bodssatser (for så vidt angår størrelsen af bod til  \r\n\r\n organisationer, se Organisationsansvar.) Fællesmøde. (* 1) (* 2) Arbejdet  \r\n\r\n først genoptaget op til 4 timer efter normal arbejdstids begyndelse dagen  \r\n\r\n efter fællesmødet. Halv timebod pålagt. Kommunernes Landsforening for Åbenrå  \r\n\r\n Kommune (advokat Mariann Norrbom) mod henholdsvis Landsorganisationen i  \r\n\r\n Danmark for Pædagogisk Medhjælper Forbund for et antal medlemmer af dette  \r\n\r\n forbund (konsulent Leo Lybæk Hansen) og Funktionærernes og Tjenestemændenes  \r\n\r\n Fællesråd for Børne- og Ungdomspædagogernes Landsforbund for et antal  \r\n\r\n medlemmer af dette forbund (advokat Peder Vesterbæk) Dommere: Secher Assens,  \r\n\r\n Bisgaard, Ole Espersen, Arnold Hansen, Kiil (retsformand), Strube og  \r\n\r\n Tjellesen. </H1>  \r\n\r\n<P></P>  \r\n\r\n<BR>  \r\n\r\n<P>Under disse sager, der er behandlet sammen, har Kommunernes Landsforening  \r\n\r\n for Åbenrå Kommune indklaget henholdsvis Landsorganisationen i Danmark for  \r\n\r\n Pædagogisk Medhjælper Forbund (PMF) og Funktionærernes og Tjenestemændenes  \r\n\r\n Fællesråd for Børne- og Ungdomspædagogernes Landsforbund (BUPL) - i begge  \r\n\r\n tilfælde for medlemmer af de to forbund - for Arbejdsretten med påstand om,  \r\n\r\n at de pågældende medlemmer, der er anført på bilag 2 i begge sager, pålægges  \r\n\r\n en efter Arbejdsrettens skøn fastsat bod i anledning af deres deltagelse i  \r\n\r\n overenskomststridige arbejdsnedlæggelser i dagene tirsdag den 27., onsdag den  \r\n\r\n 28. og torsdag den 29. september 1988. </P>  \r\n\r\n<P>Under domsforhandlingen har klagerne præciseret, at påstanden indebærer et  \r\n\r\n krav om idømmelse af normal timebod. Klagerne har endvidere frafaldet  \r\n\r\n bodspåstanden over for de medlemmer, der vel er anført på bilag 2 i de to  \r\n\r\n sager, men for hvis vedkommende der ikke er oplyst strejketimer den 29.  \r\n\r\n september. </P>  \r\n\r\n<P>De indklagede, der har erkendt, at arbejdsnedlæggelserne var  \r\n\r\n overenskomststridige, har påstået frifindelse. Subsidiært har de påstået den  \r\n\r\n sædvanlige timebod nedsat under henvisning til, at arbejdet for langt de  \r\n\r\n fleste medarbejderes vedkommende blev normaliseret senest op til ca. 4 timer  \r\n\r\n dagen efter fællesmødets afholdelse. </P>  \r\n\r\n<P>Af sagerne fremgår, at arbejdsnedlæggelserne, der omfattede 48 medlemmer  \r\n\r\n af PMF og 80 medlemmer af BUPL, beskæftiget i 26 kommunale og selvejende  \r\n\r\n daginstitutioner i Åbenrå Kommune, indledtes tirsdag den 27. september 1988.  \r\n\r\n Fællesmøde afholdtes den følgende dag, onsdag den 28. september fra kl.  \r\n\r\n 15.30. I referatet fra mødet hedder det bl.a.: </P>  \r\n\r\n<P>&#187;Fra Aabenraa kommune forelå indberetning om arbejdsnedlæggelse i  \r\n\r\n kommunale og selvejende daginstitutioner fra tirsdag den 27. september 1988.  \r\n\r\n</P>  \r\n\r\n<P>Arbejdsnedlæggelsen er fortsat løbende ved fællesmødets afholdelse og  \r\n\r\n omfatter ca. 30 daginstitutioner. </P>  \r\n\r\n<P>Repræsentanter fra Kommunernes Landsforening og Aabenraa kommune  \r\n\r\n tilkendegav, at der var tale om en overenskomststridig arbejdsnedlæggelse, og  \r\n\r\n man anmodede personaleorganisationerne om at pålægge sine medlemmer straks at  \r\n\r\n genoptage arbejdet. </P>  \r\n\r\n<P>Organisationernes repræsentanter erkendte, at arbejdsnedlæggelsen er  \r\n\r\n overenskomststridig, og man gav tilsagn om at pålægge sine medlemmer at  \r\n\r\n genoptage arbejdet. </P>  \r\n\r\n<P>Organisationerne tilkendegav, at der ikke var gennemført reelle  \r\n\r\n forhandlinger og henstillede til kommunen, at sådanne blev gennemført i  \r\n\r\n henhold til forhandlingsreglerne. </P>  \r\n\r\n<P>Organisationerne noterer sig, at kommunen har givet udtryk for, at  \r\n\r\n udmøntningen af kommunalbestyrelsens beslutning snarest gøres til genstand  \r\n\r\n for forhandling. </P>  \r\n\r\n<P>Fra Kommunernes Landsforenings og Aabenraa kommunes side afviste man, at  \r\n\r\n der ikke havde fundet forhandlinger sted i overensstemmelse med gældende  \r\n\r\n regler. </P>  \r\n\r\n<P>For så vidt angår fremtidige forhandlinger om kommunalbestyrelsens  \r\n\r\n beslutning tilkendegav Aabenraa kommunes repræsentanter, at der efter  \r\n\r\n gældende regler vil blive givet organisationerne mulighed for at medvirke til  \r\n\r\n en gennemførelse af kommunalbestyrelsens beslutning&#171; </P>  \r\n\r\n<P>Af navnelisterne, sagernes bilag 2, fremgår - med en enkelt undtagelse -  \r\n\r\n for hver enkelt institution og for hver enkelt ansat antallet af strejketimer  \r\n\r\n opgjort dels særskilt for dagene 27., 28. og 29. september 1988, dels som et  \r\n\r\n samlet timetal. Der foreligger ikke oplysninger om arbejdstiden for de  \r\n\r\n pågældende medarbejdere, der omfatter såvel fuldtids- som deltidsansatte. De  \r\n\r\n fleste af medarbejderne er anført med et varierende antal strejketimer også  \r\n\r\n torsdag den 29. september, dagen efter fællesmødet, men kun for ganske  \r\n\r\n enkelte af disse er anført flere end 4 strejketimer, maksimalt 6,25 timer.  \r\n\r\n Det er uoplyst, hvor stor en procentdel strejketimerne den 29. september  \r\n\r\n udgør af vedkommende medarbejders normale arbejdstid denne dag. </P>  \r\n\r\n<P>Klagerne har til støtte for påstanden anført, at der hverken er grundlag  \r\n\r\n for bodsfritagelse eller bodsnedsættelse. Afgørelsen af sagen må træffes ud  \r\n\r\n fra den foreliggende praksis, således som denne er beskrevet og kritisk  \r\n\r\n vurderet af Per Jacobsen i bogen Kollektiv Arbejdsret (4. udg.) s.461 ff. De  \r\n\r\n der omtalte sager 7202, 7518, 7545 og 10.577 adskiller sig i øvrigt på  \r\n\r\n væsentlige punkter fra den foreliggende og kan derfor ikke give grundlag for  \r\n\r\n bodsnedsættelse. Navnlig var situationen i de tidligere pådømte sager den, at  \r\n\r\n produktionen kunne genoptages straks ved strejkens afslutning, selv om dette  \r\n\r\n skete midt på dagen nogle timer efter normal arbejdstids begyndelse. Noget  \r\n\r\n sådant lader sig derimod ikke gøre i en daginstitution, der skal være klar  \r\n\r\n til at modtage børnene straks ved normal åbningstid om morgenen. Også andre  \r\n\r\n omstændigheder gør, at praksis som beskrevet hos Per Jacobsen: l.c. s.464,  \r\n\r\n note 169, ikke kan være afgørende for nærværende sag. Når arbejdet - som det  \r\n\r\n skete her - nedlægges på en gang i samtlige kommunens daginstitutioner, må de  \r\n\r\n ansattes organisationer have pligt til at indkalde medlemmerne til et kort  \r\n\r\n orienterende møde om det på fællesmødet besluttede allerede samme dag, som  \r\n\r\n fællesmødet afholdes, således at arbejdet kan genoptages straks den følgende  \r\n\r\n morgen. Hertil kommer det forhold, at arbejdet blev genoptaget til  \r\n\r\n forskellige tidspunkter i løbet af dagen den 29. september, således at der  \r\n\r\n ikke blev givet arbejdsgiveren mulighed for at indrette sig efter den  \r\n\r\n situation, at arbejdet i det hele var normaliseret. Også den omstændighed, at  \r\n\r\n man beskæftiger såvel fuldtids- som deltidsansatte, giver problemer, hvis man  \r\n\r\n ved bodsudmålingen vil følge den praksis, som de tidligere afgørelser er  \r\n\r\n udtryk for. Men - det helt afgørende for bedømmelsen af sagen er, at det på  \r\n\r\n dette område i realiteten ikke er muligt at genoptage arbejdet midt på dagen.  \r\n\r\n</P>  \r\n\r\n<P>De indklagede har anført, at den særlige baggrund for arbejdsnedlæggelsen,  \r\n\r\n som fremgår af fællesmødereferatet, må føre til, at der ikke pålægges de  \r\n\r\n strejkende bod. Kan der ikke gives medhold heri, er spørgsmålet under sagen  \r\n\r\n alene, om den faste praksis for bodsnedsættelse, hvor arbejdet genoptages i  \r\n\r\n rimelig tid efter fællesmødets afholdelse, skal tilsidesættes med den  \r\n\r\n konsekvens, at sager af denne art fremtidig ikke eller kun vanskeligt vil  \r\n\r\n kunne forliges. Det må afvises, allerede fordi retsstillingen for pædagoger  \r\n\r\n ikke bør være en anden end for andre arbejdstagere. </P>  \r\n\r\n<P>Arbejdsretten skal udtale: </P>  \r\n\r\n<P>Efter fællesmødets afholdelse den 28. september 1988 om eftermiddagen blev  \r\n\r\n strejken afsluttet den følgende dag. For de indklagede medlemmers vedkommende  \r\n\r\n skete dette dog først i løbet af dagen, således at henstillingen fra  \r\n\r\n fællesmødet om straks at gå i arbejde ikke blev fulgt. Betingelsen for  \r\n\r\n bodsfritagelse efter arbejdsretslovens § 12, stk. 2, in fine, er herefter  \r\n\r\n ikke opfyldt, og da heller ikke det af de indklagede anførte om baggrunden  \r\n\r\n for arbejdsnedlæggelsen kan begrunde bortfald af bodsansvaret, kan de  \r\n\r\n indklagedes frifindelsespåstand ikke tages til følge. </P>  \r\n\r\n<P>Som sagen foreligger oplyst, finder Arbejdsretten imidlertid ikke i de af  \r\n\r\n klagerne påberåbte omstændigheder grundlag for at fravige hidtidig praksis,  \r\n\r\n hvorefter boden nedsættes, når arbejdet genoptages på første arbejdsdag efter  \r\n\r\n fællesmødet, selv om det sker for sent. Da det må lægges til grund, at  \r\n\r\n arbejdet med ganske få undtagelser blev normaliseret inden for tidsrum, som  \r\n\r\n efter denne praksis begrunder bodsnedsættelse, og da der efter  \r\n\r\n omstændighederne ikke findes tilstrækkelig anledning til at undtage herfra de  \r\n\r\n få tilfælde, i hvilke dette af ikke nærmere oplyste årsager ikke skete, tager  \r\n\r\n Arbejdsretten de indklagedes subsidiære påstand til følge, således at boden  \r\n\r\n fastsættes til halv timebod. </P>  \r\n\r\n<P>T h i k e n d e s f o r r e t : </P>  \r\n\r\n<P>Til Kommunernes Landsforening skal hver af de på sagernes bilag 2 anførte  \r\n\r\n medlemmer henholdsvis af Pædagogisk Medhjælper Forbund (PMF) og af Børne- og  \r\n\r\n Ungdomspædagogernes Landsforbund (BUPL) - med undtagelse af de medlemmer, som  \r\n\r\n ikke er anført med strejketimer den 29. september 1988 - betale en bod, der  \r\n\r\n for medlemmer af PMF fastsættes til 10 kr. og for medlemmer af BUPL til 12  \r\n\r\n kr. for hver time, de pågældende har deltaget i de overenskomststridige  \r\n\r\n arbejdsnedlæggelser i dagene fra den 27. til og med den 29. september 1988.  \r\n\r\n</P>  \r\n\r\n<P>I sagsomkostninger til Arbejdsretten skal de indklagede forbund hver især  \r\n\r\n betale 2.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen, s.461 ff, s.464 (note 169), K 10.775 (A  \r\n\r\n 1986, s.44), K. 9946 (A 1984, s.43). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1990, side 24"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19900301313"
        },
        {
            "displayName": "Entydig dokumentidentifikation",
            "displayValue": "CA006866"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3013"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "04/01/1990"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "88.359 og 88.360"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}