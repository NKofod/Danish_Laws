{
    "id": 119393,
    "title": "MOMSVEJL., AFGØRELSER 1980   0738 DEP. TAB PÅ UERHOLDELIGE FORDRINGER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20071 af 01/01/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0738 Dep. Tab på uerholdelige fordringer </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Ifølge lovens § 13, stk. 6, kan der ved opgørelse af den afgiftspligtige  \r\n\r\n omsætning fradrages 81,97 pct. (ved en momssats på 22 pct.) af konstaterede  \r\n\r\n tab på uerholdelige fordringer vedrørende leverede varer og afgiftspligtige  \r\n\r\n ydelser. <BR>  \r\n\r\n</P>  \r\n\r\n<P>Registrerede virksomheder kan herefter foretage fradrag i  \r\n\r\n afgiftsregnskabet for afgift af tab på debitorer i følgende tilfælde: <BR>  \r\n\r\n</P>  \r\n\r\n<P>a. Når det ved afslutningen af konkurs- og dødsboer (gældsfragåelsesboer)  \r\n\r\n dokumenteres, at der ikke er opnået fuld dækning for det anmeldte krav. <BR>  \r\n\r\n</P>  \r\n\r\n<P>b. Når et tilgodehavende ved gennemførelsen af en tvangsakkord (almindelig  \r\n\r\n tvangsakkord eller en likvidationsakkord) er nedskrevet med en bestemt andel  \r\n\r\n af fordringen. <BR>  \r\n\r\n</P>  \r\n\r\n<P>c. Når der ved tiltrædelsen af en frivillig akkord er sket reduktion af  \r\n\r\n kreditorernes krav mod en skyldner, og kreditors tiltrædelse af akkorden har  \r\n\r\n haft til formål at opnå den størst mulige dækning af fordringen. <BR>  \r\n\r\n</P>  \r\n\r\n<P>Ved vurderingen heraf vil det være af betydning, at akkordforslaget er  \r\n\r\n fremsat af en advokat/brancheforening, at det til brug ved akkorden fremlagte  \r\n\r\n regnskabsmateriale, aktuel statussopgørelse mv. er udarbejdet af en  \r\n\r\n statsautoriseret eller registreret revisor, at mindst halvdelen af  \r\n\r\n skyldnerens kreditorer (beregnet efter beløb) har tiltrådt akkorden, at  \r\n\r\n akkorddividenden er mindst lige så stor som den beregnede dividende ved  \r\n\r\n gennemførelse af konkurs, at akkorden stort set udtømmer skyldnerens midler,  \r\n\r\n og at kreditor ikke er skyldneren nærstående, jf. konkurslovens § 2. <BR>  \r\n\r\n</P>  \r\n\r\n<P>Der skal kunne fremlægges rimelig dokumentation vedrørende de nævnte  \r\n\r\n forhold og vedrørende akkorddividendens størrelse, f.eks. i form af en særlig  \r\n\r\n erklæring fra en advokat/brancheforening. <BR>  \r\n\r\n</P>  \r\n\r\n<P>d. Når det af udskrift af fogedprotokollen fremgår, at fogedforretning for  \r\n\r\n den pågældende fordring har været forgæves, eller når det ved udskrift af  \r\n\r\n fogedprotokollen kan dokumenteres, at en anden kreditor inden for et tidsrum  \r\n\r\n af højst 6 måneder har foretaget udlægsforretning hos den pågældende debitor  \r\n\r\n uden at kunne opnå fuld dækning for sit tilgodehavende. <BR>  \r\n\r\n</P>  \r\n\r\n<P>e. Når der i øvrigt kan anses at være foretaget tilstrækkeligt til  \r\n\r\n fordringens inddrivelse. Ved vurderingen heraf må der bl.a. tages hensyn til  \r\n\r\n fordringens størrelse. Det vil normalt være en forudsætning for at foretage  \r\n\r\n fradrag, at handelsforbindelsen med den pågældende debitor er ophørt mindst 1  \r\n\r\n år, før fradraget foretages. <BR>  \r\n\r\n</P>  \r\n\r\n<P>Det er i alle tilfælde en forudsætning for at foretage fradrag, at det af  \r\n\r\n det foreliggende regnskabsmateriale mv. fremgår, hvorledes der er forholdt  \r\n\r\n med de udestående fordringer, og at regnskabet i øvrigt føres således, at det  \r\n\r\n sikres, at de fradragne beløb afgiftsberigtiges i det omfang, de senere måtte  \r\n\r\n indgå. <BR>  \r\n\r\n</P>  \r\n\r\n<P>Der skal dog ikke ske afgiftsberigtigelse af den del af eventuelle  \r\n\r\n punktafgifter, f.eks. afgift af vin, spiritus og øl, der indbetales i henhold  \r\n\r\n til konkurslovens § 96. <BR>  \r\n\r\n</P>  \r\n\r\n<P>Der kan som hovedregel ikke foretages fradrag for forventet tab på  \r\n\r\n debitorer. For så vidt angår forventet tab på fordringer i konkurs- og  \r\n\r\n dødsboer (gældsfragåelsesboer), kan der dog foretages et foreløbigt fradrag,  \r\n\r\n før bobehandlingen er endelig afsluttet. Det er en forudsætning, at  \r\n\r\n virksomheden er i besiddelse af en erklæring fra boets kurator om, at  \r\n\r\n dividenden ikke forventes at overstige en nærmere angiven procent af  \r\n\r\n fordringen. <BR>  \r\n\r\n</P>  \r\n\r\n<P>Foreløbigt fradrag for forventet tab kan endvidere foretages, når  \r\n\r\n skyldneren har anmeldt betalingsstandsning. Det er en betingelse, at der  \r\n\r\n foreligger en erklæring fra et af skifteretten beskikket tilsyn om, at det må  \r\n\r\n forventes, at de uprivilegerede kreditorer ikke vil kunne opnå dækning ud  \r\n\r\n over en nærmere angivet procent af deres tilgodehavender ved den gunstigste  \r\n\r\n af de kreditorordninger, der arbejdes med. Det er endvidere en betingelse, at  \r\n\r\n beregningen af dækningsprocenten bygger på en for skyldneren ajourført  \r\n\r\n status, der på forlangende må tilstilles toldvæsenet. <BR>  \r\n\r\n</P>  \r\n\r\n<P>Fradrag for tab kan foretages af pant- eller udlægshavere, når der har  \r\n\r\n været afholdt tvangsauktion over en landbrugsejendom, ved hvilken det  \r\n\r\n konstateres, at der ikke opnås dækning til pant- eller udlægshaveren. Det  \r\n\r\n samme gælder i øvrigt ved alle personligt drevne virksomheders tvangssalg af  \r\n\r\n den faste ejendom, når denne har tjent til såvel bolig for indehaveren som  \r\n\r\n lokaler for virksomheden. <BR>  \r\n\r\n</P>  \r\n\r\n<P>Der kan ikke foretages fradrag i den afgiftspligtige omsætning for den  \r\n\r\n kursdifference, der opstår ved transport (salg eller overdragelse) til tredje  \r\n\r\n af et tilgodehavende for leverancer af varer og afgiftspligtige ydelser til  \r\n\r\n en lavere værdi end fordringens nominelle værdi. <BR>  \r\n\r\n</P>  \r\n\r\n<P>Afgørelsen er suppleret/ændret ved Dep.841. Se også Dep.503, Dep.504 og  \r\n\r\n Dep.505. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19807MA0071"
        },
        {
            "displayName": "Entydig dokumentidentifikation",
            "displayValue": "AN008351"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1980"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}