{
    "id": 107810,
    "title": "1987 BTL 25   BETÆNKNING OVER FORSLAG TIL LOV OM ÆNDRING AF RETSPLEJELOVEN (FRI PROCES   OG RETSHJÆLP)    NR L 25 1987-88, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/2 BTL 25",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 25 </P>  \r\n\r\n<P></P>  \r\n\r\n<P>Betænkning over Forslag til lov om ændring af retsplejeloven (Fri proces  \r\n\r\n og retshjælp) <BR>  \r\n\r\n Nr L 25 1987-88, 2. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19880616 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalgsarbejdet har i øvrigt formet sig som en fortsættelse af  \r\n\r\n udvalgsbehandlingen af et tilsvarende lovforslag fremsat af justitsministeren  \r\n\r\n i 1. samling (L 16). </P>  \r\n\r\n<P>Der er af justitsministeren, af et flertal og af et mindretal stillet  \r\n\r\n ændringsforslag, hvorom henvises til de ledsagende bemærkninger. </P>  \r\n\r\n<P>Et af udvalgets spørgsmål er optrykt som bilag til betænkningen tillige  \r\n\r\n med justitsministerens svar herpå. </P>  \r\n\r\n<P>Et <B>flertal</B> (udvalget med undtagelse af Fremskridtspartiets medlem)  \r\n\r\n kan tiltræde justitsministerens indstilling vedrørende en forhøjelse af  \r\n\r\n statens tilskud til retshjælpsinstitutionerne, idet flertallet dog må  \r\n\r\n forudsætte, at staten fortsat øger tilskuddet til de private  \r\n\r\n retshjælpsinstitutioner og orienterer udvalget herom inden udgangen af det  \r\n\r\n kommende folketingsår. Dette giver de private retshjælpsinstitutioner  \r\n\r\n mulighed for at fastholde det hidtidige aktivitetsniveau samt at forbedre  \r\n\r\n retshjælpstilbudet til borgerne, hvilket flertallet finder påkrævet. </P>  \r\n\r\n<P>Flertallet finder det hensigtsmæssigt, at retshjælpsudvalget får mulighed  \r\n\r\n for at færdiggøre sit arbejde og dermed opfylde sit kommissorium. Flertallet  \r\n\r\n skal henstille til justitsministeren, at den endelige betænkning foreligger  \r\n\r\n inden udgangen af folketingsåret 1990-91. </P>  \r\n\r\n<P>Herefter indstiller et <B>mindretal</B> (Det Konservative Folkepartis,  \r\n\r\n Venstres, Det Radikale Venstres, Centrum-Demokraternes og Kristeligt  \r\n\r\n Folkepartis medlemmer af udvalget) lovforslaget til <B>vedtagelse</B> med de  \r\n\r\n under nr. 1 og nr. 3 stillede ændringsforslag. </P>  \r\n\r\n<P>Et <B>andet mindretal</B> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til vedtagelse med de stillede  \r\n\r\n ændringsforslag. </P>  \r\n\r\n<P>Et <B>tredje mindretal</B> (Fremskridtspartiets medlem af udvalget)  \r\n\r\n indstiller lovforslaget til <B>forkastelse</B> ved 3. behandling. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <B>flertal</B> (udvalget undtagen FP): </P>  \r\n\r\n<P>1) Efter nr. 5 indsættes som nyt nummer: </P>  \r\n\r\n<P>&#187; <B>01.</B> Efter § 330 indsættes som ny paragraf: </P>  \r\n\r\n<P>&#187; <B>§ 330 a.</B> Indtægts- og beløbsgrænser, der fastsættes i medfør  \r\n\r\n af § 330, stk. 3, reguleres hvert år pr. 1. januar på grundlag af  \r\n\r\n reguleringspristallet for juli i det foregående år. Beløbene reguleres med  \r\n\r\n samme procent som den, hvormed reguleringspristallet er ændret i forhold til  \r\n\r\n pristallet for januar 1988. Den nævnte procentvise regulering beregnes med  \r\n\r\n een decimal. De efter procentreguleringen fremkomne beløb afrundes opad til  \r\n\r\n nærmeste med 1.000 delelige kronebeløb. </P>  \r\n\r\n<P>Stk. 2. Justitsministeren bekendtgør hvert år, hvilke reguleringer der  \r\n\r\n skal finde sted.&#171;&#187; </P>  \r\n\r\n<P>Af et <B>mindretal</B> (S og SF): </P>  \r\n\r\n<P>2) <B>Nr. 9</B> udgår. </P>  \r\n\r\n<P>Af <B>justitsministeren,</B> tiltrådt af et <B>flertal</B> (udvalget  \r\n\r\n undtagen FP): </P>  \r\n\r\n<P>Til § 2 </P>  \r\n\r\n<P>3) Efter stk. 1 indsættes som nyt stykke: </P>  \r\n\r\n<P>&#187;Stk. 2. Fra lovens ikrafttræden dækker retshjælpsforsikringer egne  \r\n\r\n sagsomkostninger, såfremt forsikringstageren har fri proces. Eksisterende  \r\n\r\n policer behøver ikke forsynes med påtegning herom. Forsikringstageren kan  \r\n\r\n ikke opsige forsikringsaftalen på grund af en forhøjelse af præmien, der  \r\n\r\n alene er begrundet med den ændring af forsikringen, der følger af 1.  \r\n\r\n pkt.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Forslagsstillerne finder det særdeles uheldigt, at indtægtsgrænserne ikke  \r\n\r\n har været reguleret siden 1981. For at undgå en gentagelse af dette foreslås  \r\n\r\n det, at der indføres en dyrtidsregulering af indtægts- og beløbsgrænserne.  \r\n\r\n</P>  \r\n\r\n<P>Til nr. 2 </P>  \r\n\r\n<P>Når en person har dokumenteret et behov for at få bevilget fri proces,  \r\n\r\n synes det ikke rimeligt, at der skal betales et gebyr for at få fri proces.  \r\n\r\n</P>  \r\n\r\n<P>Til nr. 3 </P>  \r\n\r\n<P>Baggrunden for ændringsforslaget er de overgangsspørgsmål, som  \r\n\r\n lovforslagets § 1, nr. 3, medfører for eksisterende retshjælpsforsikringer.  \r\n\r\n Efter § 1, nr. 3, indsættes et nyt stk. 2 i retsplejelovens § 330, således at  \r\n\r\n en bevilling til fri proces alene omfatter de omkostninger ved sagen, der  \r\n\r\n ikke er dækket af en retshjælpsforsikring eller anden form for forsikring.  \r\n\r\n</P>  \r\n\r\n<P>Efter § 4 i de gældende fællesbetingelser for retshjælpsforsikring, der er  \r\n\r\n gengivet i retshjælpsudvalgets betænkning side 178, dækker forsikringen ved  \r\n\r\n fri proces (uden fradrag af selvrisiko) alene de af retten pålagte  \r\n\r\n omkostninger til modparten. Retshjælpsforsikringen dækker således ikke egne  \r\n\r\n sagsomkostninger, der hidtil udelukkende har været dækket af staten, jf.  \r\n\r\n retsplejelovens § 332, stk. 1. </P>  \r\n\r\n<P>Da forsikringsdækningen ved forslaget til § 330, stk. 2, gøres principal i  \r\n\r\n forhold til fri proces, skal forsikringen ud over omkostninger til modparten  \r\n\r\n tillige dække egne sagsomkostninger. Dette nødvendiggør en ændring af § 4 i  \r\n\r\n de enkelte forsikringspolicer og en eventuel (mindre) præmieforhøjelse, der  \r\n\r\n uden særlig lovhjemmel alene kan ske med 1 års varsel til første  \r\n\r\n hovedforfaldsdato. </P>  \r\n\r\n<P>For at opnå en ensartet og samtidig ikrafttræden af de nye  \r\n\r\n forsikringsbetingelser allerede ved lovens ikrafttræden foreslås, at alle  \r\n\r\n retshjælpsforsikringer fra dette tidspunkt dækker egne sagsomkostninger ved  \r\n\r\n fri proces, uden at policen skal forsynes med påtegning herom. Samtidig  \r\n\r\n fastsættes, at forsikringstageren ikke kan opsige forsikringsaftalen på grund  \r\n\r\n af en forhøjelse af præmien, der alene er begrundet i den nævnte ændring af  \r\n\r\n forsikringen. </P>  \r\n\r\n<P>Det kan oplyses, at en tilsvarende ikrafttrædelsesbestemmelse bl.a. blev  \r\n\r\n anvendt i forbindelse med en forhøjelse af forsikringsdækningen ved  \r\n\r\n færdselsulykker (færdselslovens § 142). </P>  \r\n\r\n<P>Det kan endvidere oplyses, at spørgsmålet om den nærmere udformning af  \r\n\r\n bestemmelsen har været drøftet med Assurandør-Societetet. Societetet har  \r\n\r\n foreslået, at reglen affattes således, at retshjælpsforsikringen dækker egne  \r\n\r\n sagsomkostninger, men med fradrag af den for retshjælpsforsikringen gældende  \r\n\r\n selvrisiko. </P>  \r\n\r\n<P>Assurandør-Societetet har i den forbindelse henvist til, at det i  \r\n\r\n retshjælpsudvalgets betænkning side 120 er anført, at der vil &#187;være  \r\n\r\n mulighed for fri procesdækning for de omkostninger, der i det enkelte  \r\n\r\n tilfælde ikke dækkes af forsikringen, <B>herunder for selvrisikobeløbet</B>  \r\n\r\n og omkostninger, der ligger ud over forsikringens makimum&#171;. </P>  \r\n\r\n<P>Efter § 5 i fællesbetingelserne for retshjælpsforsikring kan selskabets  \r\n\r\n ydelse for en forsikringsbegivenhed ikke overstige 30.000 kr. (inkl. moms) ud  \r\n\r\n over sikredes selvrisiko, der andrager de første 10 pct. af de samlede  \r\n\r\n omkostninger, dog mindst 500 kr. og højst 3.000 kr. </P>  \r\n\r\n<P>Efter Justitsministeriets opfattelse bør der ikke på denne måde foretages  \r\n\r\n en så væsentlig udhuling af lovforslagets grundlæggende princip om at gøre  \r\n\r\n retshjælpsforsikringen til den primære sikring mod befolkningens  \r\n\r\n procesudgifter. Hertil kommer, at der som nævnt ovenfor ikke efter de  \r\n\r\n gældende forsikringsbetingelser ved retshjælpsforsikringens dækning af  \r\n\r\n omkostninger til modparten sker fradrag af selvrisiko. </P>  \r\n\r\n<P>Grethe Fenger Møller (KF) fmd. <B>Fischer (KF) Helge Adam Møller (KF)  \r\n\r\n Bjørn Elmquist (V) Inge Dahl-Sørensen (V) Pia Kjærsgaard (FP) Kirsten Lee  \r\n\r\n (RV) Nør Christensen (CD) Kofod-Svendsen (KRF) Erling Christensen (S) Ole  \r\n\r\n Espersen (S) Søren Hansen (S) Tove Lindbo Larsen (S) Lissa Mathiasen (S)  \r\n\r\n Carsten Andersen (SF) Leif Hermann (SF) Ebba Strange (SF)</B> nfmd. </P>  \r\n\r\n<P>Bilag 1 </P>  \r\n\r\n<P>Et af udvalgets spørgsmål til justitsministeren og dennes svar herpå </P>  \r\n\r\n<P>Spørgsmål 3: </P>  \r\n\r\n<P>&#187;Ministeren bedes konkretisere sine bemærkninger i svarene på  \r\n\r\n spørgsmål 15 og spørgsmål 24 til L 16 (1. samling) om ministerens  \r\n\r\n overvejelser om en styrkelse af retshjælpsinstitutionerne.&#171; </P>  \r\n\r\n<P>Svar: </P>  \r\n\r\n<P>Det kan oplyses, at statens tilskud til retshjælpsinstitutionerne på  \r\n\r\n Justitsministeriets bidrag til finanslovforslaget for 1989 vil blive sat til  \r\n\r\n 6,0 mio. kr., dvs. en forhøjelse fra 1988 på 1,6 mio. kr. svarende til en  \r\n\r\n stigning på 36 pct. </P>  \r\n\r\n<P>Justitsministeriet vil endvidere i de kommende år overveje yderligere  \r\n\r\n forhøjelser på baggrund af de indhøstede erfaringer og de modtagne  \r\n\r\n ansøgninger om tilskud m.v. </P>  \r\n\r\n<P>Om udviklingen i størrelsen af de hidtidige bevillinger på området  \r\n\r\n henvises i øvrigt til retshjælpsudvalgets betænkning nr. 1113/1987, side 87.  \r\n\r\n</P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslagene ved 2. behandling blev henvist </P>  \r\n\r\n<P>til fornyet udvalgsbehandling, behandlet disse i to møder og har </P>  \r\n\r\n<P>herunder stillet spørgsmål til justitsministeren, som denne har </P>  \r\n\r\n<P>besvaret skriftligt og i samråd. </P>  \r\n\r\n<P>Der er af et flertal stillet ændringsforslag til det under II nævnte  \r\n\r\n lovforslag, hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) det under I anførte lovforslag til <I>vedtagelse  \r\n\r\n uændret</I> og det under II anførte lovforslag til <I>vedtagelse</I> med det  \r\n\r\n stillede ændringsforslag. </P>  \r\n\r\n<P>Flertallet bemærker vedrørende det under II anførte lovforslag, at man  \r\n\r\n ikke i forbindelse med behandlingen af lovforslaget har taget stilling til,  \r\n\r\n hvorledes indkomstgrundlaget i forbindelse med de økonomiske betingelser for  \r\n\r\n at kunne få fri proces og advokatretshjælp skal beregnes, herunder hvorvidt  \r\n\r\n man skal undlade at medtage det beregnede formueafkast i indkomstgrundlaget.  \r\n\r\n</P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller de  \r\n\r\n under I og II anførte lovforslag til <I>forkastelse. </I></P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P>II. Forslag til lov om ændring af retsplejeloven </P>  \r\n\r\n<P>(Fri proces og retshjælp) </P>  \r\n\r\n<P>(af Ole Espersen (S) og Leif Hermann (SF) m.fl.) </P>  \r\n\r\n<P>Af et flertal (udvalget undtagen FP): </P>  \r\n\r\n<P>Til § 1 </P>  \r\n\r\n<P>1) <I>Nr. 10</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget indebærer, at der ikke gives justitsministeren hjemmel  \r\n\r\n til at betinge en bevilling til fri proces af, at der indbetales et gebyr til  \r\n\r\n statskassen. </P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Inge Dahl-Sørensen (V) Pia Kjærsgaard (FP) Kirsten Lee  \r\n\r\n (RV) Nør Christensen (CD) Kofod-Svendsen (KRF) Erling Christensen (S) Ole  \r\n\r\n Espersen (S) Søren Hansen (S) Tove Lindbo Larsen (S) Lissa Mathiasen (S)  \r\n\r\n Carsten Andersen (SF) Leif Hermann (SF) Ebba Strange (SF)</I> nfmd. <I>  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/07/1988"
        },
        {
            "displayName": "Accession",
            "displayValue": "198724K00025"
        },
        {
            "displayName": "Entydig dokumentidentifikation",
            "displayValue": "CL004641"
        },
        {
            "displayName": "Dato for førstegangsindlæggelse",
            "displayValue": "20/07/1988"
        },
        {
            "displayName": "Dato for indlæggelse",
            "displayValue": "20/07/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}