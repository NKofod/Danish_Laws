{
    "id": 28611,
    "title": "Permutation af vilkår for overdragelse af skole til kommune.",
    "documentTypeId": "300",
    "isSagsforlobPeriodValid": true,
    "shortName": "FOU nr 1991.98",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n A overdrog i 1918 en skole, S til K kommune på nærmere bestemte vilkår,  \r\n\r\n herunder vedrørende reglerne for S's drift. Påtaleretten med hensyn til  \r\n\r\n vilkårene skulle ved A's død overgå til dennes nevø, B. I tilfælde af B's  \r\n\r\n forfald skulle den overgå til Undervisningsministeriet(UVM).  \r\n\r\n</P>  \r\n\r\n<P class=\"Resume\">  \r\n\r\n Justitsministeriet (JMT) tillod efter anmodning fra K ændring af  \r\n\r\n vilkårene. Endvidere blev UVM fritaget for påtaleretten. Begge dele skete i  \r\n\r\n medfør af arvelovens § 69. Bestyrelsen for S klagede til ombudsmanden over  \r\n\r\n JMT's permutation.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden fandt ikke, at den omstændighed, at de aftalte  \r\n\r\n vilkår var fastsat ved en overdragelse før arvelovens ikrafttræden, var til  \r\n\r\n hinder for, at arvelovens § 69 eller principperne i denne kunne finde  \r\n\r\n anvendelse.  \r\n\r\n</P>  \r\n\r\n<P class=\"Resume\">  \r\n\r\n Heller ikke gymnasieloven fra 1977 fandtes at være til hinder for  \r\n\r\n den tilladte ændring af vilkårene.  \r\n\r\n</P>  \r\n\r\n<P class=\"Resume\">  \r\n\r\n Endvidere fandt ombudsmanden under hensyn til, at ændringer af  \r\n\r\n vilkårene ville kræve JMT's tilladelse efter arvelovens § 69, ikke at JMT  \r\n\r\n havde  \r\n\r\n været forpligtet til at indsætte en ny påtaleberettiget. (J. nr.  \r\n\r\n 1991-850-619).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Permutation af vilkår for overdragelse af skole til kommune.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestyrelsen for en skole  \r\n\r\n klagede over Justitsministeriets afgørelse af 21. november 1990 vedrørende  \r\n\r\n permutation af visse af vilkårene for A's overdragelse af A's Fællesskole, nu  \r\n\r\n S, til en kommune, K.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af oplysningerne  \r\n\r\n i sagen, herunder af et af professor, dr.jur. C udarbejdet responsum, at  \r\n\r\n overdragelsen af skolen til K fandt sted i 1918, og at der i skødet bl.a.  \r\n\r\n blev  \r\n\r\n fastsat følgende vilkår for overdragelsen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Kommunen forpligter sig  \r\n\r\n til stedse at opretholde Skolen som en fuldstændig højere Almenskole med  \r\n\r\n Underklasser og ordnet saaledes, at der kun er adgang for Børn, hvis Forældre  \r\n\r\n nærer et særligt Ønske om Fællesundervisning, at der - saa vidt muligt -  \r\n\r\n findes  \r\n\r\n lige mange Drenge og Piger i hver Klasse, samt at der - med enkelte  \r\n\r\n undtagelser  \r\n\r\n i 1. og 2. Underklasse - ikke maa optages Elever, der har gaaet i  \r\n\r\n Særskole.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vedrørende skolens ordning og  \r\n\r\n drift skulle udarbejdes nærmere regler, som kunne underkastes revision, når  \r\n\r\n kommunalbestyrelsen fandt det nødvendigt, og som skulle revideres 10 år efter  \r\n\r\n overdragelsen. Revision af reglerne skulle, så længe A var i live, ske efter  \r\n\r\n forhandlinger med hende. De regler, som blev fastsat herom ved skolens  \r\n\r\n overtagelse, har stort set været gældende siden, og går bl.a. ud på, at  \r\n\r\n skolen  \r\n\r\n står åben for børn uden hensyn til forældres stand, økonomiske forhold eller  \r\n\r\n bopæl i byen, at skolen skal være en sammenhængende skole, bestående af en  \r\n\r\n grundskole og en fuldstændig højere almenskole, at eleverne skal kunne  \r\n\r\n forblive  \r\n\r\n på skolen i hele deres skoletid, idet adgang til henholdsvis mellemskole og  \r\n\r\n gymnasium dog kun står åben efter de til enhver tid for K's kommuneskoler  \r\n\r\n gældende bestemmelser, at elevtallet i hver klasse skal holdes på omtrent 21,  \r\n\r\n og at skolens nuværende klassetal ikke kan udvides ved oprettelse af flere  \r\n\r\n klasser på samme klassetrin.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved overdragelsen overtog K  \r\n\r\n skolens drift samt de understøttelser og pensioner, som hvilede på skolen,  \r\n\r\n idet  \r\n\r\n understøttelserne udgjorde mindre end 200 kr. årlig. Kommunen fik til gengæld  \r\n\r\n overdraget ejendommen med inventar, vurderet til 185.000 kr., med en samlet  \r\n\r\n pantegæld på 111.000 kr., som i overensstemmelse med overdragelsesvilkårene  \r\n\r\n blev eftergivet kommunen ved A's død i 1947.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 10. marts 1938 underskrev  \r\n\r\n A for notarius publicus en erklæring, hvorefter &quot;Paataleretten med  \r\n\r\n Hensyn  \r\n\r\n til de Bestemmelser, der i henhold til mit Tilbud til (K) og dennes Svar af  \r\n\r\n 18.  \r\n\r\n Maj 1918 gælder med hensyn til Ordningen af (S) (A's Fællesskole) efter min  \r\n\r\n Død  \r\n\r\n skal overgaa til min Nevø, professor (B), eller i dennes forfald til  \r\n\r\n Undervisningsministeriet.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 14. juni  \r\n\r\n 1989 ansøgte K om tilladelse til ændring af nogle af de vilkår, under hvilke  \r\n\r\n K  \r\n\r\n i sin tid modtog S. Anmodningen omfattede bl.a. følgende spørgsmål: Antallet  \r\n\r\n af  \r\n\r\n elever i 1. klasse, indførelse af en fortrinsret til optagelse på skolen for  \r\n\r\n børn af det tidligere R's Skoles skoledistrikt omfattende op til halvdelen af  \r\n\r\n pladserne i en klasse og dublering af 1. klasse under visse nærmere  \r\n\r\n betingelser. Anmodningen blev fremsendt af Undervisningsministeriet til  \r\n\r\n Justitsministeriet ved skrivelse af 29. marts 1990. Undervisningsministeriet  \r\n\r\n redegjorde i skrivelsen for, at man ikke fandt, at de ønskede ændringer var i  \r\n\r\n strid med de grundlæggende overdragelsesvilkår, at ændringerne ville kunne  \r\n\r\n gennemføres uden at komme i strid med den gældende lovgivning på  \r\n\r\n gymnasieområdet, og at pædagogiske grunde ikke kunne antages at tale imod  \r\n\r\n ændringerne. Samtidig redegjordes for, at skolens ledelse, skolerådet og  \r\n\r\n Foreningen  \r\n\r\n S var stærkt imod de foreslåede ændringer.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Henvendelsen gav anledning  \r\n\r\n til en brevveksling mellem Justitsministeriet, K, Foreningen S og  \r\n\r\n Undervisningsministeriet. Sidstnævnte oplyste i skrivelse af 11. oktober 1990  \r\n\r\n til Justitsministeriet, at A's testamentariske bestemmelse i 1938 vedrørende  \r\n\r\n påtaleretten blev konciperet uden forudgående drøftelser med ministeriet, og  \r\n\r\n gav samtidig udtryk for, at ministeriet fandt det rigtigst at bede sig  \r\n\r\n fritaget for den tillagte påtaleret, da der vil kunne opstå situationer, hvor  \r\n\r\n ministeriets forpligtelse som øverste skolemyndighed vil kunne komme til at  \r\n\r\n kollidere med de forpligtelser, der følger af påtaleretten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriet traf  \r\n\r\n afgørelse i sagen ved skrivelse af 21. november 1990 stilet til  \r\n\r\n Undervisningsministeriet. I afgørelsen henvises til, at det af  \r\n\r\n overdragelsesvilkårene fra 1918 fremgår, at de nærmere regler for skolens  \r\n\r\n ordning og drift blev fastsat til at gælde indtil videre, og at de kunne  \r\n\r\n fraviges ved bestemmelse truffet af kommunalbestyrelsen. Justitsministeriet  \r\n\r\n fandt på dette grundlag, at K kunne træffe afgørelse om en forhøjelse af  \r\n\r\n elevtallet i 1. klasse samt om dublering af 1. klasse uden, at dette  \r\n\r\n forudsatte  \r\n\r\n Justitsministeriets tilladelse efter arvelovens § 69. Permutation efter  \r\n\r\n arvelovens § 69 fandtes derimod nødvendig, for så vidt angik den ønskede  \r\n\r\n bestemmelse om fortrinsret for børn fra det tidligere R's Skoles  \r\n\r\n skoledistrikt.  \r\n\r\n Justitsministeriet tillod den ønskede bestemmelse herom, idet ministeriet  \r\n\r\n navnlig  \r\n\r\n lagde vægt på, at fællesundervisning af drenge og piger i dag er sædvanligt.  \r\n\r\n Det var derfor ikke nødvendigt i fundatsen at sikre fortrinsret for forældre  \r\n\r\n med et særligt ønske herom. Justitsministeriet imødekom samtidig i medfør af  \r\n\r\n arvelovens § 69, jf. bekendtgørelse nr. 29 af 15. februar 1965, eller dennes  \r\n\r\n analogi Undervisningsministeriets ansøgning om at blive fritaget for  \r\n\r\n påtaleretten med tilkendegivelse om, at Justitsministeriet ikke havde fundet  \r\n\r\n grundlag for at træffe bestemmelse om indsættelse af en anden  \r\n\r\n påtaleberettiget.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 8. januar 1991  \r\n\r\n anmodede Foreningen S herefter justitsministeren om, at påtaleretten blev  \r\n\r\n tillagt foreningen, idet foreningen under henvisning til en principbeslutning  \r\n\r\n truffet af K om nedlæggelse af skolens gymnasieafdeling gav udtryk for  \r\n\r\n bekymring for, at der ville fremkomme langt mere vidtgående  \r\n\r\n permutationsønsker,  \r\n\r\n end Justitsministeriet ved sin afgørelse af 21. november 1990 havde taget  \r\n\r\n stilling til. Justitsministeriet svarede i skrivelse af 4. februar 1991, at  \r\n\r\n ministeriet ikke fandt anledning til at indsætte foreningen som  \r\n\r\n påtaleberettiget.  \r\n\r\n Ministeriet havde herved navnlig lagt vægt på, at A ikke havde tilkendegivet,  \r\n\r\n hvem hun ønskede indsat i tilfælde af Undervisningsministeriets forfald, og  \r\n\r\n at  \r\n\r\n hendes interesser i øvrigt måtte anses for tilstrækkeligt varetaget ved, at  \r\n\r\n en eventuel ændring af gavebrevets vilkår ville kræve Justitsministeriets  \r\n\r\n tilladelse efter princippet i arvelovens § 69.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med skrivelse af 23.maj 1991  \r\n\r\n indbragte Bestyrelsen for S sagen for mig. Jeg forstod bestyrelsens  \r\n\r\n henvendelse  \r\n\r\n som en klage over følgende forhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1. Justitsministeriet har  \r\n\r\n ikke haft fornøden hjemmel til at træffe bestemmelse om permutation; dette  \r\n\r\n begrundes med  \r\n\r\n</P>  \r\n\r\n<P class=\"Litra\" style='margin-left:37.85pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 37.85pt'>  \r\n\r\n at arvelovens § 69 som en senere tilkommende  \r\n\r\n lovbestemmelse ikke er anvendelig i nærværende sag,  \r\n\r\n</P>  \r\n\r\n<P class=\"Litra\" style='margin-left:37.85pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 37.85pt'>  \r\n\r\n at overdragelsen af skolen i 1918 fandt sted efter en  \r\n\r\n forhandling med K om vilkårene, hvorfor der er tale om en kontraktlig aftale,  \r\n\r\n hvis vilkår ikke kan ændres ved permutation, og  \r\n\r\n</P>  \r\n\r\n<P class=\"Litra\" style='margin-left:37.85pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 37.85pt'>  \r\n\r\n at en ændring af de ved overdragelsen fastsatte vilkår  \r\n\r\n strider imod den revision af gymnasieloven, som blev gennemført i 1977.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2. Justitsministeriets  \r\n\r\n begrundelse for at tillade permutation af optagelseskriterierne til skolen  \r\n\r\n under henvisning til, at fællesundervisning i dag er sædvanligt, er ikke  \r\n\r\n holdbar.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 3. Justitsministeriet må  \r\n\r\n antages at have haft pligt til at sørge for, at påtaleretten blev overført  \r\n\r\n til  \r\n\r\n en ny påtaleberettiget. Bestyrelsen har dog under dette punkt tiltrådt, at  \r\n\r\n Justitsministeriet har fritaget Undervisningsministeriet for påtaleretten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til bestyrelsen  \r\n\r\n udtalte jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<I>  \r\n\r\n Ad punkt 1, a  \r\n\r\n</I>  \r\n\r\n :  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arvelovens § 69 er sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Har testator pålagt en  \r\n\r\n arving en bestemt anvendelse af arven eller indskrænkninger i rådigheden over  \r\n\r\n denne, kan justitsministeren, når hensynet til arvingens tarv taler derfor -  \r\n\r\n navnlig hvis forholdene har forandret sig - tillade sådanne afvigelser fra  \r\n\r\n testamentet, som ikke væsentlig fraviger testationens formål og karakter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Stk. 2. Har testator indsat  \r\n\r\n nogen til at påse overholdelsen af sådan forskrift, kan afvigelsen ikke ske  \r\n\r\n uden dennes samtykke, medmindre særlige omstændigheder taler derfor.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af forarbejderne til  \r\n\r\n bestemmelsen, jf. betænkning nr. 291/1961 om arvelovgivningen s. 126-128,  \r\n\r\n fremgår, at den tilsvarende bestemmelse i tidligere kommissionsudkast havde  \r\n\r\n været formuleret som en regel, hvorefter Justitsministeriet &quot;som  \r\n\r\n hidtil&quot; kunne tillade sådanne afvigelser fra et testamente, som nu er  \r\n\r\n nævnt i arvelovens § 69. I det endelige forslag til § 69 udgik imidlertid  \r\n\r\n ordene &quot;som hidtil&quot;, idet det fremgår af betænkningen s. 127, at  \r\n\r\n der  \r\n\r\n ikke herved tilsigtedes nogen realitetsændring.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Har forholdene efter  \r\n\r\n testators eller en gavegivers død ændret sig væsentligt, synes det da også at  \r\n\r\n måtte følge af de almindelige retsgrundsætninger, som er udviklet bl.a. inden  \r\n\r\n for den såkaldte forudsætningslære, at der af hensyn til arvingen eller  \r\n\r\n gavemodtager vil kunne tillades sådanne afvigelser fra de oprindelige vilkår  \r\n\r\n i  \r\n\r\n testamentet eller gavebrevet, som ikke væsentligt fraviger testationens eller  \r\n\r\n gavens formål og karakter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n At der ud fra almindelige  \r\n\r\n retsgrundsætninger tilkommer centraladministrationen en vis permutationsret,  \r\n\r\n som giver adgang til at ændre i testamenter, gavebreve, fundatser o.lign. er  \r\n\r\n endvidere forudsat i bekendtgørelse nr. 29 af 15. februar 1965, hvorved der  \r\n\r\n skete en overførelse til Justitsministeriet af alle sager om ændringer i  \r\n\r\n testamenter, gavebreve m.v.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg finder på denne baggrund  \r\n\r\n ikke anledning til at kritisere, at Justitsministeriet har fundet arvelovens  \r\n\r\n §  \r\n\r\n 69 eller principperne heri anvendelig på en disposition foretaget før  \r\n\r\n arvelovens ikrafttræden i 1964.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<U>  \r\n\r\n &nbsp;</U>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad punkt 1, b  \r\n\r\n</I>  \r\n\r\n :  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n At overdragelsen i 1918 af  \r\n\r\n (A's) Fællesskole til (K) fandt sted efter en forudgående forhandling med  \r\n\r\n kommunen om vilkårene for overdragelsen, ændrer ikke det forhold, at der ved  \r\n\r\n overdragelsen og ved (A's) senere død i 1947 skete en i vid udstrækning  \r\n\r\n vederlagsfri overdragelse af meget betydelige værdier til (K). Der har derfor  \r\n\r\n efter min opfattelse klart været tale om en gavedisposition, som har pålagt  \r\n\r\n modtageren en bestemt anvendelse af gaven og visse indskrænkninger i  \r\n\r\n rådigheden over denne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Permutation efter arvelovens  \r\n\r\n § 69 eller principperne heri kan derfor kun anses for udelukket, hvis  \r\n\r\n begrænsningerne i rådigheden har karakter af en betingelse, hvis  \r\n\r\n ikke-overholdelse fører til, at gaven skal gå tilbage til (A's) arvinger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min gennemgang af sagen  \r\n\r\n har jeg ingen holdepunkter for at antage, at de for overdragelsen fastsatte  \r\n\r\n vilkår har en sådan karakter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad punkt 1, c  \r\n\r\n</I>  \r\n\r\n :  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n § 1, stk. 4, i gymnasieloven  \r\n\r\n fra 1977 havde følgende ordlyd:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Til en offentlig  \r\n\r\n gymnasieskole kan der i særlige tilfælde være knyttet en skoleafdeling, der  \r\n\r\n tilbyder undervisning efter reglerne i kap. 2 i lov om folkeskolen.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af motiverne til  \r\n\r\n bestemmelsen, jf. FT 1976/77, 2. samling, A 4653-54, fremgik, at bestemmelsen  \r\n\r\n var indsat for at ordningen for (3 nærmere angivne skoler) kunne videreføres,  \r\n\r\n idet motiverne sluttede med følgende bemærkning: &quot;Ved den nu som stk. 4  \r\n\r\n foreslåede bestemmelse vil skolerne kunne videreføres med deres særlige  \r\n\r\n struktur,  \r\n\r\n hvilket man må anse for meget ønskeligt&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne motivudtalelse kan dog  \r\n\r\n efter min opfattelse ikke medføre, at den citerede bestemmelse i den  \r\n\r\n tidligere  \r\n\r\n gymnasielov herefter har skullet fortolkes således, at der ikke fremover  \r\n\r\n kunne  \r\n\r\n ske ændringer i de nævnte skolers struktur.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Gymnasieloven fra 1977 er nu  \r\n\r\n afløst af lov nr. 431 af 13. juni 1990 om gymnasier mv., hvis § 30 er  \r\n\r\n sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Undervisning efter  \r\n\r\n reglerne i kapitel 2 i lov om folkeskolen, som ved lovens ikrafttræden  \r\n\r\n tilbydes  \r\n\r\n ved en offentlig gymnasieskole, kan opretholdes.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I bemærkningerne til  \r\n\r\n bestemmelsen, jf. lovforslag nr. 75 fra folketingsåret 1989/90, er nævnt, at  \r\n\r\n bestemmelsen har til formål at opretholde hjemmelen til at videreføre  \r\n\r\n grundskoleafdelingerne ved (de samme 3 skoler som ovenfor), uden at man i  \r\n\r\n bemærkningerne udtaler sig om, i hvilket omfang denne hjemmel bør udnyttes.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad punkt 2  \r\n\r\n</I>  \r\n\r\n :  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriets  \r\n\r\n tilladelse til permutation af optagelseskriterierne til skolen er truffet i  \r\n\r\n medfør af den ovenfor citerede bestemmelse i arvelovens § 69 eller  \r\n\r\n principperne  \r\n\r\n heri, hvorefter Justitsministeriet skal tage stilling til, hvad hensynet -  \r\n\r\n navnlig når forholdene har forandret sig - til modtageren af gaven tilsiger,  \r\n\r\n og  \r\n\r\n om der er tale om en fravigelse af vilkårene for gaven, som ikke væsentlig  \r\n\r\n fraviger gavens formål og karakter. Afgørelsen af disse spørgsmål beror på en  \r\n\r\n skønsmæssigt præget vurdering, som jeg efter de regler, der gælder for min  \r\n\r\n virksomhed, ikke kan kritisere, medmindre der foreligger særlige  \r\n\r\n omstændigheder.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min gennemgang af sagen  \r\n\r\n har jeg ikke fundet, at der foreligger sådanne særlige omstændigheder, at jeg  \r\n\r\n har grundlag for at kritisere, at Justitsministeriet under henvisning til, at  \r\n\r\n fællesundervisning nu er den almindelige ordning, har tilladt en permutation  \r\n\r\n af skolens optagelseskriterier.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad punkt 3  \r\n\r\n</I>  \r\n\r\n :  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I (A's) testamentariske  \r\n\r\n bestemmelse fra 1938 toges alene stilling til, hvem påtaleretten skulle  \r\n\r\n tilkomme i tilfælde af (B's) forfald, idet påtaleretten da skulle overgå til  \r\n\r\n Undervisningsministeriet. Dette spørgsmål havde efter det oplyste ikke  \r\n\r\n forinden været forhandlet med Undervisningsministeriet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Da der ikke i testamentet er  \r\n\r\n taget stilling til, hvad der skal ske i tilfælde af ministeriets ønske om  \r\n\r\n ikke  \r\n\r\n at udøve påtaleretten eller i tilfælde af en mulig interessekonflikt, og da  \r\n\r\n hensynet til gavegiver må anses for tilgodeset ved, at ændringer af  \r\n\r\n gavebrevets vilkår kræver Justitsministeriets tilladelse efter arvelovens §  \r\n\r\n 69,  \r\n\r\n finder jeg ikke grundlag for at kritisere, at Justitsministeriet ikke har  \r\n\r\n fundet anledning til at indsætte en anden påtaleberettiget.&quot;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/10/2003"
        },
        {
            "displayName": "Accession",
            "displayValue": "O19910009870"
        },
        {
            "displayName": "Entydig dokumentidentifikation",
            "displayValue": "AX005547"
        },
        {
            "displayName": "Dato for førstegangsindlæggelse",
            "displayValue": "28/10/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Justitsministeriet"
        },
        {
            "displayName": "Underskriftdato",
            "displayValue": "01/01/1991"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Motiver",
            "parents": [
                "Almindelige emner",
                "Lovfortolkning"
            ]
        },
        {
            "tag": "Gaver",
            "parents": [
                "Aftaler (se tillige de enkelte aftaletyper)",
                "Indgåelse"
            ]
        },
        {
            "tag": "Indhold og fortolkning",
            "parents": [
                "Arveret",
                "Testamentsarv"
            ]
        },
        {
            "tag": "Undervisning og forskning (herunder skoler)",
            "parents": [
                "Forvaltningsret",
                "Enkelte forvaltningsområder"
            ]
        }
    ],
    "hasFobTags": true
}