{
    "id": 156887,
    "title": "Ankestyrelsens principafgørelse O-71-93 om ansøgningstidspunkt - beregning - supplerende kontanthjælp",
    "documentTypeId": "240",
    "isSagsforlobPeriodValid": true,
    "shortName": "KEN nr 9248 af 15/09/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-71-93 om ansøgningstidspunkt - beregning - supplerende kontanthjælp</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ret til kontanthjælp måtte vurderes på tidspunktet for ansøgningensindgivelse til kommunen, og eventuel hjælp udmåles fra samme tids punkt.</p>\r\n   <p class=\"TekstGenerel\">Det blev lagt til grund, at bistandsloven ikke indeholdt bestemmelser om, at behandlingen af en ansøgning og udbetaling af hjælp kunne udskydes til den første i den følgende måned.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 37, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 45-årig mand havde den 7. marts 1991 ansøgt om supplerende kontanthjælp.</p>\r\n<p>Kommunen gav afslag med den begrundelse, at supplerende kontanthjælp efter kommunens praksis altid blev beregnet fra den første i en måned. Såfremt hjælpen skulle have været ydet for marts måned, skulle ansøgning herom være indgivet inden den 1. marts.</p>\r\n<p>Ankenævnet tiltrådte kommunens afgørelse, idet nævnet ikke fandt anledning til at tilsidesætte kommunens praksis vedrørende beregning og udbetaling af supplerende kontanthjælp.</p>\r\n<p>Nævnet lagde endvidere vægt på, at klientens indtægter for marts måned 1991 oversteg en udmåling efter bistandsloven.</p>\r\n<p>I klagen blev det anført, at afgørelsen var i strid med princippet om, at sociale ydelser tildeles fra ansøgningstidspunktet, hvis ansøgeren på dette tidspunkt opfylder bistandslovens betingelser for at modtage hjælp.</p>\r\n<p>Sagen blev behandlet i principielt møde med henblik på afklaring af, om beregning af supplerende kontanthjælp skal ske pr. den 1. i  en måned, således at ansøgning skal være indgivet inden dette tidspunkt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Efter bistandslovens § 37 kan der ydes kontanthjælp til underhold m.v. til en person, der på grund af ændringer i sine forhold er afskåret fra at skaffe det fornødne til sit eget eller familiens underhold. Bistandsloven indeholder ikke bestemmelser om, at udbetaling af hjælp kan udskydes til den første i den følgende måned efter ansøgningen, således at indtægten i den forløbne måned (ansøgningsmåneden) lægges til grund ved vurderingen. Ankestyrelsen fandt, at formodningen må være, at ansøgning om hjælp indgives, når der er økonomisk trang, hvorfor bedømmelsen af behovet for hjælp må ske på tidspunktet for ansøgningen på grundlag af de på dette tidspunkt foreliggende oplysninger. En eventuel hjælp fandtes ligeledes at måtte udmåles fra ansøgningstidspunktet og eventuelt udbetales med en forholdsmæssig del af hjælpen for en måned.</p>\r\n<p>Ankestyrelsen fandt herefter, at spørgsmålet om ansøgerens ret til kontanthjælp efter bistandsloven måtte vurderes af kommunen pr. 7. marts 1991, og en eventuel hjælp måtte udmåles fra samme tidspunkt.</p>\r\n<p>Ankestyrelsen ændrede således ankenævnets afgørelse og hjemviste samtidig sagen til kommunen til afgørelse af, om ansøgeren var berettiget til kontanthjælp på ansøgningstidspunktet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19930924825"
        },
        {
            "displayName": "Entydig dokumentidentifikation",
            "displayValue": "BS009677"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9248"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/09/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20594-91"
        },
        {
            "displayName": "Stikord",
            "displayValue": "O-71-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}