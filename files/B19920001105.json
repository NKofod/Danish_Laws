{
    "id": 47962,
    "title": "Bekendtgørelse om erhvervsmæssigt dyrehold, husdyrgødning, ensilage m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 11 af 03/01/1992",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Bekendtgørelsens område</A></LI>  \r\n\r\n<LI><A HREF=\"#K2\">Kapitel 2 Lokalisering af erhvervsmæssigt dyrehold</A></LI>  \r\n\r\n<LI><A HREF=\"#K3\">Kapitel 3 Indretning af stalde m.v.</A></LI>  \r\n\r\n<LI><A HREF=\"#K4\">Kapitel 4 Kapacitet af gødningsopbevaringsanlæg</A></LI>  \r\n\r\n<LI><A HREF=\"#K5\">Kapitel 5 Opbevaring af fast gødning</A></LI>  \r\n\r\n<LI><A HREF=\"#K6\">Kapitel 6 Opbevaring af ensilage</A></LI>  \r\n\r\n<LI><A HREF=\"#K7\">Kapitel 7 Opbevaring af flydende husdyrgødning samt  \r\n\r\n ensilagesaft og</A></LI>  \r\n\r\n<LI><A HREF=\"#K8\">Kapitel 8 Indretning af afløb</A></LI>  \r\n\r\n<LI><A HREF=\"#K9\">Kapitel 9 Drift og vedligeholdelse</A></LI>  \r\n\r\n<LI><A HREF=\"#K10\">Kapitel 10 Anvendelse af husdyrgødning og  \r\n\r\n ensilagesaft</A></LI>  \r\n\r\n<LI><A HREF=\"#K11\">Kapitel 11 Forhåndsanmeldelse</A></LI>  \r\n\r\n<LI><A HREF=\"#K12\">Kapitel 12 Tilsyn og håndhævelse</A></LI>  \r\n\r\n<LI><A HREF=\"#K13\">Kapitel 13 Beslutninger, klager og straf</A></LI>  \r\n\r\n<LI><A HREF=\"#K14\">Kapitel 14 Ikrafttræden og overgangsbestemmelser  \r\n\r\n m.m.</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om erhvervsmæssigt dyrehold,  \r\n\r\n husdyrgødning, ensilage m.v. </H1>  \r\n\r\n<P></P>  \r\n\r\n<P>I medfør af §§ 7, 16, 19, stk. 5, 73, 80, 92 og 110, stk. 3, i lov nr. 358  \r\n\r\n af 6. juni 1991 om miljøbeskyttelse fastsættes: </P>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Bekendtgørelsens område </I> </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Reglerne i denne bekendtgørelse tager sigte på  \r\n\r\n at begrænse forurening og gener fra dyrehold, herunder produktion, opbevaring  \r\n\r\n og anvendelse af husdyrgødning og ensilage m.v. </P>  \r\n\r\n<P CLASS=STK> <I>Stk. 2. </I> Reglerne finder anvendelse over for stalde og  \r\n\r\n lignende indretninger til dyr ved erhvervsmæssige dyrehold, herunder  \r\n\r\n lokalisering, og alle former for opbevaring og anvendelse af gødning herfra.  \r\n\r\n Reglerne finder endvidere anvendelse på ensilageoplag samt opbevaring og  \r\n\r\n anvendele af ensilagesaft og visse former for spildevand. Undtaget fra  \r\n\r\n bekendtgørelsens regler er butikker med almindelig dyrehandel. </P>  \r\n\r\n<P CLASS=STK> <I>Stk. 3. </I> For virksomheder, der ved bekendtgørelsens  \r\n\r\n ikrafttræden er godkendt i h.t. miljøbeskyttelseslovens kapitel 5, gælder  \r\n\r\n denne bekendtgørelses bestemmelser, for pelsdyrfarme dog jf. stk. 5.  \r\n\r\n Efterhånden som bestemmelserne får virkning, jf. § 35, erstatter de: </P>  \r\n\r\n<UL CLASS=PLAIN-LIST>  \r\n\r\n<LI>1) Vilkår om gødningsopbevaring, herunder krav til opbevaringsanlæggenes  \r\n\r\n tæthed, styrke og bestandighed samt til opbevaringskapacitet, medmindre der i  \r\n\r\n godkendelsen er fastsat større krav. </LI>  \r\n\r\n<LI>2) Vilkår om udbringningstidspunkter. </LI>  \r\n\r\n<LI>3) Vilkår om udbringningsmængder, medmindre godkendelsen fastsætter  \r\n\r\n mindre mængder end bekendtgørelsen. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Kommunalbestyrelsen kan ved godkendelser efter  \r\n\r\n miljøbeskyttelseslovens kapitel 5 fastsætte vilkår, der er mere vidtgående  \r\n\r\n end bestemmelserne i denne bekendtgørelse. </P>  \r\n\r\n<P CLASS=STK> <I>Stk. 5. </I> For pelsdyrfarme gælder reglerne i §§ 3d, 5-7,  \r\n\r\n 9-10, 14-16 og 18-25 om anvendelse af husdyrgødning og om anlæg til  \r\n\r\n opbevaring m.v. heraf. </P>  \r\n\r\n<P CLASS=STK> <I>Stk. 6. </I> Reglerne finder ikke anvendelse i det omfang,  \r\n\r\n de strider mod Landbrugsministeriets og Veterinærdirektoratets bestemmelser  \r\n\r\n om forebyggelse og bekæmpelse af smitsomme husdyrsygdomme. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> I bekendtgørelsen anvendes følgende  \r\n\r\n definitioner: </P>  \r\n\r\n<UL CLASS=PLAIN-LIST>  \r\n\r\n<LI>1) Ved husdyrgødning forstås fast gødning, ajle, gylle og møddingsaft fra  \r\n\r\n alle husdyr. </LI>  \r\n\r\n<LI>2) Fast gødning er faste ekskrementer og strøelse. </LI>  \r\n\r\n<LI>3) Flydende gødning omfatter ajle, gylle og møddingsaft samt enhver  \r\n\r\n sammenblanding af fast gødning med ajle, gylle og møddingsaft. </LI>  \r\n\r\n<LI>4) Ajle er urin, separeret fra den faste gødning. </LI>  \r\n\r\n<LI>5) Gylle er en blanding af faste ekskrementer og urin samt eventuel  \r\n\r\n strøelse. </LI>  \r\n\r\n<LI>6) Møddingsaft er den væske, der løber fra fast gødning under  \r\n\r\n opbevaringen på møddingen samt det regnvand, der falder på møddingpladsen.  \r\n\r\n</LI>  \r\n\r\n<LI>7) Ensilagesaft er den væske, der løber fra ensilage, herunder  \r\n\r\n sukkerroeaffald og lignende, under opbevaringen. </LI>  \r\n\r\n<LI>8) Ved kvægbrug forstås husdyrbrug, hvor mindst 2/3 af dyreenhederne  \r\n\r\n udgøres af kvæg. </LI>  \r\n\r\n<LI>9) Ved svinebrug forstås husdyrbrug, hvor mindst 2/3 af dyreenhederne  \r\n\r\n udgøres af svin. </LI>  \r\n\r\n<LI>10) Ved spildevand forstås i denne bekendtgørelse alene mælkerumsvand  \r\n\r\n samt vand fra vask af produkter fra husdyrhold, foderrekvisitter og lignende  \r\n\r\n fra almindelig landbrugsdrift. </LI>  \r\n\r\n<LI>11) En dyreenhed er en beregningsenhed, der modsvarer en malkeko af stor  \r\n\r\n race uden opdræt, jf. bilaget. </LI>  \r\n\r\n</UL>  \r\n\r\n</DIV>  \r\n\r\n</DIV>  \r\n\r\n<A NAME=\"K2\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lokalisering af erhvervsmæssigt dyrehold  \r\n\r\n</I> </P>  \r\n\r\n<P> <B>§ 3a.</B> I byzone- og sommerhusområde er erhvervsmæssigt dyrehold  \r\n\r\n ikke tilladt. </P>  \r\n\r\n<P CLASS=STK> <I>Stk. 2. </I> Dispensation til husdyrbrug kan dog meddeles af  \r\n\r\n kommunalbestyrelsen, særligt til bestående landbrugsejendomme. Dispensation  \r\n\r\n kan gives på vilkår om særlige krav til dyreholdet, til indretning af stalde,  \r\n\r\n møddinger m.v. udover de i bekendtgørelsen omhandlede krav. </P>  \r\n\r\n<P> <B>§ 3b.</B> Kommunalbestyrelsen kan godkende etablering, udvidelse og  \r\n\r\n ændring af husdyrbrug herunder stalde o.lign. og gødningsopbevaringsanlæg  \r\n\r\n inden for de i stk. 3 og 4 nævnte afstande. Etablering, udvidelse og ændring  \r\n\r\n uden for de i stk. 3 og 4 nævnte afstande, samt udvidelse og ændring, der  \r\n\r\n indenfor disse afstande ikke medfører forøget forurening, kan ske uden  \r\n\r\n godkendelse, jf. dog § 26. </P>  \r\n\r\n<P CLASS=STK> <I>Stk. 2. </I> En godkendelse skal være ledsaget af sådanne  \r\n\r\n vilkår, at risikoen for forurening eller ikke uvæsentlige gener for  \r\n\r\n omgivelserne begrænses. </P>  \r\n\r\n<P CLASS=STK> <I>Stk. 3. </I> Afstande for lokalisering af forskellige  \r\n\r\n husdyrbrug: </P>  \r\n\r\n<P>Alle husdyrbrug med mere end 15 dyreenheder, dog ikke fjerkræ- og  \r\n\r\n svinebrug over 250 dyreenheder (heri ikke medregnet pelsdyr): </P>  \r\n\r\n<UL CLASS=PLAIN-LIST>  \r\n\r\n<LI>1) Til nabobeboelse </LI>  \r\n\r\n</UL>  \r\n\r\n<P>50 m </P>  \r\n\r\n<UL CLASS=PLAIN-LIST>  \r\n\r\n<LI>2) Til eksisterende eller, ifølge kommuneplanens rammedel, fremtidigt  \r\n\r\n byzone- eller sommerhusområde samt område i landzone, der i lokalplan er  \r\n\r\n udlagt til boligformål eller blandet bolig og erhverv </LI>  \r\n\r\n</UL>  \r\n\r\n<P>100 m </P>  \r\n\r\n<P CLASS=STK> <I>Stk. 4. </I> For følgende husdyrbrug gælder dog: </P>  \r\n\r\n<UL CLASS=PLAIN-LIST>  \r\n\r\n<LI>1) Svinebrug med mere end 120 dyreenheder og ikke over 250 dyreenheder  \r\n\r\n (heri ikke medregnet pelsdyr) eller </LI>  \r\n\r\n</UL>  \r\n\r\n<P>fjerkræbrug med plads til mere end 20.000 slagtekyllinger eller 10.000  \r\n\r\n stk. andet fjerkræ og ikke over 250 dyreenheder: </P>  \r\n\r\n<P>Til byzone- og sommerhusområde </P>  \r\n\r\n<P>300 m </P>  \r\n\r\n<UL CLASS=PLAIN-LIST>  \r\n\r\n<LI>2) Øvrige husdyrbrug med mere end 120 dyreenheder (heri ikke medregnet  \r\n\r\n pelsdyr): </LI>  \r\n\r\n</UL>  \r\n\r\n<P>Til byzone- og sommerhusområde </P>  \r\n\r\n<P>200 m </P>  \r\n\r\n<P> <B>§ 3c.</B> Etablering, udvidelse og ændring af hundehandeler,  \r\n\r\n hundekenneler og hundepensioner, herunder stalde og udendørs anlæg til hunde,  \r\n\r\n skal mindst opfylde følgende afstande: </P>  \r\n\r\n<UL CLASS=PLAIN-LIST>  \r\n\r\n<LI>1) Hundehandeler og hundekenneler for mere end 4 voksne hunde (over 18  \r\n\r\n uger) med fremavl af mere end 2 kuld hvalpe årligt: </LI>  \r\n\r\n<LI>a) Til nabobeboelse </LI>  \r\n\r\n</UL>  \r\n\r\n<P>100 m </P>  \r\n\r\n<UL CLASS=PLAIN-LIST>  \r\n\r\n<LI>b) Til eksisterende, eller ifølge kommuneplanen fremtidigt, byzone- eller  \r\n\r\n sommerhusområde samt område, der i kommune- og/eller lokalplan i øvrigt er  \r\n\r\n udlagt til boligformål eller blandet bolig og erhverv </LI>  \r\n\r\n</UL>  \r\n\r\n<P>200 m </P>  \r\n\r\n<UL CLASS=PLAIN-LIST>  \r\n\r\n<LI>2) Hundepensioner: </LI>  \r\n\r\n<LI>a) Til nabobeboelse </LI>  \r\n\r\n</UL>  \r\n\r\n<P>200 m </P>  \r\n\r\n<UL CLASS=PLAIN-LIST>  \r\n\r\n<LI>b) Til eksisterende, eller ifølge kommuneplanen fremtidigt, byzone- eller  \r\n\r\n sommerhusområde samt område, der i kommune- og/eller lokalplan i øvrigt er  \r\n\r\n udlagt til boligformål eller blandet bolig og erhverv </LI>  \r\n\r\n</UL>  \r\n\r\n<P>300 m </P>  \r\n\r\n<P CLASS=STK> <I>Stk. 2. </I> Dyrehospitaler og dyreklinikker med hunde  \r\n\r\n interneret i forbindelse med behandling, er omfattet af bestemmelserne i §  \r\n\r\n 3c, nr. 2. </P>  \r\n\r\n<P CLASS=STK> <I>Stk. 3. </I> Hvor overholdelse af de i stk. 1 nævnte  \r\n\r\n afstande ikke er mulig, kan kommunalbestyrelsen efter ansøgning meddele  \r\n\r\n dispensation fra de stillede afstandskrav til mindre udvidelser og ændringer.  \r\n\r\n Dispensationen skal være ledsaget af sådanne vilkår, at der ikke opstår  \r\n\r\n risiko for forurening eller gener for omgivelserne. </P>  \r\n\r\n<P> <I>Placering af stalde, møddinger m.v.</I>  </P>  \r\n\r\n<P> <B>§ 3d.</B> Stalde og lignende indretning til dyr, samt møddinger og  \r\n\r\n åbne beholdere til husdyrgødning skal opfylde følende afstandskrav: </P>  \r\n\r\n<UL CLASS=PLAIN-LIST>  \r\n\r\n<LI>1) Til enkelt vandindvindingsanlæg25 m </LI>  \r\n\r\n<LI>2) Til fælles vandindvindingsanlæg50 m </LI>  \r\n\r\n<LI>3) Til vandløb (herunder dræn) og søer15 m </LI>  \r\n\r\n<LI>4) Til offentlig vej og naboskel15 m </LI>  \r\n\r\n<LI>5) Til levnedsmiddelvirksomhed25 m </LI>  \r\n\r\n<LI>6) Til beboelse på samme ejendom15 m </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ensilageoplag, ensilagebeholdere og lukkede  \r\n\r\n beholdere til husdyrgødning samt beholdere til spildevand skal opfylde de i  \r\n\r\n nr. 1-5 nævnte afstande. </P>  \r\n\r\n<P CLASS=STK> <I>Stk. 3. </I> Hvor overholdelse af ovennævnte afstande ikke  \r\n\r\n er mulig, kan kommunalbestyrelsen meddele dispensation. Der kan fastsættes  \r\n\r\n vilkår for indretning og drift, så at der ikke opstår væsentlige ulemper og  \r\n\r\n gener eller forurening af omgivelserne, jf. § 32, stk. 3. Sådanne vilkår skal  \r\n\r\n fastsættes, hvis der meddeles dispensation fra nr. 1, 2 og 3. </P>  \r\n\r\n<P CLASS=STK> <I>Stk. 4. </I> Hvor overholdelse af de nævnte afstande ikke  \r\n\r\n vil medføre tilstrækkelig sikkerhed mod ikke uvæsentlige gener eller  \r\n\r\n forurening, kan kommunalbestyrelsen påbyde, at anlægget placeres mere  \r\n\r\n hensigtsmæssigt, jf. § 32, stk. 3. </P>  \r\n\r\n<P CLASS=STK> <I>Stk. 5. </I> Anlæg, der er lovligt placeret ved  \r\n\r\n bekendtgørelsens ikrafttræden kan fortsat være placeret samme sted, jf. dog §  \r\n\r\n 42 i miljøbeskyttelsesloven. </P>  \r\n\r\n</DIV>  \r\n\r\n<A NAME=\"K3\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Indretning af stalde m.v. </I> </P>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Stalde og lignende indretninger til dyr skal  \r\n\r\n være indrettet således, at forurening af grundvand og overfladevand ikke  \r\n\r\n finder sted. De skal have gulve, udført af for fugtighed vanskeligt  \r\n\r\n gennemtrængeligt materiale. Gulve skal udføres således, at de kan modstå  \r\n\r\n påvirkningerne fra dyrene og de i stalden anvendte redskaber. Der skal  \r\n\r\n etableres et hensigtsmæssigt afløbssystem til opsamling af alle flydende  \r\n\r\n affaldsstoffer i overensstemmelse med bestemmelserne i §§ 16 og 17. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K4\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Kapacitet af gødningsopbevaringsanlæg </I>  \r\n\r\n</P>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> For ejendomme, der har 31 dyreenheder og  \r\n\r\n derover, eller som oplagrer husdyrgødning, skal opbevaringsanlæg for  \r\n\r\n husdyrgødning have en opbevaringskapacitet, svarende til mindst 9 måneders  \r\n\r\n tilførsel, jf. dog § 6. </P>  \r\n\r\n<P CLASS=STK> <I>Stk. 2. </I> Tilførslen opgøres som den mængde  \r\n\r\n husdyrgødning, der produceres i det givne tidsrum, beregnet ud fra, at dyrene  \r\n\r\n er på stald, samt hvad der i øvrigt tilledes anlægget, f.eks. vaskevand eller  \r\n\r\n ensilagesaft. </P>  \r\n\r\n<P CLASS=STK> <I>Stk. 3. </I> Opbevaringsanlæg for husdyrgødning på  \r\n\r\n ejendomme, der har mindre end 31 dyreenheder, skal have tilstrækkelig  \r\n\r\n kapacitet til, at udbringning kan ske miljømæssigt forsvarligt. Tilsvarende  \r\n\r\n gælder for beholdere, der udelukkende anvendes til opbevaring af ensilagesaft  \r\n\r\n og spildevand, uanset antallet af dyreenheder på ejendommen. </P>  \r\n\r\n<P CLASS=STK> <I>Stk. 4. </I> Kravet om opbevaringskapacitet kan opfyldes  \r\n\r\n ved, at der foreligger skriftlige aftaler om levering af husdyrgødning til  \r\n\r\n opbevaring på anden ejendom. Sådanne aftaler, der skal have en varighed på  \r\n\r\n mindst 5 år, skal godkendes af kommunalbestyrelsen. Kommunalbestyrelsen kan  \r\n\r\n fastsætte vilkår for godkendelsen samt fastsætte nærmere krav til aftalernes  \r\n\r\n udformning. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> For ejendomme, der har mellem 31 og 120  \r\n\r\n dyreenheder, kan kommunalbestyrelsen godkende en lavere opbevaringskapacitet,  \r\n\r\n end angivet i § 5, stk. 1. En godkendelse af mindre end 9 måneders  \r\n\r\n opbevaringskapacitet kan ske på baggrund af en anbefaling fra landbrugets  \r\n\r\n konsulenttjeneste. Anbefalingen skal være udarbejdet på baggrund af den  \r\n\r\n enkelte ejendoms sædskifte- og gødningsplaner samt driftsforhold i øvrigt  \r\n\r\n under hensyntagen til, at husdyrgødningen skal kunne udbringes miljømæssigt  \r\n\r\n forsvarligt. </P>  \r\n\r\n<P CLASS=STK> <I>Stk. 2. </I> Kommunalbestyrelsen kan ikke på baggrund af den  \r\n\r\n i stk. 1 nævnte anbefaling godkende mindre end 6 måneders kapacitet for  \r\n\r\n kvægbrug og mindre end 7 måneders kapacitet for andre brug. </P>  \r\n\r\n<P CLASS=STK> <I>Stk. 3. </I> Såfremt der foreligger specielle forhold, kan  \r\n\r\n kommunalbestyrelsen dispensere til mindre kapacitet, end anført i stk. 2, for  \r\n\r\n brug med mellem 31 og 120 dyreenheder, og for mindre end 9 måneders kapacitet  \r\n\r\n for brug med over 120 dyreenheder. </P>  \r\n\r\n<P CLASS=STK> <I>Stk. 4. </I> På baggrund af en konkret vurdering af de  \r\n\r\n miljømæssige forhold kan kommunalbestyrelsen fastsætte, at opbevaringsanlæg  \r\n\r\n for husdyrgødning skal have en større opbevaringskapacitet, end anført i § 5.  \r\n\r\n</P>  \r\n\r\n<P CLASS=STK> <I>Stk. 5. </I> Godkendelse til mindre opbevaringskapacitet  \r\n\r\n efter de tidligere gældende bekendtgørelser om husdyrgødning og ensilage m.v.  \r\n\r\n er fortsat gyldige. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K5\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Opbevaring af fast gødning </I> </P>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Oplagring af fast gødning må kun ske på  \r\n\r\n møddinger, der er indrettet efter bestemmelserne i §§ 9-10, eller i en lukket  \r\n\r\n container, placeret på et befæstet areal med tæthed, som angivet i § 10, og  \r\n\r\n afløb til en møddingsaftbeholder eller lignende, jf. dog § 8. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Kompost med et tørstofindhold på mindst 30 pct.  \r\n\r\n må dog oplagres i marken, såfremt oplaget er overdækket. Oplaget skal opfylde  \r\n\r\n afstandskravene i § 3d, stk. 1, og må ikke medføre risiko for forurening af  \r\n\r\n grund- eller overfladevand. </P>  \r\n\r\n<P CLASS=STK> <I>Stk. 2. </I> Kommunalbestyrelsen kan, for landbrugsejendomme  \r\n\r\n i landsbyer, i særlige tilfælde tillade opbevaring af fast gødning i  \r\n\r\n markmødding, hvis det godtgøres, at det ikke er muligt at opnå en miljømæssig  \r\n\r\n tilfredsstillende opbevaring i tilknytning til staldene. </P>  \r\n\r\n<P CLASS=STK> <I>Stk. 3. </I> En tilladelse skal være ledsaget af sådanne  \r\n\r\n vilkår for placering, indretning og drift af markmøddingen, at der ikke  \r\n\r\n opstår risiko for forurening af grundvandet, og at der ikke kan ske afledning  \r\n\r\n til vandløb (herunder dræn) og søer. For markmøddinger gælder i øvrigt  \r\n\r\n afstandsbestemmelserne i § 3d, stk. 1. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Møddingerne skal indrettes således, at  \r\n\r\n overfladevand fra omliggende arealer og tage ikke kan løbe ind på  \r\n\r\n møddingsarealet. Møddingsaft skal bortledes gennem dertil indrettede afløb,  \r\n\r\n jf. kapitel 8. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Møddingens sidebegrænsning skal bestå af en  \r\n\r\n mindst 1 m høj mur eller en mindst 2 m bred randbelægning. Møddingbund og  \r\n\r\n randbelægning samt belægning ved indkørsel i møddingen skal have mindst 3  \r\n\r\n pct. fald mod afløb. </P>  \r\n\r\n<P CLASS=STK> <I>Stk. 2. </I> Kommunalbestyrelsen kan tillade en anden form  \r\n\r\n for begrænsning, der giver tilsvarende sikkerhed for opsamling af  \r\n\r\n møddingsaften, jf. § 9. </P>  \r\n\r\n<P CLASS=STK> <I>Stk. 3. </I> Møddingbund og sidebegrænsning skal være udført  \r\n\r\n af et for fugtighed vanskeligt gennemtrængeligt materiale og skal udføres  \r\n\r\n således, at de kan modstå påvirkningerne, dels fra køretøjer og redskaber ved  \r\n\r\n fyldning og tømning, dels fra den oplagrede gødning. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K6\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Opbevaring af ensilage </I> </P>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Saftgivende ensilage, herunder ensilage af  \r\n\r\n roetop, roeaffald og ikke forvejret græs, skal opbevares på ensilageplads  \r\n\r\n eller i ensilagesilo. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ensilagepladser skal opfylde krav, svarende til  \r\n\r\n bestemmelserne for møddinger med randbelægning i §§ 9-10. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ensilagesiloer skal have en bund, der er udført  \r\n\r\n af et for fugtighed vanskeligt gennemtrængeligt materiale. </P>  \r\n\r\n<P CLASS=STK> <I>Stk. 2. </I> De skal endvidere være udført af bestandige  \r\n\r\n materialer og skal kunne modstå påvirkninger fra indholdet og fra indlægning  \r\n\r\n og udtagning. De skal indrettes, så ensilagesaft kun kan afledes gennem  \r\n\r\n dertil indrettede afløb, jf. kapitel 8. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K7\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Opbevaring af flydende husdyrgødning samt  \r\n\r\n ensilagesaft og </I> </P>  \r\n\r\n<P>spildevand </P>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Beholdere for flydende husdyrgødning,  \r\n\r\n ensilagesaft og spildevand skal være udført af bestandige og for fugtighed  \r\n\r\n vanskeligt gennemtrængelige materialer. Beholderne skal dimensioneres for  \r\n\r\n lasten af indholdet, og der skal tages hensyn til eventuelle kræfter på  \r\n\r\n beholdervæg og -bund, herunder fra anlæg for omrøring og mekanisk  \r\n\r\n bearbejdning. Beholderne skal endvidere udformes således, at de kan modstå  \r\n\r\n påvirkninger fra omrøring og tømning. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Beholdere for flydende husdyrgødning skal være  \r\n\r\n lukkede med en tæt overdækning. Overdækningen af beholdere, der anvendes til  \r\n\r\n opbevaring af gylle, kan være et flydelag. </P>  \r\n\r\n<P CLASS=STK> <I>Stk. 2. </I> Åbne gyllebeholdere, hvortil gylle pumpes, skal  \r\n\r\n have dykket indløb, der er sikret mod tilbageløb. Andre fyldningssystemer  \r\n\r\n skal udføres, så at flydelaget ikke brydes. </P>  \r\n\r\n<P CLASS=STK> <I>Stk. 3. </I> Beholdere, der udelukkende anvendes til  \r\n\r\n opbevaring af møddingsaft, ensilagesaft eller spildevand, kan dog være åbne.  \r\n\r\n</P>  \r\n\r\n<P CLASS=STK> <I>Stk. 4. </I> Nye beholdere må ikke være udstyret med spjæld  \r\n\r\n eller lignende forbindelse til fortank. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K8\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Indretning af afløb </I> </P>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Afløb fra stalde, møddinger og ensilageoplag,  \r\n\r\n samle- og pumpebrønde skal føres gennem tætte, lukkede ledninger. Afløb med  \r\n\r\n tilhørende brønde skal udføres af autoriserede kloakmestre i overensstemmelse  \r\n\r\n med forskrifter for afløb, som er anført i det af Boligministeriet  \r\n\r\n udfærdigede bygningsreglement. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Afløb fra stalde skal føres til beholder for  \r\n\r\n flydende husdyrgødning. </P>  \r\n\r\n<P CLASS=STK> <I>Stk. 2. </I> Spildevand fra vask af produkter fra  \r\n\r\n husdyrhold, malkemaskiner, foderrekvisitter og lignende kan føres til en  \r\n\r\n beholder for flydende husdyrgødning eller til en separat beholder. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Afløb fra møddinger og ensilageoplag skal  \r\n\r\n udføres således, at der er afløb fra disses laveste sted(er), at tilstopning  \r\n\r\n undgås, og at der kan bortledes en vandmængde pr. time,svarende til mindst  \r\n\r\n 100 mm nedbør. Afløbet skal føres til beholder, der opfylder betemmelserne i  \r\n\r\n kapitel 7. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K9\"></A>\r\n\r\n<DIV CLASS=KAPITEL ID=\"K9\">  \r\n\r\n<H3 CLASS=KTITLE1 ALIGN=CENTER>Kapitel 9 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Drift og vedligeholdelse </I> </P>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Opbevaringsanlæg for husdyrgødning,  \r\n\r\n ensilagesaft og spildevand skal tømmes så ofte, at de ikke løber over. </P>  \r\n\r\n<P CLASS=STK> <I>Stk. 2. </I> Er møddingen begrænset af en randbelægning, må  \r\n\r\n der ikke lægges gødning på denne. Møddingen skal i øvrigt benyttes på en  \r\n\r\n sådan måde, at der ikke er risiko for, at gødningen flyder uden for  \r\n\r\n møddingen. </P>  \r\n\r\n<P CLASS=STK> <I>Stk. 3. </I> På en ensilageplads må der ikke lægges ensilage  \r\n\r\n på randbelægningen. </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> De i bekendtgørelsen nævnte anlæg skal  \r\n\r\n renholdes og vedligeholdes, herunder beskyttes mod tæring, så at de til  \r\n\r\n enhver tid overholder bekendtgørelsens krav. </P>  \r\n\r\n<P CLASS=STK> <I>Stk. 2. </I> Brugeren af en beholder for flydende  \r\n\r\n husdyrgødning, ensilagesaft eller spildevand skal endvidere mindst hvert 10.  \r\n\r\n år lade den kontrollere med hensyn til styrke og tæthed. Kontrollen skal  \r\n\r\n udføres af en af kommunalbestyrelsen udpeget person. I forbindelse med  \r\n\r\n kontrollen skal der udarbejdes en rapport, som tilsendes kommunalbestyrelsen  \r\n\r\n inden 8 dage efter, at kontrollen blev udført. Rapporten indgår i  \r\n\r\n kommunalbestyrelsens vurdering af, om den pågældende beholder fortsat  \r\n\r\n overholder bekendtgørelsens krav om tæthed og styrke. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K10\"></A>\r\n\r\n<DIV CLASS=KAPITEL ID=\"K10\">  \r\n\r\n<H3 CLASS=KTITLE1 ALIGN=CENTER>Kapitel 10 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Anvendelse af husdyrgødning og ensilagesaft  \r\n\r\n</I> </P>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Husdyrgødning, ensilagesaft og spildevand, der  \r\n\r\n tilføres jord, må kun anvendes til gødskningsformål. </P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Gylle må ikke udbringes på lørdage samt søn- og  \r\n\r\n helligdage på arealer, der ligger nærmere end 200 m fra byzone,  \r\n\r\n sommerhusområder samt områder i landzone, der er udlagt til boligformål. </P>  \r\n\r\n<P CLASS=STK> <I>Stk. 2. </I> Udbringning af husdyrgødning m.v. må ikke give  \r\n\r\n anledning til unødige gener. </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Flydende husdyrgødning, der udbringes på  \r\n\r\n ubevoksede arealer, skal nedbringes hurtigst muligt og inden 12 timer. Kan  \r\n\r\n dette, grundet uforudseelige omstændigheder, ikke lade sig gøre, skal  \r\n\r\n nedbringningen finde sted, så snart det igen bliver muligt. </P>  \r\n\r\n<P CLASS=STK> <I>Stk. 2. </I> Flydende husdyrgødning og ensilagesaft må ikke  \r\n\r\n udbringes på ubevoksede arealer, der er frosne eller snedækkede, hvis  \r\n\r\n nedbringning ikke kan ske inden for 12 timer, jf. stk. 1. </P>  \r\n\r\n<P CLASS=STK> <I>Stk. 3. </I> Husdyrgødning, ensilagesaft og spildevand må  \r\n\r\n ikke udbringes på en måde og på sådanne arealer, at der er fare for, at  \r\n\r\n gødningen, ensilagesaften eller spildevandet strømmer til søer eller vandløb  \r\n\r\n (herunder dræn i lavninger) ved tøbrud eller regnskyl. </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Inden for en landbrugsejendom, der drives som  \r\n\r\n kvægbrug, må der højst udbringes husdyrgødning fra 2,3 dyreenheder pr. ha pr.  \r\n\r\n år. For svinebrug, og brug uden husdyrproduktion, må der højst udbringes  \r\n\r\n husdyrgødning fra 1,7 dyreenheder pr. ha pr. år og for andre husdyrbrug fra  \r\n\r\n 2,0 dyreenheder pr. ha pr. år. </P>  \r\n\r\n<P CLASS=STK> <I>Stk. 2. </I> Hvis en landbrugsejendom har en større  \r\n\r\n gødningsproduktion, end der kan udbringes på ejendommens eget areal, samt  \r\n\r\n tilforpagtede arealer, jf. stk. 1, skal der foreligge skriftlige aftaler, der  \r\n\r\n sikrer, at overskydende gødning kan afsættes til anden ejendom, til  \r\n\r\n fællesanlæg eller biogasanlæg. Sådanne aftaler skal også indgås ved afsætning  \r\n\r\n af gødning fra fællesanlæg, biogasanlæg og lign. Kommunalbestyrelsen kan  \r\n\r\n fastsætte nærmere krav til aftalernes udformning. </P>  \r\n\r\n<P CLASS=STK> <I>Stk. 3. </I> Det påhviler aftaleparterne at tilsende  \r\n\r\n kommunelbestyrelsen en kopi af aftalen. Ligger den aftagende ejendom i en  \r\n\r\n anden kommune, skal parterne tilsende denne en kopi af aftalen til  \r\n\r\n orientering. </P>  \r\n\r\n</DIV>  \r\n\r\n<A NAME=\"P25\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> I perioden fra høst til 1. november må der ikke  \r\n\r\n udbringes flydende husdyrgødning eller ensilagesaft, medmindre udbringningen  \r\n\r\n sker på bevoksede arealer eller på arealer, hvor der er afgrøder den følgende  \r\n\r\n vinter. </P>  \r\n\r\n<P CLASS=STK> <I>Stk. 2. </I> Kommunalbestyrelsen kan, efter høring af  \r\n\r\n amtsrådet, for visse jordbundstyper dispensere fra stk. 1, således at  \r\n\r\n udbringning kan ske fra 15. oktober, hvor hensynet til grundvandsbeskyttelsen  \r\n\r\n ikke taler imod dette. </P>  \r\n\r\n<P CLASS=STK> <I>Stk. 3. </I> Kommunalbestyrelsen kan, efter høring af  \r\n\r\n amtsrådet, for visse jordbundstyper dispensere fra stk. 1, hvis der foretages  \r\n\r\n nedmuldning af tilstrækkelige mængder halm, hvor hensynet til  \r\n\r\n grundvandsbeskyttelsen ikke taler imod dette. </P>  \r\n\r\n<P CLASS=STK> <I>Stk. 4. </I> Ansøgning om dispensation efter stk. 2 og 3  \r\n\r\n indsendes til kommunalbetyrelsen, ledsaget af nærmere oplysning om  \r\n\r\n jordbundstyper m.v. Ansøgning kan kun indsendes af sammenslutninger af  \r\n\r\n landmænd, der repræsenterer et større område. </P>  \r\n\r\n<P CLASS=STK> <I>Stk. 5. </I> En dispensation efter stk. 2 og 3 kan til  \r\n\r\n enhver tid tilbagekaldes, jf. miljøbeskyttelseslovens § 20, stk. 1. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K11\"></A>\r\n\r\n<DIV CLASS=KAPITEL ID=\"K11\">  \r\n\r\n<H3 CLASS=KTITLE1 ALIGN=CENTER>Kapitel 11 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Forhåndsanmeldelse </I> </P>  \r\n\r\n<A NAME=\"P26\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Inden etablering, udvidelse eller ændring af et  \r\n\r\n af de i kapitel 3-8 omhandlede anlæg skal der indgives anmeldelse af  \r\n\r\n byggeriet til kommunalbestyrelsen. </P>  \r\n\r\n<P CLASS=STK> <I>Stk. 2. </I> Anmeldelsen skal indeholde  \r\n\r\n konstruktionstegninger m.v., som anført i bygningsreglementet, dokumentation  \r\n\r\n for, at de i kapitel 3-8 nævnte krav til styrke, tæthed og bestandighed  \r\n\r\n opfyldes samt angivelse af anlæggets placering i forhold til  \r\n\r\n vandindvindingsanlæg, vandløb (herunder dræn), søer, omgivende ejendomme,  \r\n\r\n bebyggelse og eksisterende eller ifølge kommuneplanen fremtidigt udlagt  \r\n\r\n byzone- og sommerhusområde, samt områder, der i kommuneplanen og/eller  \r\n\r\n lokalplan er udlagt til boligformål eller blandet bolig og erhverv. </P>  \r\n\r\n<P CLASS=STK> <I>Stk. 3. </I> Anmeldelsespligten anses for opfyldt, når der  \r\n\r\n er indgivet anmeldelse i medfør af bygningsreglementet, og når denne  \r\n\r\n anmeldelse indeholder de i stk. 2 nævnte oplysninger. Kommunalbestyrelsen kan  \r\n\r\n bestemme, at anmeldelse skal ske på særlige skemaer. </P>  \r\n\r\n<P CLASS=STK> <I>Stk. 4. </I> Har kommunalbestyrelsen ikke inden 2 uger fra  \r\n\r\n anmeldelsen gjort indsigelse, kan arbejdet bringes til udførelse. Såfremt  \r\n\r\n byggearbejdet kræver dispensation, tilladelse eller godkendelse, jf. § 3a,  \r\n\r\n stk. 2, § 3b, stk. 1, § 3c, stk. 3, § 3d, stk. 3, § 5, stk. 4, § 6, § 8, stk.  \r\n\r\n 2, eller § 10, stk. 2, skal der i anmeldelsen udtrykkeligt ansøges herom, og  \r\n\r\n arbejdet må, uanset bestemmelsen i 1. pkt., ikke påbegyndes, førend  \r\n\r\n dispensation, tilladelse eller godkendelse er meddelt. </P>  \r\n\r\n<P CLASS=STK> <I>Stk. 5. </I> Har kommunalbestyrelsen gjort indsigelse, må  \r\n\r\n bygge- og anlægsarbejder ikke påbegyndes, før kommunalbestyrelsen har meddelt  \r\n\r\n afgørelse om, under hvilke nærmere betingelser projektet kan gennemføres.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"K12\"></A>\r\n\r\n<DIV CLASS=KAPITEL ID=\"K12\">  \r\n\r\n<H3 CLASS=KTITLE1 ALIGN=CENTER>Kapitel 12 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Tilsyn og håndhævelse </I> </P>  \r\n\r\n<A NAME=\"P27\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Tilsynet med overholdelsen af reglerne i denne  \r\n\r\n bekendtgørelse og beslutninger, truffet i medfør heraf, udøves af  \r\n\r\n kommunalbestyrelsen. </P>  \r\n\r\n</DIV>  \r\n\r\n<A NAME=\"P28\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Bliver kommunalbestyrelsen opmærksom på  \r\n\r\n forhold, der er i strid med reglerne i kapitel 2-8 eller § 20, skal  \r\n\r\n kommunalbestyrelsen meddele de nødvendige påbud til lovliggørelse af  \r\n\r\n forholdet inden en bestemt frist, medmindre forholdet er af ganske  \r\n\r\n underordnet betydning. </P>  \r\n\r\n</DIV>  \r\n\r\n<A NAME=\"P29\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Konstateres nærliggende risiko for sprængning  \r\n\r\n eller lignende af en beholder til ensilagesaft, husdyrgødning eller  \r\n\r\n spildevand, skal kommunalbestyrelsen umiddelbart meddele påbud om afhjælpende  \r\n\r\n foranstaltninger eller eventuelt nedlægge forbud mod drift af anlægget. </P>  \r\n\r\n<P CLASS=STK> <I>Stk. 2. </I> Er en af de i stk. 1 nævnte beholdere anbragt  \r\n\r\n således, at driftsforstyrrelser eller uheld kan medføre alvorlige skader på  \r\n\r\n vandløb og søer, kan kommunalbestyrelsen påbyde særlige foranstaltninger.  \r\n\r\n</P>  \r\n\r\n</DIV>  \r\n\r\n<A NAME=\"P30\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> For tilsyn og håndhævelse gælder i øvrigt  \r\n\r\n reglerne i miljøbeskyttelseslovens kapitel 9. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K13\"></A>\r\n\r\n<DIV CLASS=KAPITEL ID=\"K13\">  \r\n\r\n<H3 CLASS=KTITLE1 ALIGN=CENTER>Kapitel 13 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Beslutninger, klager og straf </I> </P>  \r\n\r\n<A NAME=\"P31\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> For beslutninger i sager efter denne  \r\n\r\n bekendtgørelse gælder bestemmelserne i miljøbeskyttelseslovens kapitel 10.  \r\n\r\n</P>  \r\n\r\n</DIV>  \r\n\r\n<A NAME=\"P32\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Klager efter denne bekendtgørelse indgives  \r\n\r\n senest 4 uger efter afgørelsens meddelelse til den myndighed, der har truffet  \r\n\r\n afgørelsen. Denne myndighed videresender klagen til Miljøstyrelsen med sine  \r\n\r\n eventuelle bemærkninger. Klagesagen afgøres efter reglerne i  \r\n\r\n miljøbeskyttelseslovens kapitel 11. </P>  \r\n\r\n<P CLASS=STK> <I>Stk. 2. </I> Kommunalbestyrelsens afgørelse efter § 3d, stk.  \r\n\r\n 3-4, § 5, stk. 4, § 24, stk. 2, §§ 26 og 28 kan ikke påklages til anden  \r\n\r\n administrativ myndighed. </P>  \r\n\r\n<P CLASS=STK> <I>Stk. 3. </I> Kommunalbestyrelsen skal forinden der efter  \r\n\r\n bestemmelserne i § 3d, stk. 3-4, træffes afgørelse, som ikke kan indbringes  \r\n\r\n for højere administrativ instans, gøre berørte naboer bekendt med sagen og  \r\n\r\n give dem adgang til at udtale sig inden en frist på 2 uger. Amtet skal  \r\n\r\n tilsvarende høres i sager vedrørende ændring af de i § 3d, stk. 1, nr. 1-3,  \r\n\r\n omtalte afstandskrav. </P>  \r\n\r\n</DIV>  \r\n\r\n<A NAME=\"P33\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Miljøstyrelsen kan efter indstillingfra  \r\n\r\n landbrugsorganisationernes byggetjeneste godkende, at visse anlæg og  \r\n\r\n staldsystemer, beskrevet i landbrugets byggeblade, ikke behøver at overholde  \r\n\r\n kravene i bekendtgørelsens kapitel 3-8. Der kan stilles krav om, at nærmere  \r\n\r\n angivne driftsforskrifter skal overholdes. </P>  \r\n\r\n</DIV>  \r\n\r\n<A NAME=\"P34\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Medmindre højere straf er forskyldt efter den  \r\n\r\n øvrige lovgivning, straffes med bøde den, der </P>  \r\n\r\n<UL CLASS=PLAIN-LIST>  \r\n\r\n<LI>1) undlader at efterkomme påbud eller forbud efter § 3d, stk. 4, § 6,  \r\n\r\n stk. 4, eller §§ 28 og 29, </LI>  \r\n\r\n<LI>2) påbegynder bygge- og anlægsarbejder ved et af de kapitel 3-8 nævnte  \r\n\r\n anlæg i strid med bestemmelserne i § 26, </LI>  \r\n\r\n<LI>3) undlader at indhente nødvendig tilladelse eller dispensation efter §  \r\n\r\n 3a, stk. 2, § 3b, stk. 1, § 3c, stk. 3, § 3d, stk. 3, § 6, § 8, stk. 2, § 10,  \r\n\r\n stk. 2, eller § 25, stk. 2 eller 3, eller tilsidesætter vilkår herfor, </LI>  \r\n\r\n<LI>4) overtræder reglerne om anvendelse og opbevaring af gødning,  \r\n\r\n ensilagesaft eller spildevand m.v., jf. § 19, §§ 21-23, § 24, stk. 1, eller §  \r\n\r\n 25, stk. 1, </LI>  \r\n\r\n<LI>5) undlader at indhente godkendelse af aftaler om gødningsopbevaring  \r\n\r\n eller tilsidesætter vilkår for sådanne godkendelser, jf. § 5, stk. 4, eller  \r\n\r\n</LI>  \r\n\r\n<LI>6) undlader at indsende aftaler, jf. § 24, stk. 3, eller tilsidesætter  \r\n\r\n krav til aftalernes udformning, jf. § 24, stk. 2. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Straffen kan stige til hæfte eller fængsel i  \r\n\r\n indtil 1 år, hvis overtrædelse er begået forsætligt eller ved grov  \r\n\r\n uagtsomhed, og hvis der ved overtrædelsen er </P>  \r\n\r\n<UL CLASS=PLAIN-LIST>  \r\n\r\n<LI>1) voldt skade på miljøet eller fremkaldt fare herfor, eller </LI>  \r\n\r\n<LI>2) opnået eller tilsigtet en økonomisk fordel for den pågældende selv  \r\n\r\n eller andre, herunder ved besparelser. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> For overtrædelser, der begås af aktieselskaber,  \r\n\r\n andelsselskaber eller lignende, kan der efter § 110, stk. 4, i lov om  \r\n\r\n miljøbeskyttelse pålægges selskabet som sådant bødeansvar. Er overtrædelsen  \r\n\r\n begået af staten, en amtskommune, en kommune eller et kommunalt fællesskab,  \r\n\r\n jf. § 60 i lov om kommunernes styrelse, kan der pålægges staten,  \r\n\r\n amtskommunen, kommunen eller det kommunale fællesskab bødeansvar. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K14\"></A>\r\n\r\n<DIV CLASS=KAPITEL ID=\"K14\">  \r\n\r\n<H3 CLASS=KTITLE1 ALIGN=CENTER>Kapitel 14 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttræden og overgangsbestemmelser m.m.  \r\n\r\n</I> </P>  \r\n\r\n<A NAME=\"P35\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Bekendtgørelsen træder i kraft 11. januar 1992.  \r\n\r\n</P>  \r\n\r\n<P CLASS=STK> <I>Stk. 2. </I> Den i kapitel 4 omhandlede opbevaringskapacitet  \r\n\r\n skal være etableret senest 31. december 1992. </P>  \r\n\r\n<P CLASS=STK> <I>Stk. 3. </I> Undtaget fra reglen i stk. 2 er  \r\n\r\n gødningsopbevaringsanlæg, for hvilke kommunalbestyrelsen i perioden 1.  \r\n\r\n december 1985 - 18. maj 1987 har modtaget forhåndsanmeldelse efter § 26,  \r\n\r\n byggeanmeldelse efter bygningsreglementet eller ansøgning efter lov nr. 16 af  \r\n\r\n 14. januar 1987 om støtte til miljøforbedrende investeringer i mindre  \r\n\r\n landbrug m.v., § 14. Tilsvarende gælder for investeringer i anlæg, hvortil  \r\n\r\n Jordbrugsdirektoratet inden 19. maj 1987 har meddelt tilladelse til  \r\n\r\n igangsætning, eller såfremt der i perioden 1. december 1985 - 18. maj 1987 er  \r\n\r\n indgået bindende aftale om levering af gødningsopbevaringsanlæg. Dette gælder  \r\n\r\n dog kun, hvis anlægget opfylder kravene i bekendtgørelse nr. 15 af 24. januar  \r\n\r\n 1986 om husdyrgødning og ensilage m.v. De i dette stykke omtalte ejendomme  \r\n\r\n skal opfylde kapacitetskravet ved udvidelse eller ændring af dyreholdet eller  \r\n\r\n ved ejerskifte. Sker der udvidelse eller ændring af dyreholdet eller et  \r\n\r\n ejerskifte før 31. december 1992, skal kapacitetskravet dog først opfyldes på  \r\n\r\n dette tidspunkt. </P>  \r\n\r\n<P CLASS=STK> <I>Stk. 4. </I> Miljøstyrelsen kan fastsætte regler om, at de i  \r\n\r\n stk. 2 og 3 nævnte frister ikke skal gælde for opbevaringsanlæg i forbindelse  \r\n\r\n med anlæg til energimæssig udnyttelse af husdyrgødning. </P>  \r\n\r\n<P CLASS=STK> <I>Stk. 5. </I> § 25, stk. 2-5, samt dispensationer, givet i  \r\n\r\n medfør heraf, bortfalder 31. december 1992. </P>  \r\n\r\n<P CLASS=STK> <I>Stk. 6. </I> Verserende sager om dispensation i medfør af  \r\n\r\n bekendtgørelse om reglement om miljøbeskyttelse, kapitel 2.1.1., der er  \r\n\r\n indgivet til kommunalbestyrelsen inden 1. januar 1992, skal færdigbehandles  \r\n\r\n efter de hidtil gældende regler. </P>  \r\n\r\n<P CLASS=STK> <I>Stk. 7. </I> Verserende sager om godkendelse af  \r\n\r\n virksomheder, anlæg eller indretninger, der før bekendtgørelsens ikrafttræden  \r\n\r\n var godkendelsespligtige, men som ikke længere er omfattet af listen over  \r\n\r\n særligt forurenende virksomheder, bortfalder pr. 1. januar 1992. </P>  \r\n\r\n<P CLASS=STK> <I>Stk. 8. </I> Ved bekendtgørelsens ikrafttræden ophæves  \r\n\r\n bekendtgørelse nr. 568 af 22. september 1988 om husdyrgødning og ensilage  \r\n\r\n m.v. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 3. januar 1992  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Per Stig Møller </P>  \r\n\r\n<P CLASS=MINISTER ALIGN=RIGHT>/ Hans Jurgen Stehr </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P>Ved beregning af dyreenheder, jf. § 2, anvendes følgende  \r\n\r\n omregningsfaktorer: Husdyrart Enhed Antal til </P>  \r\n\r\n<P>1 dyreenhed Dyreenheder </P>  \r\n\r\n<P>pr. dyr </P>  \r\n\r\n<P> <I>Kvæg</I>  </P>  \r\n\r\n<P>Malkekøer, stor race 1 årsko 1 1 </P>  \r\n\r\n<P>- jersey 1 - 1,1 0,9 </P>  \r\n\r\n<P>Hundyropdræt, stor race 1 årsdyr 3 0,33 </P>  \r\n\r\n<P>- jersey 1 - 5 0,2 </P>  \r\n\r\n<P>Ammekøer med opdræt 1 årsko 1 1 </P>  \r\n\r\n<P>Slagtekvæg, stor race 1 årsdyr 2,5 0,4 </P>  \r\n\r\n<P>- til 250 kg 1 prod. pr. år 5 0,2 </P>  \r\n\r\n<P>- til 350 kg 1 - 3 0,33 </P>  \r\n\r\n<P>- til 450 kg 1 - 2 0,5 </P>  \r\n\r\n<P> <I>Svin</I>  </P>  \r\n\r\n<P>Søer m. grise og polte 1 årsso 3 0,33 </P>  \r\n\r\n<P>Slagtesvin, 25-95 kg 1 prod. pr. år 30 0,033 </P>  \r\n\r\n<P>- 25-95 kg 1 årsdyr 8 0,12 </P>  \r\n\r\n<P> <I>Fjerkræ</I>  </P>  \r\n\r\n<P>Slagtekyllinger 1 prod. pr. år 2.500 0,0004 </P>  \r\n\r\n<P>Andre fjerkræ 1 årsdyr 150 0,0067 </P>  \r\n\r\n<P> <I>Andre</I>  </P>  \r\n\r\n<P>Moderfår med lam 1 årsfår 8 0,12 </P>  \r\n\r\n<P>Heste 400-550 kg 1 årshest 2 0,5 </P>  \r\n\r\n<P>Mink, ildere o.lign. 1 årstæve 40 0,025 </P>  \r\n\r\n<P>Ræve 1 - 15 0,067 </P>  \r\n\r\n<P>Andre arter og typer af husdyr kan omregnes til dyreenheder ud fra  \r\n\r\n gødningsproduktionen fra en malkeko af stor race uden opdræt under  \r\n\r\n hensyntagen til gødningens indhold af plantenæringsstoffer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/01/1992"
        },
        {
            "displayName": "Accession",
            "displayValue": "B19920001105"
        },
        {
            "displayName": "Entydig dokumentidentifikation",
            "displayValue": "CM006764"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "03/01/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. D 21001-0027"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}