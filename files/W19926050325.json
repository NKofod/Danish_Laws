{
    "id": 35656,
    "title": "Klage, Det Centrale Fordringsregister, kommune/ Told og  Skattestyrelsen, henstilling, indberetning om betalt/sletning efter indberetning om betalt (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60503 af 13/02/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Henstillet til en kommune, at denne træffer foranstaltninger til  \r\n\r\n sikring af, at oplysninger om fordringer, som kommunen har indberettet  \r\n\r\n til Det Centrale Fordringsregister, snarest efter betalingen indberettes som  \r\n\r\n betalt. </I> </P>  \r\n\r\n<P> <I>Endvidere henstillet til Told- og Skattestyrelsen, at styrelsen  \r\n\r\n træffer foranstaltninger til sikring af, at oplysninger om fordring, som af  \r\n\r\n en myndighed indberettes betalt, snarest herefter slettes  \r\n\r\n i Det Centrale Fordringsregister. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Klage, Det Centrale Fordringsregister,  \r\n\r\n kommune/ Told og  Skattestyrelsen, henstilling, indberetning om  \r\n\r\n betalt/sletning efter indberetning om betalt (* 1) </H1>  \r\n\r\n<P></P>  \r\n\r\n<BR>  \r\n\r\n<P>En person klagede i beretningsåret over at være registreret fejlagtigt  \r\n\r\n i Det Centrale Fordringsregister, med den virkning at en bunden opsparing  \r\n\r\n ikke blev udbetalt rettidigt. </P>  \r\n\r\n<P>Det fremgik af sagen, at klageren havde været i restance med betaling for  \r\n\r\n en daginstitutionsplads for januar måned 1991. Restancen blev betalt i  \r\n\r\n februar 1991, men det medfølgende rykkergebyr blev først betalt i april 1991.  \r\n\r\n Rykkergebyret blev derfor registreret i Det  Centrale Fordringsregister og  \r\n\r\n kunne eventuelt være årsagen til, at udbetaling af bunden opsparing blev  \r\n\r\n sendt via kommunen til brug for kommunens eventuelle modregning,  \r\n\r\n idet Told- og Skattestyrelsen i forbindelse med udbetalingen af den bundne  \r\n\r\n opsparing havde benyttet Det Centrale Fordringsregister medio maj.  \r\n\r\n Oplysningen om, at rykkergebyret var blevet betalt, var af ukendte årsager  \r\n\r\n ikke blevet tilføjet registeret, og Told- og Skattestyrelsen kunne ikke spore  \r\n\r\n årsagen hertil. </P>  \r\n\r\n<P>Det blev dog oplyst, at klageren på tidspunktet for klagen ikke var  \r\n\r\n registreret i Det Centrale Fordringsregister. </P>  \r\n\r\n<P>Kommunen var fuldt tilsluttet Kommunedatas debitorsystem, hvilket bl.a.  \r\n\r\n indebar, at alle indbetalinger konverteredes i Kommunedata. Ifølge kommunen  \r\n\r\n skulle der være sket sletning i Det Centrale  Fordringsregister ultimo april.  \r\n\r\n</P>  \r\n\r\n<P>Det blev endvidere oplyst, at Told- og Skattestyrelsen kontrollerer  \r\n\r\n  Kommunedatas båndoverførsel for logiske fejl. Registrering af indbetalinger  \r\n\r\n m.v. foregår i Kommunedata, og der gemmes ikke historiske oplysninger  \r\n\r\n i Det Centrale Fordringsregister. Told- og  Skattestyrelsen havde således  \r\n\r\n ikke mulighed for at svare på, om sletningen var sket umiddelbart efter, at  \r\n\r\n rykkergebyret var betalt. Det blev endelig oplyst,  \r\n\r\n at Told- og Skattestyrelsen hvert år i februar måned udskriver samtlige  \r\n\r\n registrerede fordringer, således at myndighederne har mulighed for at sikre,  \r\n\r\n at der ikke fejlagtigt er registreret fordringer. </P>  \r\n\r\n<P>Efter forskrifterne for Det Centrale Fordringsregister må oplysningerne  \r\n\r\n bl.a. tilvejebringes ved, at fordringsoplysninger indgår fra en række  \r\n\r\n myndigheder på maskinlæsbart medium eller på blanketmateriale. Oplysningerne  \r\n\r\n må endvidere tilvejebringes ved maskinel overførsel af oplysninger fra  \r\n\r\n nærmere opregnede registre. </P>  \r\n\r\n<P>Det følger endvidere af forskrifterne, at registrerede oplysninger skal  \r\n\r\n slettes, når fordringerne indberettes betalt eller er bortfaldet. </P>  \r\n\r\n<P>Registeret ajourføres mindst en gang om ugen. </P>  \r\n\r\n<P>På baggrund af, at det registrerede gebyr på kr. 50,00 blev indbetalt i  \r\n\r\n april måned 1991, og således efter det af kommunen oplyste, burde være  \r\n\r\n slettet automatisk i Det Centrale Fordringsregister omkring den 25. i den  \r\n\r\n pågældende måned, fandt Registertilsynet det kritisabelt, at restancegebyret  \r\n\r\n fejlagtigt ikke var slettet, da man i forbindelse med udbetaling af bunden  \r\n\r\n opsparing benyttede oplysninger, som var registreret  \r\n\r\n i Det Centrale Fordringsregister medio maj 1991. </P>  \r\n\r\n<P>Registertilsynet henstillede derfor til kommunen, at denne skulle træffe  \r\n\r\n foranstaltninger til sikring af, at oplysninger om fordringer, som kommunen  \r\n\r\n har indberettet til Det Centrale  Fordringsregister, snarest efter betalingen  \r\n\r\n indberettes betalt. </P>  \r\n\r\n<P>Registertilsynet henstillede endvidere til Told- og Skattestyrelsen, at  \r\n\r\n styrelsen traf foranstaltninger til sikring af, at oplysninger om fordringer,  \r\n\r\n som af en myndighed indberettes betalt, snarest herefter slettes  \r\n\r\n i Det Centrale Fordringsregister. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1992 side 47. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19926050325"
        },
        {
            "displayName": "Entydig dokumentidentifikation",
            "displayValue": "CA003591"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60503"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "13/02/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-441-040"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}