{
    "id": 107084,
    "title": "1990 BSF 26   FORSLAG TIL FOLKETINGSBESLUTNING OM AT ERSTATTE BØRNEFAMILIEYDELSEN MED ET   EKSTRA STATSLIGT PERSONFRADRAG TIL MODTAGERNE ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 26",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 26 </P>  \r\n\r\n<P></P>  \r\n\r\n<P>Forslag til folketingsbeslutning om at erstatte børnefamilieydelsen med et  \r\n\r\n ekstra statsligt personfradrag til modtagerne </P>  \r\n\r\n<P></P>  \r\n\r\n<P>Fremsat af Lykketoft (S) Hans Erenbjerg (S) Ove Fich (S) Pia Gjellerup (S)  \r\n\r\n Klaus Hækkerup (S) Karen Jespersen (S) Anne-Marie Meldgaard (S) Lone Møller  \r\n\r\n (S) Stavad (S) Mimi Jakobsen (CD) Bente Juncker (CD) </P>  \r\n\r\n<P></P>  \r\n\r\n<P>den 5. februar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til senest den 1. april 1991 at </P>  \r\n\r\n<P>fremsætte lovforslag til ikrafttræden den 1. januar 1992 med </P>  \r\n\r\n<P>følgende indhold: </P>  \r\n\r\n<P>1. Lov om børnefamilieydelse ophæves. </P>  \r\n\r\n<P>2. Personskatteloven ændres, så de personer, der efter gældende regler  \r\n\r\n modtager børnefamilieydelse, i stedet opnår den samme aflastning ved et  \r\n\r\n ekstra statsligt personfradrag. </P>  \r\n\r\n<P>3. Personer, der ikke kan udnytte det ekstra personfradrag ved modregning  \r\n\r\n i deres øvrige personlige skatter, skal fortsat have adgang til kontant  \r\n\r\n udbetaling eller have adgang til at få beløbet modregnet i skattebetalingen  \r\n\r\n hos eventuel ægtefælle. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Børnefamilieydelsen er indført som del af skattereformaftalen i 1985. </P>  \r\n\r\n<P>De daværende forligspartier betragtede ydelsen som en slags negativ skat.  \r\n\r\n Det er årsagen til, at ydelsen konteres som negativ indtægt på finanslovens §  \r\n\r\n 38 om skatter og afgifter. </P>  \r\n\r\n<P>Men alligevel sker udbetalingen kontant og kvartalsvis. Derfor opfattes  \r\n\r\n ydelsen ikke i den offentlige debat som et tillæg til forældrenes  \r\n\r\n personfradraag. I forskellige statistiske opgørelser indregnes udgiften til  \r\n\r\n børnefamilieydelse som en del af udgiftstrykket i stedet for - som det  \r\n\r\n retteligt burde opfattes - en reduktion i skattetrykket. </P>  \r\n\r\n<P>Netop fordi ydelsen for befolkningen fremstår som en kontant  \r\n\r\n overførselsindkomst, rejses tid efter anden fra forskelligt hold tanker om  \r\n\r\n aftrapning af ydelsen ud over en vis familieindkomst. </P>  \r\n\r\n<P>En sådan graduering ville give et endda yderst beskedent merprovenu, hvis  \r\n\r\n den ikke skal ramme typiske børnefamilier med to indkomster. Det har  \r\n\r\n imidlertid hele tiden været det udtrykkelige formål med børnefamilieydelsen,  \r\n\r\n at den helt og fuldt skulle komme denne familietype til gode. Det skal i  \r\n\r\n denne forbindelse erindres, at den ens børnefamilieydelse til alle virkede  \r\n\r\n som en rimelig målrettet kompensation for familier, der mistede en del af  \r\n\r\n rentefradragets værdi ved skattereformens ikrafttræden fra 1987. </P>  \r\n\r\n<P>En indtægtsgraduering af børnefamilieydelsen, der omfatter mere end  \r\n\r\n beløbsmæssigt helt ubetydelige grupper, vil også være ensbetydende med en  \r\n\r\n forøgelse af samspilsproblemerne mellem høje marginalskatter og aftrapning af  \r\n\r\n ydelser med stigende indkomst. Derved ville man modvirke de igangværende  \r\n\r\n bestræbelser på at mildne disse samspilsproblemer. </P>  \r\n\r\n<P>Omlægning fra børnefamilieydelse til højere skattemæssigt bundfradrag vil  \r\n\r\n derimod standse en sådan diskussion. </P>  \r\n\r\n<P>Den helt overvejende del af modtagerne af børnefamilieydelse har  \r\n\r\n egenindkomst, der er tilstrækkelig stor til at udnytte det ekstra  \r\n\r\n personfradrag ved modregning i skatten. </P>  \r\n\r\n<P>For de forholdsvis få, hvor dette ikke er tilfældet, bør uudnyttet  \r\n\r\n fradragsværdi udbetales. Dette kan ske i de tilfælde, hvor  \r\n\r\n forskudsregistreringen viser, at der ikke er plads til modregning i  \r\n\r\n skattebetalingen. I øvrige tilfælde må udbetalingen ske efter reglerne om  \r\n\r\n overskydende skat. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/02/1991"
        },
        {
            "displayName": "Accession",
            "displayValue": "19902BA00026"
        },
        {
            "displayName": "Entydig dokumentidentifikation",
            "displayValue": "CL002697"
        },
        {
            "displayName": "Dato for førstegangsindlæggelse",
            "displayValue": "05/02/1991"
        },
        {
            "displayName": "Dato for indlæggelse",
            "displayValue": "05/02/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}