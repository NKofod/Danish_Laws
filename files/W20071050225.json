{
    "id": 116721,
    "title": "Forældelse skal afgøres på grundlag af de regler, der var gældende på optjeningstidspunktet. Arbejdsmarkedets Ankenævn har kompetence til at træffe afgørelse, selv om feriegodtgørelsen er overført til feriefond",
    "documentTypeId": "240",
    "isSagsforlobPeriodValid": true,
    "shortName": "KEN nr 10502 af 22/11/2007",
    "documentHtml": "<div class=\"bjelke\">Den fulde tekst</div><p class=\"Titel2\">Forældelse skal afgøres på grundlag af de regler, der var gældende på optjeningstidspunktet. Arbejdsmarkedets Ankenævn har kompetence til at træffe afgørelse, selv om feriegodtgørelsen er overført til feriefond</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Forældelse skal afgøres på grundlag af de regler, der var gældende på optjeningstidspunktet. Arbejdsmarkedets Ankenævn har kompetence til at træffe afgørelse, selv om feriegodtgørelsen er overført til feriefond</div>\r\n        </p>\r\n        <p class=\"Tekst2\">\r\n          <div>Lønmodtageren havde i 1999 optjent 10.393,01 kr. svarende til 30 feriedage. Lønmodtageren havde den 2. marts 2007 søgt Arbejdsdirektoratet om at få beløbet udbetalt.</div>\r\n        </p>\r\n        <p class=\"Tekst2\">\r\n          <div>Lønmodtageren oplyser, at hun havde afholdt ferien, men at feriekortet var forlagt.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet havde taget stilling til spørgsmålet om forældelse efter de nyeste regler, og havde ikke taget stilling til, om der skulle foreligge en ekstraordinær situation.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn fandt, at Arbejdsmarkedets Ankenævn havde kompetence til at træffe afgørelse i sagen, selv om feriegodtgørelsen for 1999 var overført til en feriefond.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn hjemviste spørgsmålet om forældelse til ny behandling og afgørelse i Arbejdsdirektoratet.</div>\r\n        </p>\r\n      </div>\r\n      <p class=\"Tekst\">Dato</p>\r\n      <p class=\"Tekst\">[Navn udeladt]</p>\r\n      <p class=\"Tekst\">Ankenævnet har behandlet Deres klage på møde den 21. november 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Ankenævnet hjemviser Arbejdsdirektoratets afgørelse af 8. marts 2007 til fornyet behandling og afgørelse i direktoratet.</p>\r\n      <p class=\"Tekst\">De vil i den anledning høre nærmere fra direktoratet.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De i 1999 har optjent 10.393,01 kr. i feriegodtgørelse svarende til 30 feriedage</p>\r\n        <p class=\"Liste1\"><span class=\"Liste1Nr\">–</span> Deres arbejdsgiver - [navn udeladt] Kommune - udstedte feriekort for den optjente ferie i forbindelse med, at De afholdt 2 måneders forældreorlov, idet [navn udeladt] Kommune anså ansættelsesforholdet for at være afbrudt i den forbindelse</p>\r\n        <p class=\"Liste1\"><span class=\"Liste1Nr\">–</span> De den 2. marts 2007 har søgt Arbejdsdirektoratet om at få beløbet udbetalt</p>\r\n        <p class=\"Liste1\"><span class=\"Liste1Nr\">–</span> De har afholdt ferien inden udløbet af ferieåret 2000/2001 og er i den forbindelse blevet trukket i løn.</p>\r\n      </p>\r\n      <p class=\"Tekst\">De har endvidere oplyst, at De ikke fik hævet feriegodtgørelsen, fordi feriekortet var forlagt og først kom til veje i december 2006. De rettede henvendelse til Deres arbejdsgiver - [navn udeladt] Kommune - for at få pengene udbetalt. Herfra blev De henvist til, at Arbejdsdirektoratet skulle give tilladelse.</p>\r\n      <p class=\"Tekst\">De har i Deres brev af 22. juli 2007 oplyst, at De gentagne gange har været sygemeldt på grund af depression, og at det har taget energien fra de papirmæssige ting/rettigheder i forhold til ferie.</p>\r\n      <p class=\"Tekst\">Endelige er det oplyst, at [navn udeladt] Kommune har en feriefond, hvortil uhævede beløb er overført.</p>\r\n      <p class=\"Tekst\">Ankenævnet finder, at Ankenævnet har kompetence til at træffe afgørelse i sagen, selv om beløbet er overført til [navn udeladt] Kommunes feriefond. Der henvises i den forbindelse til § 44, stk. 4 og § 45, stk. 1, i ferieloven, jf. lov nr. 396 af 31. maj 2000.</p>\r\n      <p class=\"Tekst\">Ankenævnet finder, at spørgsmål om forældelse skal afgøres på grundlag af de regler, der var gældende på optjeningstidspunktet, idet disse regler regulerer hvornår ferien kunne holdes og dermed hvornår den optjente feriegodtgørelse skulle hæves. Der henvises i den forbindelse til § 8, stk. 1 og § 49, stk. 2. i lov nr. 396 af 31. maj 2000.</p>\r\n      <p class=\"Tekst\">Direktoratet har truffet afgørelse på grundlag af senere regler.</p>\r\n      <p class=\"Tekst\">Det forhold, at direktoratet har truffet afgørelse på grundlag af forkerte regler medfører ugyldighed, idet anvendelse af de korrekte regler må anses for en væsentlig sikkerhed for afgørelsens lovlighed og rigtighed.</p>\r\n      <p class=\"Tekst\">Direktoratet har på grund af anvendelse af de forkerte regler ikke taget stilling til, om der forelå særlige omstændigheder, der kan begrunde, at feriegodtgørelsen udbetales efter ferieårets udløb, jf. § 22, stk. 4 i lovbekendtgørelse nr. 498 af 29. juni 1998 og lovbekendtgørelse nr. 538 af 25. juni 1999.</p>\r\n      <p class=\"Tekst\">Sagen hjemvises derfor til direktoratet med henblik på ny behandling på grundlag af det korrekte regelsæt samt med henblik på at undersøge og tage stilling til, om der foreligger særlige omstændigheder, der kan begrunde, at feriegodtgørelsen skal udbetales.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 8, stk. 1 og § 22, stk. 4 i ferieloven, jf. lovbekendtgørelse nr. 498 af 29. juni 1998</p>\r\n        <p class=\"Liste1\"><span class=\"Liste1Nr\">–</span> § 8, stk. 1 og § 22, stk. 4 i ferieloven, jf. lovbekendtgørelse nr. 538 af 25. juni 1999</p>\r\n        <p class=\"Liste1\"><span class=\"Liste1Nr\">–</span> § 44, stk. 4, § 45, stk. 1, § 48, stk. 2 og § 49, stk. 2 i ferieloven, jf. lov nr. 396 af 31. maj 2000.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter som ankenævnet har modtaget fra direktoratet samt Deres brev af 22. juli 2007.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p>\r\n        <p class=\"Liste1\"><span class=\"Liste1Nr\">–</span> Arbejdsdirektoratet, Stormgade 10, Postboks 1103, 1009 København K</p>\r\n      </p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om ferie, jf. lovbekendtgørelse nr. 498 af 29. juni 1998</span></p>\r\n      <p class=\"Tekst\">Kapitel 3</p>\r\n      <p class=\"Tekst\"><span class=\"Italic\">Ferieår og ferieperiode</span></p>\r\n      <p class=\"Tekst\"><span class=\"Bold\">§ 8.</span> Ferien skal holdes i det efter optjeningsåret følgende år, der går fra 2. maj til 1. maj (ferieåret).</p>\r\n      <p class=\"Tekst\"><span class=\"Italic\">Stk. 2.</span> Ferie optjent efter reglerne i § 6 skal holdes forud for ferie efter § 6 a.</p>\r\n      <p class=\"Tekst\">…</p>\r\n      <p class=\"Tekst\">Kapitel 5</p>\r\n      <p class=\"Tekst\"><span class=\"Italic\">Almindelige bestemmelser</span></p>\r\n      <p class=\"Tekst\"><span class=\"Bold\">§ 21.</span> Krav på feriegodtgørelse, løn under ferie eller ferietillæg forældes, hvis det ikke rejses over for arbejdsgiveren inden den 1. april i det ferieår, i hvilket ferien skal holdes.</p>\r\n      <p class=\"Tekst\"><span class=\"Italic\">Stk. 2.</span> Efterkommer arbejdsgiveren ikke kravet, forældes det, såfremt lønmodtageren ikke uden ugrundet ophold søger kravet gennemført.</p>\r\n      <p class=\"Tekst\"><span class=\"Bold\">§ 22.</span> Feriegodtgørelse, løn under ferie eller ferietillæg, der er forældet efter § 21, og feriegodtgørelse, der ikke er hævet af lønmodtageren inden udløbet af det ferieår, inden for hvilket ferien skulle have været holdt, tilfalder statskassen og Arbejdsmarkedets Feriefond.</p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Italic\">Stk. 3.</span> …</p>\r\n      <p class=\"Tekst\"><span class=\"Italic\">Stk. 4.</span> Direktøren kan endvidere under særlige omstændigheder tillade, at beløb, der er omfattet af stk. 1, udbetales til lønmodtageren efter ferieårets udløb.</p>\r\n      <p class=\"Tekst\"><span class=\"Italic\">Stk. 5.</span> …</p>\r\n      <p class=\"Tekst\"><span class=\"Bold\">Lov om ferie, jf. lovbekendtgørelse nr. 538 af 25. juni 1999</span></p>\r\n      <p class=\"Tekst\">Kapitel 3</p>\r\n      <p class=\"Tekst\"><span class=\"Italic\">Ferieår og ferieperiode</span></p>\r\n      <p class=\"Tekst\"><span class=\"Bold\">§ 8.</span> Ferien skal holdes i det efter optjeningsåret følgende år, der går fra 2. maj til 1. maj (ferieåret).</p>\r\n      <p class=\"Tekst\"><span class=\"Italic\">Stk. 2.</span> Ferie optjent efter reglerne i § 6 skal holdes forud for ferie efter § 6 a.</p>\r\n      <p class=\"Tekst\">…</p>\r\n      <p class=\"Tekst\">Kapitel 5</p>\r\n      <p class=\"Tekst\"><span class=\"Italic\">Almindelige bestemmelser</span></p>\r\n      <p class=\"Tekst\"><span class=\"Bold\">§ 21.</span> Krav på feriegodtgørelse, løn under ferie eller ferietillæg forældes, hvis det ikke rejses over for arbejdsgiveren inden den 1. april i det ferieår, i hvilket ferien skal holdes.</p>\r\n      <p class=\"Tekst\"><span class=\"Italic\">Stk. 2.</span> Efterkommer arbejdsgiveren ikke kravet, forældes det, såfremt lønmodtageren ikke uden ugrundet ophold søger kravet gennemført.</p>\r\n      <p class=\"Tekst\"><span class=\"Bold\">§ 22.</span> Feriegodtgørelse, løn under ferie eller ferietillæg, der er forældet efter § 21, og feriegodtgørelse, der ikke er hævet af lønmodtageren inden udløbet af det ferieår, inden for hvilket ferien skulle have været holdt, tilfalder stats kassen og Arbejdsmarkedets Feriefond.</p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Italic\">Stk. 3.</span> …</p>\r\n      <p class=\"Tekst\"><span class=\"Italic\">Stk. 4.</span> Direktøren kan endvidere under særlige omstændigheder tillade, at beløb, der er omfattet af stk. 1, udbetales til lønmodtageren efter ferieårets udløb.</p>\r\n      <p class=\"Tekst\"><span class=\"Italic\">Stk. 5.</span> …</p>\r\n      <p class=\"Tekst\"><span class=\"Bold\">Ferielov, jf. lov nr. 396 af 31. maj 2000</span></p>\r\n      <p class=\"Tekst\">…</p>\r\n      <p class=\"Tekst\">Kapitel 6</p>\r\n      <p class=\"Tekst\"><span class=\"Italic\">Forældelse og modregning</span></p>\r\n      <p class=\"Tekst\"><span class=\"Bold\">§ 35.</span> Krav på feriegodtgørelse, løn under ferie eller ferietillæg forældes, hvis det ikke rejses over for arbejdsgiveren senest den 15. maj efter ferieårets udløb.</p>\r\n      <p class=\"Tekst\"><span class=\"Italic\">Stk. 2.</span> Hvis arbejdsgiveren ikke efterkommer kravet, forældes det, medmindre lønmodtageren senest den 10. juli efter ferieårets udløb søger kravet gennemført ved retssag, ved fagretlig behandling, ved politianmeldelse eller ved at rette henvendelse til direktøren for Arbejdsløshedsforsikringen.</p>\r\n      <p class=\"Tekst\"><span class=\"Bold\">§ 36.</span> Krav på feriegodtgørelse, løn under ferie eller ferietillæg, der er forældet efter § 35, tilfalder statskassen og Arbejdsmarkedets Feriefond.</p>\r\n      <p class=\"Tekst\"><span class=\"Italic\">Stk. 2.</span> Feriegodtgørelse, der ikke er hævet af lønmodtageren inden udløbet af ferieåret, eller løn under ferie eller ferietillæg, der ikke er udbetalt til lønmodtageren inden udløbet af ferieåret, tilfalder statskassen og Arbejdsmarkedets Feriefond, jf. dog §§ 19 og 40.</p>\r\n      <p class=\"Tekst\"><span class=\"Italic\">Stk. 3.</span> Inden for områder, hvor der er indgået en kollektiv overenskomst, jf. § 31, kan direktøren for Arbejdsløshedsforsikringen tillade, at den andel af uhævede eller ikke udbetalte beløb, der efter stk. 2 skal tilfalde Arbejdsmarkedets Feriefond, i stedet anvendes til andet ferieformål. Direktøren for Arbejdsløshedsforsikringen kan fastsætte retningslinjer for og føre tilsyn med anvendelsen af sådanne midler.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 38.</span> Hvis en lønmodtager på grund af særlige forhold er afskåret fra at holde ferien inden ferieårets udløb, udbetales feriegodtgørelse, løn under ferie eller ferietillæg til lønmodtageren.</p>\r\n      <p class=\"Tekst\"><span class=\"Italic\">Stk. 2.</span> Muligheden for udbetaling efter stk. 1 fortabes, hvis lønmodtageren ikke inden 5 år efter ferieårets udløb retter henvendelse til direktøren for Arbejdsløshedsforsikringen.</p>\r\n      <p class=\"Tekst\">…</p>\r\n      <p class=\"Tekst\">Kapitel 8</p>\r\n      <p class=\"Tekst\"><span class=\"Italic\">Kompetence og klageadgang</span></p>\r\n      <p class=\"Tekst\"><span class=\"Bold\">§ 44.</span> Direktøren for Arbejdsløshedsforsikringen træffer afgørelse i tvister mellem en arbejdsgiver og lønmodtager om ret til ferie og feriegodtgørelse, løn under ferie eller ferietillæg, medmindre der er tale om forhold, der er reguleret ved kollektiv overenskomst.</p>\r\n      <p class=\"Tekst\"><span class=\"Italic\">Stk. 2.</span> Direktøren for Arbejdsløshedsforsikringen træffer afgørelse om, hvorvidt en lønmodtager, der er afskåret fra at holde ferie inden ferieårets udløb, jf. § 38, kan få feriegodtgørelse, løn under ferie eller ferietillæg udbetalt.</p>\r\n      <p class=\"Tekst\"><span class=\"Italic\">Stk. 3.</span> Direktøren for Arbejdsløshedsforsikringen træffer afgørelse i tvister om indbetaling af beløb, der i medfør af § 36 tilfalder statskassen eller Arbejdsmarkedets Feriefond eller et andet ferieformål.</p>\r\n      <p class=\"Tekst\"><span class=\"Italic\">Stk. 4.</span> Direktøren for Arbejdsløshedsforsikringen træffer afgørelse om udbetaling af beløb, der i medfør af § 36 er tilfaldet statskassen eller Arbejdsmarkedets Feriefond eller et andet ferieformål.</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsløshedsforsikringen træffer afgørelse om indbetaling af feriegodtgørelse, løn under ferie eller ferietillæg til Arbejdsmarkedets Feriefond, jf. § 37.</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsløshedsforsikringen kan træffe afgørelse om administrationen af de beløb, der anvendes til andet ferieformål, jf. § 36, stk. 3.</p>\r\n      <p class=\"Tekst\"><span class=\"Italic\">Stk. 7.</span> Direktøren for Arbejdsløshedsforsikringen træffer inden 6 uger afgørelse om, hvorvidt betingelserne i § 19, stk. 5, nr. 1 og 2, er opfyldt. Hvis der ikke er truffet en endelig eller foreløbig afgørelse inden 6 uger, anses betingelserne for opfyldt.</p>\r\n      <p class=\"Tekst\"><span class=\"Bold\">§ 45.</span> Direktøren for Arbejdsløshedsforsikringens afgørelser kan af den, afgørelsen vedrører, indbringes for Arbejdsmarkedets Ankenævn inden 4 uger efter, at sagens parter har fået meddelelse om afgørelsen.</p>\r\n      <p class=\"Tekst\"><span class=\"Italic\">Stk. 2.</span> Klagen sendes til direktøren for Arbejdsløshedsforsikringen, der vurderer sagen på ny. Fastholder direktøren for Arbejdsløshedsforsikringen sin afgørelse helt eller delvis, sendes klagen til ankenævnet, og sagens parter underrettes samtidig herom. Ankenævnets afgørelser kan ikke indbringes for anden administrativ myndighed.</p>\r\n      <p class=\"Tekst\"><span class=\"Italic\">Stk. 3.</span> Arbejdsministeren fastsætter efter forhandling med arbejdsmarkedets parter nærmere regler om Arbejdsmarkedets Ankenævns sammensætning og kompetence i forbindelse med nævnets behandling af sager efter loven.</p>\r\n      <p class=\"Tekst\">Kapitel 11</p>\r\n      <p class=\"Tekst\"><span class=\"Italic\">Ikrafttrædelses- og overgangsbestemmelser</span></p>\r\n      <p class=\"Tekst\"><span class=\"Bold\">§ 48.</span> Loven træder i kraft den 1. januar 2001. § 45, stk. 3, træder dog i kraft den 1. oktober 2000.</p>\r\n      <p class=\"Tekst\"><span class=\"Italic\">Stk. 2.</span> § 45, stk. 1 og 2, har virkning for afgørelser truffet af direktøren for Arbejdsløshedsforsikringen efter den 31. december 2000.</p>\r\n      <p class=\"Tekst\"><span class=\"Italic\">Stk. 3.</span> Bestemmelserne i § 12, § 14, § 17, stk. 2, § 19, § 20, stk. 1, § 21, stk. 1, og § 23, stk. 4, har virkning for ferie, der er optjent efter den 31. december 2000.</p>\r\n      <p class=\"Tekst\"><span class=\"Italic\">Stk. 4.</span> Bestemmelsen i § 8 har virkning for ferie, der holdes den 1. maj 2002 eller senere. Bestemmelsen i § 9 har virkning for uddannelsesaftaler, der indgås den 1. maj 2002 eller senere.</p>\r\n      <p class=\"Tekst\"><span class=\"Italic\">Stk. 5.</span> Ret til betalt ferie på baggrund af uddannelsesaftaler indgået før 1. maj 2002, jf. § 7 i lov om ferie, jf. lovbekendtgørelse nr. 538 af 25. juni 1999, bibeholdes, idet dog antallet af tilgodehavende feriedage omregnes forholdsmæssigt fra en 6-dages-uge til en 5-dages-uge.</p>\r\n      <p class=\"Tekst\"><span class=\"Bold\">§ 49.</span> Lov om ferie, jf. lovbekendtgørelse nr. 538 af 25. juni 1999, ophæves den 1. januar 2001, jf. dog stk. 2.</p>\r\n      <p class=\"Tekst\"><span class=\"Italic\">Stk. 2.</span> Bestemmelserne i § 8, stk. 1, § 9, stk. 1-4, og § 17 b ophæves dog først den 30. april 2002 og finder anvendelse for ferie optjent før den 1. januar 2001. Bestemmelserne i § 6 a og § 7 ophæves den 30. april 2002.</p>\r\n      <p class=\"Tekst\"><span class=\"Italic\">Stk. 3.</span> Bekendtgørelser udstedt i medfør af lov om ferie, jf. lovbekendtgørelse nr. 538 af 25. juni 1999, forbliver i kraft, indtil de ændres eller ophæves af bekendtgørelse udstedt i medfør af denne lov.</p>\r\n      <p class=\"Tekst\"><span class=\"Italic\">Stk. 4.</span> Tvister, der vedrører ferie optjent før den 1. januar 2001, afgøres efter de hidtidige regler.</p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2008"
        },
        {
            "displayName": "Accession",
            "displayValue": "W20071050225"
        },
        {
            "displayName": "Entydig dokumentidentifikation",
            "displayValue": "BE002865"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10502"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "22/11/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5800019-07 og 5800023-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}