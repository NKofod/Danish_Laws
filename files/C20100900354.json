{
    "id": 129758,
    "title": "Skrivelse om nye principafgørelser om personkredsen for merudgiftsydelsen i servicelovens § 100\\n(Til samtlige kommunalbestyrelser)",
    "documentTypeId": "200",
    "isSagsforlobPeriodValid": true,
    "shortName": "SKR nr 9003 af 05/01/2010",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om nye principafgørelser om personkredsen for merudgiftsydelsen i servicelovens § 100</p>\r\n      <p class=\"UnderTitel2\">(Til samtlige kommunalbestyrelser)</p>\r\n      <p class=\"Tekst\">Med virkning fra 1. december 2008 er der gennemført en regelændring vedrørende merudgiftsydelsen i servicelovens § 100, hvis formål var at føre kommunal praksis for bestemmelsens personkreds tilbage til det, der var gældende før sommeren 2007, hvor Ankestyrelsen udsendte principafgørelse C-27-07.</p>\r\n      <p class=\"Tekst\">Ifølge de ændrede regler er det en betingelse for at være omfattet af merudgiftsydelsens personkreds, at borgerens funktionsnedsættelse er af indgribende karakter i den daglige tilværelse. Afgørelsen herom skal baseres på en helhedsvurdering af borgerens situation. Det er endvidere en betingelse, at funktionsnedsættelsen medfører, at der ofte må sættes ind med ikke uvæsentlige hjælpeforanstaltninger.</p>\r\n      <p class=\"Tekst\">Ankestyrelsen har den 17. november 2009 offentliggjort tre nye principafgørelser – nr. 221-09, nr. 222-09 og nr. 223-09 – til belysning af personkredsen efter regelændringen. Endvidere har Ankestyrelsen gjort principafgørelse C-27-07 og principafgørelse nr. 172-09 historiske, hvilket betyder, at disse to principafgørelser ikke kan danne rettesnor for fremtidige afgørelser.</p>\r\n      <p class=\"Tekst\">Af de tre nye principafgørelser kan det udledes, at der skal lægges vægt på en samlet helhedsvurdering af borgerens funktionsnedsættelse. Det er borgerens evne til at fungere i det daglige, som skal vurderes. Borgerens funktionsevne på en række områder indgår i det samlede billede af, hvordan borgeren klarer den daglige tilværelse. I den samlede helhedsvurdering kan bl.a. indgå borgerens evne til at:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> færdes ude og inde</p>\r\n        <p class=\"Liste1\"><span class=\"Liste1Nr\" id=\"\">–</span> deltage i den almindelige husholdning og rengøring</p>\r\n        <p class=\"Liste1\"><span class=\"Liste1Nr\" id=\"\">–</span> varetage den personlige pleje</p>\r\n        <p class=\"Liste1\"><span class=\"Liste1Nr\" id=\"\">–</span> gå på indkøb</p>\r\n        <p class=\"Liste1\"><span class=\"Liste1Nr\" id=\"\">–</span> benytte offentlig transport</p>\r\n        <p class=\"Liste1\"><span class=\"Liste1Nr\" id=\"\">–</span> deltage i fritidsaktiviteter</p>\r\n        <p class=\"Liste1\"><span class=\"Liste1Nr\" id=\"\">–</span> kommunikere med andre og indgå i socialt samvær</p>\r\n      </p>\r\n      <p class=\"Tekst\">Endvidere kan borgerens arbejdsmæssige situation og familieforhold, herunder eventuelle forsørgerpligter, indgå.</p>\r\n      <p class=\"Tekst\">Det er ikke muligt at angive, hvilken betydning de enkelte forhold har for den konkrete vurdering i den enkelte sag, da vægtningen må afhænge af borgerens funktionsnedsættelse og konkrete livssituation.</p>\r\n      <p class=\"Tekst\">I forhold til betingelsen om ikke uvæsentlige hjælpeforanstaltninger kan det udledes af de tre principafgørelser, at der både må lægges vægt på, hvad kommunen stiller til rådighed af hjælpemidler, praktisk hjælp m.v. og den hjælp og støtte, som familien og det private netværk yder i det daglige. Det er således den samlede hjælp og hjælpebehovet i øvrigt, der må tages i betragtning.</p>\r\n      <p class=\"Tekst\">De tre principafgørelser kan ses på Ankestyrelsens hjemmeside www.ast.dk.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Indenrigs- og Socialministeriet, den 5. januar 2010</P><P CLASS=SIGN1 ALIGN=\"CENTER\">Karen Ellemann</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/01/2010"
        },
        {
            "displayName": "Accession",
            "displayValue": "C20100900354"
        },
        {
            "displayName": "Entydig dokumentidentifikation",
            "displayValue": "BM000305"
        },
        {
            "displayName": "Dato for førstegangsindlæggelse",
            "displayValue": "09/01/2010"
        },
        {
            "displayName": "Dato for indlæggelse",
            "displayValue": "09/01/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9003"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "05/01/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Indenrigs- og Socialmin., j.nr.2008-6689"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}