{
    "id": 113651,
    "title": "Skriftlig fremsættelse (28. november 2007) - L 17",
    "documentTypeId": "380",
    "isSagsforlobPeriodValid": true,
    "shortName": "2007/2 SF.L L 17",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (28. november 2007)</p><p class=\"Fremsaetter\"><span class=\"Bold\">Justitsministeren</span> (Lene Espersen):</p><p class=\"Tekst2\"><div>Herved tillader jeg mig for Folketinget at fremsætte:</div></p><p class=\"ForslagsTitel\">Forslag til lov om ændring af retsplejeloven, lov om retsafgifter og arveloven (Retsmægling m.v.)</p><p class=\"ForslagsNummer\">(Lovforslag nr. L 17).</p><p class=\"Tekst2\"><div>Lovforslaget er med enkelte ændringer en genfremsættelse af det lovforslag nr. L 11, som blev fremsat den 3. oktober 2007, og som bortfaldt i forbindelse med afholdelse af valg til Folketinget.</div></p><p class=\"Tekst2\"><div>Formålet med lovforslaget er at indføre en permanent, landsdækkende ordning med retsmægling i civile sager, baseret på den forsøgsordning, som har fungeret ved byretterne i København, Århus, Aalborg og Roskilde samt ved Vestre Landsret siden 2003.</div></p><p class=\"Tekst2\"><div>Det grundlæggende formål med at indføre en permanent, landsdækkende ordning med retsmægling er at give parterne i sager, der er indbragt for domstolene, en mulighed for, hvis de ønsker det, at søge tvisten løst på en anden måde end ved den traditionelle forligsmægling i retten, der bygger på de gældende retsregler, eller ved en dom. Retsmægling kan give mulighed for at nå frem til en aftalt løsning på konflikten, der opleves som mere tilfredsstillende for begge parter, fordi løsningen ved retsmægling i højere grad kan give parterne indflydelse på forløbet og tage hensyn til parternes underliggende interesser, behov og fremtid.</div></p><p class=\"Tekst2\"><div>Forsøgsordningen er blevet evalueret, og af den endelige evalueringsrapport fra marts 2005 fra Justitsministeriets Forskningsenhed fremgår bl.a., at retsmægling samlet set vurderes meget positivt i langt hovedparten af sagerne og af langt hovedparten af de involverede. Evalueringen viser, at der blandt såvel retsmæglerne som parterne og partsadvokaterne er stor opbakning bag forsøgsordningen, og at et stort flertal vil anbefale, at ordningen videreføres.</div></p><p class=\"Tekst2\"><div>Lovforslaget bygger på Retsplejerådets betænkning nr. 1481/2006 om reform af den civile retspleje V (Retsmægling) og er i det væsentligste udformet i overensstemmelse med rådets lovudkast.</div></p><p class=\"Tekst2\"><div>Den foreslåede ordning vil ikke begrænse parternes muligheder for at søge bistand fra advokater eller andre til at opnå forligsmæssige løsninger på en konflikt uden at anlægge retssag, f.eks. ved udenretlig mediation.</div></p><p class=\"Tekst2\"><div>Forslaget indeholder følgende hovedpunkter:</div></p><p class=\"Tekst2\"><div>1) Det foreslås, at retsmægling skal kunne anvendes i borgerlige sager, der verserer ved byret, landsret eller Sø- og Handelsretten. Efter forslaget er retsmægling en generel mulighed i retsplejeloven, som parterne kan anmode retten om adgang til at benytte sig af. Det er herefter retten, der beslutter, om retsmægling kan indledes, og i så fald udpeger en retsmægler til at bistå parterne med selv at nå frem til en aftalt løsning på deres tvist. Det er en forudsætning for retsmægling, at der er tale om en sag, hvor parterne kan indgå gyldig aftale om det eller de spørgsmål, som tvisten omhandler. Hvis parterne derimod ikke er rådige over (dele af) en sag, kan retsmægling efter forslaget ikke finde sted. Som eksempel kan nævnes ægteskabssager, hvor parterne ikke har rådighed over - dvs. ikke frit kan aftale - om skilsmissebetingelserne er opfyldt. Mægling vil derfor ikke kunne finde sted med hensyn til spørgsmålet om ophør af et ægteskab ved skilsmisse, hvorimod der normalt vil kunne ske mægling med hensyn til vilkårene for en skilsmisse, f.eks. spørgsmålet om bidragspligt og forældremyndighed.</div></p><p class=\"Tekst2\"><div>2) Efter lovforslaget kan domstolsjurister og advokater udpeges som retsmæglere. Det forudsættes, at alle, der udpeges til retsmæglere, er skønnet egnet hertil, og har gennemgået et relevant uddannelsesforløb i mægling. I forbindelse med høringen over Retsplejerådets betænkning har det været anført, at også andre faggrupper end domstolsjurister og advokater bør kunne udpeges som retsmæglere. Justitsministeriet er imidlertid enig med Retsplejerådet i, at der ved retsmægling - dvs. mægling som foregår i domstolsregi - bør gælde den retssikkerhedsgaranti, at retsmægleren er forpligtet til at gribe ind og i sidste ende afslutte retsmæglingen, hvis parternes løsningsforslag vil indebære strafbare forhold eller er i strid med præceptiv lovgivning (dvs. lovgivning som ikke kan fraviges ved aftale). Derfor bør retsmægleren have juridiske kundskaber og erfaring med behandling af retssager.</div></p><p class=\"Tekst2\"><div>3) En dommer vil efter forslaget kunne udpeges som retsmægler, selv om den pågældende har haft berøring med sagen under forberedelsen (dvs. efter sagsanlæg, men inden retsmæglingen), medmindre dommeren - eksempelvis som led i traditionel forligsmægling – har udtalt sig om sagens mulige udfald på en sådan måde, at dommeren er blevet inhabil. Hvis dommeren under forberedelsen har taget stilling til processuelle tvister mellem parterne, bør retten dog i almindelighed også være tilbageholdende med at udpege den pågældende dommer som retsmægler.</div></p><p class=\"Tekst2\"><div>Hvis retsmæglingen afsluttes uden en løsning på tvisten, vil den civile sag fortsætte den normale gang ved retten, og den dommer, der har været retsmægler i sagen, vil ikke kunne dømme i den fortsatte sag.</div></p><p class=\"Tekst2\"><div>4) For så vidt angår retsmæglerens rolle vil det klare udgangspunkt være, at retsmægleren skal være forsigtig med at blande sig i den indholdsmæssige løsning af konflikten. Efter lovforslaget vil retsmægleren dog ikke være fuldstændig afskåret fra at komme med forslag til løsning af sagen, pege på styrker og svagheder i parternes argumentation mv., men retsmægleren bør være meget tilbageholdende hermed, og det er forudsat, at det alene sker, hvis parterne anmoder om det, og retsmægleren finder det hensigtsmæssigt og forsvarligt.</div></p><p class=\"Tekst2\"><div>5) Det foreslås, at retsmæglingen afsluttes, hvis parterne når frem til en aftalt løsning på tvisten, retsmægleren bestemmer det, eller én af parterne anmoder om det. Det foreslås som ovenfor nævnt endvidere, at retsmægleren skal være forpligtet til at afslutte retsmæglingen, hvis det er nødvendigt for at hindre, at parterne indgår en aftale, der indebærer strafbare forhold eller i øvrigt strider mod ufravigelig lovgivning, hvorimod det ikke er retsmæglerens opgave at påse, at en aftalt løsning er ”rimelig” eller i øvrigt svarer til det udfald, som en dom i sagen ville få. Som eksempel på en aftale, der vedrører strafbare forhold, kan nævnes, at en part som en del af den aftalte løsning på en tvist skal udføre ”sort arbejde”. At aftalen ikke må være i strid med ufravigelig (præceptiv) lovgivning betyder, at parterne ikke kan indgå en aftale, der er i strid med bestemmelser i lovgivningen, som ikke gyldigt kan fraviges ved aftale. Som eksempel kan nævnes funktionærlovens § 21, hvorefter lovens bestemmelser ikke med virkning for fremtiden ved aftale kan fraviges til ugunst for funktionæren.</div></p><p class=\"Tekst2\"><div>6) Det foreslås, at oplysninger, der fremkommer under en retsmægling, som udgangspunkt skal være fortrolige og derfor som udgangspunkt ikke må videregives.</div></p><p class=\"Tekst2\"><div>7) Udgifterne til honorering af retsmægleren betales efter forslaget af statskassen. Selve retsmæglingen vil derfor være gratis for parterne, hvis de ikke har omkostninger til egen advokat mv., idet en part efter forslaget som udgangspunkt selv skal bære egne omkostninger i forbindelse med en retsmægling. De omkostninger, der måtte være løbet på sagen, inden retsmæglingen påbegyndes, som f.eks. retsafgift, og de omkostninger, der løber på sagen efter retsmæglingens afslutning, hvis retsmæglingen ikke lykkes, og sagen derfor fortsætter, vil skulle fordeles mellem parterne efter retsplejelovens almindelige regler om sagsomkostninger.</div></p><p class=\"Tekst2\"><div>Idet jeg i øvrigt henviser til lovforslaget og de ledsagende bemærkninger, skal jeg herved anbefale forslaget til Det Høje Tings velvillige behandling.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/2 LF 17",
            "stateLabel": "Vedtaget",
            "references": [
                {
                    "shortName": "2007/2 SF.L L 17",
                    "title": "Skriftlig fremsættelse (28. november 2007) - L 17",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 113651,
                    "eliUri": "/eli/ft/20072XX00010",
                    "externalLink": ""
                },
                {
                    "shortName": "2007/2 LSF 17",
                    "title": "Forslag til Lov om ændring af retsplejeloven, lov om retsafgifter og arveloven\\n(Retsmægling m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 113631,
                    "eliUri": "/eli/ft/200722L00017",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l17/index.htm"
                },
                {
                    "shortName": "2007/2 BTL 17",
                    "title": "Betænkning over  Forslag til lov om ændring af retsplejeloven, lov om retsafgifter og\u000barveloven \\n(Retsmægling m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 114845,
                    "eliUri": "/eli/ft/200724L00084",
                    "externalLink": ""
                },
                {
                    "shortName": "2007/2 LSV 17",
                    "title": "Forslag til Lov om ændring af retsplejeloven, lov om retsafgifter og arveloven\\n(Retsmægling m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 114993,
                    "eliUri": "/eli/ft/200723L00017",
                    "externalLink": ""
                },
                {
                    "shortName": "LOV nr 168 af 12/03/2008",
                    "title": "Lov om ændring af retsplejeloven, lov om retsafgifter og arveloven\\n(Retsmægling m.v.)",
                    "presentationName": "Ændringslov",
                    "documentTypeId": 20,
                    "documentId": 115711,
                    "eliUri": "/eli/lta/2008/168",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/11/2007"
        },
        {
            "displayName": "Accession",
            "displayValue": "20072XX00010"
        },
        {
            "displayName": "Entydig dokumentidentifikation",
            "displayValue": "AA003983"
        },
        {
            "displayName": "Dato for førstegangsindlæggelse",
            "displayValue": "29/11/2007"
        },
        {
            "displayName": "Dato for indlæggelse",
            "displayValue": "29/11/2007"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 17"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}