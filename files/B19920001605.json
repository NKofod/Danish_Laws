{
    "id": 76819,
    "title": "Bekendtgørelse om ydelse af produktionsstøtte til markfrø ",
    "documentTypeId": "60",
    "isSagsforlobPeriodValid": false,
    "shortName": "BEK nr 16 af 09/01/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om ydelse af produktionsstøtte  \r\n\r\n til markfrø </H1>  \r\n\r\n<P></P>  \r\n\r\n<P>I medfør af § 1, stk. 1, § 4, § 5 og § 24 i lov nr. 414 af 13. juni </P>  \r\n\r\n<P>1990 om administration af Det Europæiske Økonomiske Fællesskabs </P>  \r\n\r\n<P>forordninger om markedsordninger for landbrugsvarer m.v. fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bestemmelserne i denne bekendtgørelse vedrører  \r\n\r\n ydelse af produktionsstøtte til markfrø i henhold til Det europæiske  \r\n\r\n økonomiske Fællesskabs bestemmelser om støtte indenfor frøsektoren, jf.  \r\n\r\n forordningerne nr. 2358/71 af 26. oktober 1971, nr. 1674/72 af 2. august 1972  \r\n\r\n og nr. 1686/72 af 2. august 1972 med senere ændringer. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ydelse af produktionsstøtte til markfrø er, ud  \r\n\r\n over hvad der følger af fællesskabsbestemmelserne, betinget af, at  \r\n\r\n frøfirmaerne lader analyse af avlspartierne udføre enten af  \r\n\r\n Plantedirektoratet eller, for så vidt angår frø af græsser og bælgplanter, af  \r\n\r\n firmaets eget laboratorium, der skal være godkendt hertil af  \r\n\r\n Plantedirektoratet. </P>  \r\n\r\n<P CLASS=STK> <I>Stk. 2. </I> Godkendelse af et markfrøfirmas laboratorium er  \r\n\r\n betinget af, at laboratoriet opfylder bestemmelserne i bilaget. Godkendelsen  \r\n\r\n gælder så længe laboratoriet opfylder disse bestemmelser eller skriftligt  \r\n\r\n afmelder godkendelsen over for Plantedirektoratet. </P>  \r\n\r\n<P CLASS=STK> <I>Stk. 3. </I> De i artikel 2 i forordning nr. 1674/72 nævnte  \r\n\r\n frøavlskontrakter og formeringserklæringer skal registreres hos  \r\n\r\n Plantedirektoratet. Prøveudtagningen af de oprensede avlspartierhos  \r\n\r\n frøfirmaerne skal foretages af Plantedirektoratets prøvetagere. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Størrelsen af den produktionsstøtte, der  \r\n\r\n tilkommer hver frøavler, fastsættes enten </P>  \r\n\r\n<UL CLASS=PLAIN-LIST>  \r\n\r\n<LI>1) på grundlag af vægten af et parti, der er sammensat af 2 eller flere  \r\n\r\n delpartier, fremkommet ved oprensning af det af avleren producerede og  \r\n\r\n leverede frø, såfremt en beregning baseret på delpartiernes vægt og deres  \r\n\r\n analyseresultater viser, at det sammensatte parti opfylder de i  \r\n\r\n fællesskabsbestemmelserne fastsatte kvalitetskrav, eller </LI>  \r\n\r\n<LI>2) på grundlag af vægten af hvert enkelt af de ved oprensningen fremkomne  \r\n\r\n delpartier, der ved analyse af prøver af delpartierne er konstateret at  \r\n\r\n opfylde de i fællesskabsbestemmelserne fastsatte kvalitetskrav. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Fastsættelsen af støttebeløbets størrelse efter  \r\n\r\n den i stk. 1, nr. 1 angivne gennemsnitsberegning finder sted, såfremt  \r\n\r\n ansøgningen indeholder oplysning om resultatet af en sådan  \r\n\r\n gennemsnitsberegning. Indeholder ansøgningen ikke oplysninger herom, vil  \r\n\r\n støtten blive fastsat på grundlag af vægten af de enkelte delpartier, der  \r\n\r\n opfylder kvalitetskravene, jf. stk. 1, nr. 2. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Produktionsstøtten udbetales til frøavleren  \r\n\r\n efter ansøgning. Ved ansøgningen skal anvendes en formular, som frøfirmaerne  \r\n\r\n modtager fra Plantedirektoratet og fremsender til frøavleren. </P>  \r\n\r\n<P CLASS=STK> <I>Stk. 2. </I> Ansøgningen skal underskrives af frøavleren  \r\n\r\n samt det frøfirma, hvormed han har kontraheret, og skal i 4 eksemplarer  \r\n\r\n indsendes til Plantedirektoratet. Ansøgningen skal være Plantedirektoratet i  \r\n\r\n hænde senest den 30. juni efter hvert års høst. Senere modtagne ansøgninger  \r\n\r\n vil ikke blive behandlet. </P>  \r\n\r\n<P CLASS=STK> <I>Stk. 3. </I> Udover hvad der følger af  \r\n\r\n fællesskabsbestemmelserne skal ansøgningen bl.a. indeholde følgende  \r\n\r\n oplysninger: </P>  \r\n\r\n<UL CLASS=PLAIN-LIST>  \r\n\r\n<LI>1) Navn og adresse på det frøfirma, hvormed ansøgeren har kontraheret.  \r\n\r\n</LI>  \r\n\r\n<LI>2) Frøets art og sort. </LI>  \r\n\r\n<LI>3) Vægten af hvert enkelt delparti, uanset om delpartierne opfylder de i  \r\n\r\n fællesskabsbestemmelserne fastsatte kvalitetskrav. Ved delpartier forstås de  \r\n\r\n partier frø, der er fremkommet ved oprensning af det af frøavleren  \r\n\r\n producerede og leverede parti frø, og som afregnes over for avleren. </LI>  \r\n\r\n<LI>4) Resultatet for hver enkelt delparti af en analyse af en fra delpartiet  \r\n\r\n hidrørende prøve indenfor de fastsatte grænser for partiets størrelse, der er  \r\n\r\n udtaget og analyseret efter officielt godkendte regler. </LI>  \r\n\r\n<LI>5) Resultatet af den i § 3, stk. 1, nr. 1 angivne gennemsnitsberegning,  \r\n\r\n såfremt støtten ønskes fastsat på grundlag heraf, foretaget for hvert enkelt  \r\n\r\n af analysekravene og med angivelse af, hvilke delpartier  \r\n\r\n gennemsnitsberegningen vedrører. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Støttebeløbet udbetales af EF-Direktoratet.  \r\n\r\n</P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> De delpartier, der fremkommer ved oprensning af  \r\n\r\n et parti frø, hvortil der søges produktionsstøtte, skal være opført  \r\n\r\n specificeret i firmaets lagerbog under den pågældende frøavlers navn. </P>  \r\n\r\n<P CLASS=STK> <I>Stk. 2. </I> Delpartiernes identitet med det hovedparti,  \r\n\r\n hvorfra de hidrører, skal til enhver tid kunne dokumenteres af vedkommende  \r\n\r\n frøfirma på grundlag af firmaets rensebog. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Kontrollen med overholdelsen af betingelserne  \r\n\r\n for ydelse af produktionsstøtte, herunder tilsyn med godkendte laboratorier  \r\n\r\n og stikprøvekontrol af de foretagne analyser, varetages af  \r\n\r\n Plantedirektoratet. </P>  \r\n\r\n<P CLASS=STK> <I>Stk. 2. </I> Frøfirmaerne skal efter Plantedirektoratets  \r\n\r\n anvisninger i deres regnskab foretage alle nødvendige optegnelser vedrørende  \r\n\r\n det frø, der er omfattet af produktionsstøtteordningen, herunder de i § 5  \r\n\r\n omhandlede oplysninger. </P>  \r\n\r\n<P CLASS=STK> <I>Stk. 3. </I> Frøfirmaerne skal opbevare en kopiprøve af de  \r\n\r\n officielt udtagne prøver af alle delpartierne indtil 1. januar i det  \r\n\r\n efterfølgende produktionsår. </P>  \r\n\r\n<P CLASS=STK> <I>Stk. 4. </I> Optegnelser og bilag, herunder  \r\n\r\n frøavlskontrakter og formeringserklæringer, rensebøger, lagerbøger og genpart  \r\n\r\n af afregninger skal opbevares i mindst 5 år. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Udgifter ved prøveudtagning samt udgifter i  \r\n\r\n forbindelse med godkendelse af frøfirmaernes laboratorier, herunder udgifter  \r\n\r\n til laboratoriepersonalets uddannelse og til analyser samt udgifter ved  \r\n\r\n Plantedirektoratets tilsyn og stikprøvekontrol, afholdes af de pågældende  \r\n\r\n firmaer. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Overtrædelse af §§ 5 og 6, stk. 2, 3 og 4  \r\n\r\n straffes med bøde, medmindre højere straf er forskyldt efter lovens kapitel  \r\n\r\n 5. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bekendtgørelsen træder i kraft ved  \r\n\r\n offentliggørelsen i Lovtidende. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 474 af 20.  \r\n\r\n juni 1991. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 9. januar 1992  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Laurits Tørnæs </P>  \r\n\r\n<P CLASS=MINISTER ALIGN=RIGHT>/ Jens Kierkegaard </P>  \r\n\r\n</DIV>  \r\n\r\n<P> <B>Bilag 1 </B></P>  \r\n\r\n<P>Godkendte firmalaboratorier </P>  \r\n\r\n<P> (Til § 2) </P>  \r\n\r\n<P CLASS=PUNKT> <B>1.</B> Krav til faglig viden </P>  \r\n\r\n<P> 1.1. Den faglige leder af laboratoriet skal have en grundig og ajourført  \r\n\r\n viden om frøanalyser og skal inden for de seneste to år have deltaget i et af  \r\n\r\n Plantedirektoratets kurser i frøanalyse. </P>  \r\n\r\n<P>1.2. Laboratoriets analysemedarbejdere skal have relevant faglig  \r\n\r\n ekspertise og skal regelmæssigt deltage i Plantedirektoratets kurser for  \r\n\r\n analysemedarbejdere. Mindst halvdelen af medarbejderne skal inden for de  \r\n\r\n seneste to år have deltaget i et sådant kursus. </P>  \r\n\r\n<P CLASS=PUNKT> <B>2.</B> Krav til laboratorieudstyr, analysemetoder m.m.  \r\n\r\n</P>  \r\n\r\n<P> 2.1. Laboratoriet skal være udstyret med det apparatur, der er nødvendigt  \r\n\r\n for at kunne foretage analyser for renhed, antal frø af andre arter, og  \r\n\r\n spireevne i overensstemmelse med Plantedirektoratets analyseregler, der er  \r\n\r\n baseret på regler fastsat af ISTA (Den Internationale Sammenslutning af  \r\n\r\n Frøkontrolstationer). </P>  \r\n\r\n<P>2.2. Analyseresultaterne skal registreres på skemaer, der udformes af  \r\n\r\n Plantedirektoratet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/01/1992"
        },
        {
            "displayName": "Accession",
            "displayValue": "B19920001605"
        },
        {
            "displayName": "Entydig dokumentidentifikation",
            "displayValue": "CM036028"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "09/08/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "09/01/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Landbrugsministeriet"
        },
        {
            "displayName": "Ressortministeriets journalnummer",
            "displayValue": "Landbrugsmin. 90-7552-1"
        },
        {
            "displayName": "Stikord",
            "displayValue": "BEMYNDIGELSESLOVEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}