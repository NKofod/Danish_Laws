{
    "id": 157746,
    "title": "Ankestyrelsens principafgørelse R-3-00 om midlertidig opholdskommune - sommerhus - praktisk bistand - hjemmehjælp - folkeregisteradresse - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9431 af 15/03/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse R-3-00 om midlertidig opholdskommune - sommerhus - praktisk bistand - hjemmehjælp - folkeregisteradresse - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et pensionistægtepar med lejlighed i A kommune og sommerhus i B kommune havde ret til praktisk bistand fra B kommune under ophold i sommerhuset uanset hvilken tid på året, de opholdt sig i sommerhuset, og uanset varigheden af opholdet.</p>\r\n   <p class=\"TekstGenerel\">B kommune kunne ikke kræve udgifterne til hjemmehjælp refunderet af A kommune.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>30-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 540 af 21. juli 1998 - § 9, stk. 1 og § 9, stk. 5</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Et pensionistægtepar rettede henvendelse til B kommune, hvor deres sommerhus var beliggende om udvidelse af den praktiske bistand, som B kommune havde ydet under ægteparrets ophold i sommerhuset.</p>\r\n<p>Ægteparret havde lejlighed i A kommune og havde folkeregisteradresse dér, men ønskede at opholde sig i sommerhuset det meste af året. Ægteparret kunne lovligt gøre dette, da de var pensionister og havde ejet sommerhuset i mindst 8 år.</p>\r\n<p>B kommune traf den 14. oktober 1998 afgørelse om, at praktisk bistand fra B kommune året rundt var betinget af, at ægteparret skiftede folkeregisteradresse til B kommune.</p>\r\n<p>Hvis registrering til folkeregisteret ønskedes opretholdt i A kommune, kunne der kun ydes praktisk bistand fra B kommune under ophold i sommerhuset i perioden 1. april til 30. september, som efter planlovgivningen er den almindelige periode, hvor det er lovligt at anvende et sommerhus til overnatning.</p>\r\n<p>B kommune ville dog tage sagen under ny overvejelse, hvis A kommune ville refundere udgifterne til hjælp i perioden 1. oktober til 31. marts.</p>\r\n<p>Afgørelsen blev indbragt for det sociale nævn.</p>\r\n<p>I anken blev det bl.a. anført, at ægteparret ønskede lejligheden i A kommune opretholdt som folkeregisteradresse, da de betragtede denne som deres faste bopæl. Med hensyn til sommerhuset</p>\r\n<p>ønskede de at kunne benytte det året rundt, dog afbrudt af ophold i A kommune. Det blev anført, at afslaget på praktisk bistand i vinterhalvåret ikke havde lovhjemmel.</p>\r\n<p>Nævnet fandt, at B kommune var berettiget til at afslå at yde den hjælp, hvor forpligtelsen ifølge gældende lovgivning påhviler opholdskommunen, så længe ægteparret ønskede at fastholde helårsbolig og folkeregistertilmelding i A kommune.</p>\r\n<p>Nævnet afviste at tage stilling til omfanget af den praktiske hjælp, parret eventuelt måtte være berettiget til under ophold i sommerhuset i B kommune, idet klage herom skulle forelægges klagerådet, før sagen kunne behandles af det sociale nævn.</p>\r\n<p>Der blev vedrørende kommunens generelle forpligtelse lagt vægt på, at ifølge § 9, stk. 1, i lov om retssikkerhed og administration på det sociale område har opholdskommunen pligt til at yde hjælp. En anden kommune, hvor en ansøger aktuelt opholder sig, har ifølge lovens § 9, stk. 5, alene pligt til at yde øjeblikkelig hjælp.</p>\r\n<p>Da ægteparret i klagen anførte, at de havde en lejlighed i A kommune og var registreret der, og at de selv anså A kommune som deres bopæl, var de efter nævnets opfattelse ikke omfattet af B kommunes generelle forpligtelse til at yde hjælp. B kommune var derfor alene forpligtet til at yde øjeblikkelig hjælp under ægteparrets ophold i sommerhus, beliggende i denne kommune.</p>\r\n<p>Nævnets afgørelse blev indbragt for Den Sociale Ankestyrelse.</p>\r\n<p>Sagen blev behandlet i principielt møde med henblik på afklaring af, i hvilket omfang en kommune er forpligtet til at yde hjemmehjælp i forbindelse med ophold i sommerhus beliggende i kommunen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at B kommune ikke var berettiget til at afslå at yde nødvendig praktisk bistand i hjemmet efter servicelovens § 71 under ægteparrets ophold i deres sommerhus i B kommune i perioden 1. oktober til 31. marts.</p>\r\n<p>Der var ikke hjemmel til at gøre hjælp uden for perioden 1. april til 30. september betinget af, at ægteparret lod sig folkeregister-registrere i B kommune.</p>\r\n<p>Ankestyrelsen lagde herved vægt på, at det af en rapport af november 1998 fra Socialministeriet, der lå til grund for lovforslag L 140 om mellemkommunal refusion m.m., vedtaget som lov nr. 117 af 2. marts 1999, fremgår, at en midlertidig opholdskommune, som fx en sommerhuskommune, efter praksis yder praktisk bistand under ophold i sommerhuset, selv om spørgsmål om varige sociale ydelser hører under den faste opholdskommune, hvor den faste bopæl ligger.</p>\r\n<p>Det fremgår endvidere af rapporten, at det blev overvejet at genindføre en regel svarende til bistandslovens § 11, stk. 4, der fastsatte, at en midlertidig opholdskommune kunne kræve refusion af sine fremtidige udgifter til varig hjemmehjælp fra den faste opholdskommune, når der under midlertidigt ophold i en kommune ydes varig hjemmehjælp i over 1 måned, og modtageren i sin hidtidige opholdskommune har modtaget varig hjemmehjælp.</p>\r\n<p>Reglen blev ikke videreført i det lovkompleks, som afløste bistandsloven pr. 1. juli 1998, og overvejelserne i rapporten munder ud i, at der ikke er tilstrækkeligt behov for at genindføre en lignende regel.</p>\r\n<p>Der blev herefter ikke fremsat forslag om særlige regler for ydelse af nødvendig praktisk bistand under midlertidigt ophold i en anden kommune end den faste opholdskommune eller om refusion af udgifterne hertil.</p>\r\n<p>Da ægteparret havde oplyst, at de betragtede deres lejlighed i A kommune som deres faste bopæl og ønskede at opretholde folkeregisteradresse dér, fandtes B kommune at måtte betragtes som midlertidig opholdskommune i relation til ydelser efter den sociale lovgivning, hvilket efter retssikkerhedslovens § 9, stk. 5, indebærer, at der er en begrænset forpligtelse til at yde hjælp i forhold til de forpligtelser, der påhviler den faste opholdskommune.</p>\r\n<p>Denne begrænsede pligt omfatter pligten til at yde øjeblikkelig hjælp, jf. retssikkerhedslovens § 9, stk. 5, samt efter praksis hjælp efter servicelovens § 71 til nødvendig praktisk bistand.</p>\r\n<p>Hjælpen kan ikke begrænses til bestemte perioder af året.</p>\r\n<p>Ankestyrelsen ændrede således på dette punkt det sociale nævns afgørelse.</p>\r\n<p>Ankestyrelsen tiltrådte nævnets afgørelse med hensyn til kompetencen til at tage stilling til klage over omfanget af B kommunes ydede hjemmehjælp.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20000943125"
        },
        {
            "displayName": "Entydig dokumentidentifikation",
            "displayValue": "BS010529"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9431"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/03/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 350140-99"
        },
        {
            "displayName": "Stikord",
            "displayValue": "R-3-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}