{
    "id": 174946,
    "title": "Forslag til folketingsbeslutning om oprettelse af et uafhængigt prioriteringsinstitut i det danske sundhedsvæsen via sammenlægning af KRIS, RADS, Institut for Rationel Farmakologi, Amgros og dele af Sundhedsstyrelsen",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 19",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 29. oktober 2015 af Jonas Dahl (SF) og Trine Torp (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om oprettelse af et uafhængigt prioriteringsinstitut i det danske sundhedsvæsen via sammenlægning af KRIS, RADS, Institut for Rationel Farmakologi, Amgros og dele af Sundhedsstyrelsen</p>\r\n<p class=\"NormalInd\">Folketinget pålægger regeringen med udgangen af 2016 at påbegynde en sammenlægning af KRIS (Koordineringsrådet for Ibrugtagning af Sygehusmedicin), RADS (Rådet for Anvendelse af Dyr Sygehusmedicin), Institut for Rationel Farmakologi og Amgros (regionernes lægemiddelorganisation) og påbegynde en overførsel af de nødvendige midler og den nødvendige ekspertise fra Sundhedsstyrelsen med henblik på oprettelse af et uafhængigt prioriteringsinstitut, så man kan få skabt ét myndighedsorgan, der dels skal godkende ny medicin og skabe bedre rammer for behandlings- og prioriteringsindsatsen i det danske sundhedsvæsen, dels skal styrke arbejdet med regulering af medicinpriserne.</p>\r\n<p class=\"Tekst1Sp\">\r\n</p>\r\n<p class=\"Tekst1Sp\">\r\n</p>\r\n<p class=\"Tekst1Sp\">\r\n</p>\r\n<p class=\"Tekst1Sp\">\r\n</p>\r\n<p class=\"Tekst1Sp\">\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Sundhedsdebatten i Danmark har de sidste par år i helt overvejende grad været præget af, hvordan regionerne har skullet håndtere udgifterne til stigende medicinpriser og nye behandlingsformer. Dette har bl.a. givet sig udslag i, at regionernes budgetter har været sat under så meget pres, at flere regioner har måtte genåbne deres budgetter. Desuden er en stor del af de nye midler, der er blevet tilført regionerne ved regionsforhandlingerne, gået til dækning af de stigende medicinpriser. Forslagsstillerne mener, at det er en uholdbar situation, fordi de stigende medicinpriser fører til nedskæringer – og dermed indirekte nedprioritering – af andre områder af sundhedsvæsenet, bl.a. det medicinske område og psykiatrien, men der kunne nævnes langt flere eksempler. Derudover er det ikke al ny medicin, der nødvendigvis giver bedre livskvalitet.</p>\r\n<p class=\"NormalInd\">Vi i SF mener, at man som udgangspunkt skal være åben over for ny medicin og nye behandlingsformer, fordi de kan være med til at redde liv og/eller give syge medborgere et længere liv og/eller en bedre livskvalitet. Men før man ibrugtager ny – og ofte dyr – medicin og dermed indfører nye behandlingsformer, er det vigtigt, at der sikres evidens for, at medicinen både er livsforlængende og/eller giver en bedre livskvalitet for borgerne. Forslagsstillerne mener, at det vil kræve, at vi får et egentlig prioriteringsinstitut i Danmark med myndighed til at godkende ny medicin, som man i øvrigt også har fået i en række andre lande, bl.a. England og Norge.</p>\r\n<p class=\"NormalInd\">SF foreslår derfor, at man opretter et uafhængigt prioriteringsinstitut, der får myndighed til at godkende indførelse af ny medicin i Danmark. Konkret foreslås, at man sammenlægger KRIS, RADS, Institut for Rationel Farmakologi og Amgros. Det tror vi kan skabe det brede faglige miljø, der vil kunne danne de overordnede rammer for et prioriteringsinstitut. Samtidig er det nødvendigt, at instituttet får overført midler og ekspertise fra Sundhedsstyrelsen, så det bl.a. har mulighed for langt mere dybdegående at se på de undersøgelser og den viden, der i Danmark og internationalt ligger bag indførelsen af ny medicin og dermed nye behandlingsformer. I dag er man ofte henvist til de undersøgelser, som medicinalindustrien fremlægger. Med et nyt prioriteringsinstitut vil man kunne få et bedre og langt mere vidensbaseret grundlag for at give de fornødne tilladelser, før ny medicin indføres i det danske sundhedsvæsen.</p>\r\n<p class=\"NormalInd\">Med hensyn til en regulering af medicinpriserne har forslagsstillerne ingen illusioner om, at det alene vil ske via en sammenlægning af de fire institutioner, men det vil være et skridt på vejen, fordi sundhedsvæsenet vil stå styrket, før man indfører ny medicin til landet, og også når man i det hele taget forhandler priser med medicinalfirmaerne.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jonas Dahl </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om oprettelse af et uafhængigt prioriteringsinstitut i det danske sundhedsvæsen via sammenlægning af KRIS, RADS, Institut for Rationel Farmakologi, Amgros og dele af Sundhedsstyrelsen.</p>\r\n<p class=\"ForslagsNummer\">(Beslutningsforslag nr. B 19)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 19",
            "stateLabel": "Forkastet",
            "references": [
                {
                    "shortName": "2015/1 BSF 19",
                    "title": "Forslag til folketingsbeslutning om oprettelse af et uafhængigt prioriteringsinstitut i det danske sundhedsvæsen via sammenlægning af KRIS, RADS, Institut for Rationel Farmakologi, Amgros og dele af Sundhedsstyrelsen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 174946,
                    "eliUri": "/eli/ft/20151BB00019",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b19/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/10/2015"
        },
        {
            "displayName": "Accession",
            "displayValue": "20151BB00019"
        },
        {
            "displayName": "Entydig dokumentidentifikation",
            "displayValue": "AX017870"
        },
        {
            "displayName": "Dato for førstegangsindlæggelse",
            "displayValue": "30/10/2015"
        },
        {
            "displayName": "Dato for indlæggelse",
            "displayValue": "30/10/2015"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}