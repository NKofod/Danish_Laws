{
    "id": 116771,
    "title": "Efterløn med deltidssats eller fuldtidssats, opretholdelse af ugyldig afgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10523 af 21/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Efterløn med deltidssats eller fuldtidssats, opretholdelse af ugyldig afgørelse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet bad a-kassen om at oplyse om medlemmets efterlønssats.</div>\r\n        </p>\r\n        <p class=\"Tekst2\">\r\n          <div>A-kassen sendte i maj måned 2007 en beregning af medlemmets efterløn.</div>\r\n        </p>\r\n        <p class=\"Tekst2\">\r\n          <div>Medlemmet har oplyst, at hun søgte om efterløn fra sin 60 års dag i juli måned 2007, sagde sit job op og solgte sin bil.</div>\r\n        </p>\r\n        <p class=\"Tekst2\">\r\n          <div>A-kassen oplyste ved brev af 8. august 2007 medlemmet om, at det var en fejl, at a-kassen havde beregnet efterlønssatsen ud fra fuldtidssatsen, og at medlemmet ikke var berettiget til efterløn på fuldtidssats, idet medlemmet ikke kunne opfylde anciennitetskravet herfor.</div>\r\n        </p>\r\n        <p class=\"Tekst2\">\r\n          <div>Ankenævnet traf afgørelse om, at medlemmet ikke havde ret til efterløn beregnet ud fra fuldtidssats, at a-kassens afgørelse om fuldtidssats var ugyldig og skulle annulleres, men at a-kassens afgørelse skulle opretholdes, indtil a-kassen rettede fejlen i august måned 2007. Medlemmet havde således ret til fuldtidsefterløn fra sin 60 års dag i juli måned 2007 indtil den 8. august 2007.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at medlemmet havde en berettiget forventning om at modtage den efterlønssats, som a-kassen havde oplyst, indtil medlemmet blev gjort opmærksom på, at det var en fejl.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 20. december 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De er ikke berettiget til at modtage efterløn med satsen for fuldtidsforsikrede fra den 15. juli 2007.</p>\r\n      <p class=\"Tekst\">A-kassens afgørelse af 23. maj 2007 om, at De har ret til efterløn med satsen for fuldtidsforsikrede opretholdes for perioden fra den 15. juli 2007 til den 8. august 2007.</p>\r\n      <p class=\"Tekst\">Ankenævnet ændrer således delvist Arbejdsdirektoratets afgørelse af den 20. september 2007.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De fyldte 60 år den 15. juli 2007,</p>\r\n        <p class=\"Liste1\"><span class=\"Liste1Nr\">–</span> De har været fuldtidsforsikret siden den 7. november 2000,</p>\r\n        <p class=\"Liste1\"><span class=\"Liste1Nr\">–</span> De den 23. maj 2007 ansøgte om efterløn fra Deres 60 års dag,</p>\r\n        <p class=\"Liste1\"><span class=\"Liste1Nr\">–</span> a-kassen den 23. maj 2007 beregnede Deres efterløn efter satsen for fuldtidsforsikrede,</p>\r\n        <p class=\"Liste1\"><span class=\"Liste1Nr\">–</span> De har oplyst, at De derefter solgte Deres bil og opsagde Deres arbejde, og</p>\r\n        <p class=\"Liste1\"><span class=\"Liste1Nr\">–</span> a-kassen den 8. august 2007 oplyste, at De ikke havde ret til efterløn med satsen for fuldtidsforsikrede, og at beregningen den 23. maj 2007 var en fejl.</p>\r\n      </p>\r\n      <p class=\"Tekst\">Efter reglerne har et medlem, der har været fuldtidsforsikret i sammenlagt mindst 10 år inden for de sidste 15 år, heraf mindst 52 uger umiddelbart før overgangen til efterløn, ret til efterløn med et beløb, der svarer til den dagpengesats, medlemmet ville være berettiget til i tilfælde af ledighed på overgangstidspunktet. Efterlønnen kan dog højst ydes med et beløb, der svarer til 91 pct. af dagpengenes højeste beløb.</p>\r\n      <p class=\"Tekst\">Ankenævnet finder ikke, De den 15. juli 2007 havde ret til fuldtidsefterløn efter denne bestemmelse, idet De først blev fuldtidsforsikret den 7. november 2000 og derfor kun har været fuldtidsforsikret i 6 år og 8 måneder.</p>\r\n      <p class=\"Tekst\">Medlemmer, der er født før den 1. juli 1949, kan tillige opfylde kravet om fuldtidsforsikring i mindst 10 år inden for de sidste 15 år, hvis de er fuldtidsforsikrede uafbrudt fra den 1. juli 1999 til overgangen til efterløn. Medlemmet skal dog mindst have været fuldtidsforsikret i 5 år inden for de seneste 10 år, heraf mindst 26 uger umiddelbart inden overgangen til efterløn.</p>\r\n      <p class=\"Tekst\">Ankenævnet finder ikke, De den 15. juli 2007 har ret til fuldtidsefterløn efter denne bestemmelse, idet De først blev fuldtidsforsikret den 7. november 2000 og derfor ikke har været fuldtidsforsikret uafbrudt siden 1. juli 1999.</p>\r\n      <p class=\"Tekst\">Der er efter arbejdsløshedsforsikringsloven ingen hjemmel til at dispensere fra nævnte regel.</p>\r\n      <p class=\"Tekst\">Det forhold, at a-kassen har givet Dem fejlagtige oplysninger om satsens størrelse, kan som udgangspunkt ikke føre til andet resultat, idet De ikke vil kunne opnå en bedre retstilling end den som følger af loven.</p>\r\n      <p class=\"Tekst\">Efter de forvaltningsretlige principper er en afgørelse, der lider af en væsentlig retlig mangel som udgangspunkt ugyldig og skal annulleres, medmindre der foreligger særlige forhold, der skal medføre opretholdelse af afgørelsen.</p>\r\n      <p class=\"Tekst\">Ankenævnet finder, at a-kassens beregning af Deres efterlønssats den 23. maj 2007 på baggrund af satsen for fuldtidsforsikret lider af en væsentlig retlig indholdsmæssig mangel, idet De ikke opfylder betingelserne for at opnå efterløn med fuldtidssats.</p>\r\n      <p class=\"Tekst\">En afgørelse, som lider af en væsentlig retlig indholdsmæssig mangel skal som udgangspunkt annulleres, hvilket skete ved a-kassens afgørelse af 8. august 2007.</p>\r\n      <p class=\"Tekst\">Ankenævnet finder, at a-kassens beregning af Deres efterlønssats opretholdes for perioden fra Deres overgang til efterløn til det tidspunkt, hvor a-kassen oplyste, at der var sket en fejl. De har således efter omstændighederne ret til efterløn med satsen for fuldtidsforsikrede i perioden fra den 15. juli 2007 til den 8. august 2007. Forudsat at De opfylder de øvrige betingelser for ret til efterløn.</p>\r\n      <p class=\"Tekst\">Ankenævnet har lagt vægt på, at De havde en berettiget forventning om, at De havde ret til den efterlønssats, a-kassen havde oplyst om, indtil De blev gjort opmærksom på, at det var en fejl.</p>\r\n      <p class=\"Tekst\">Ankenævnet bemærker, at De i det omfang, De mener at have lidt et økonomisk tab som følge af a-kassens oplysninger og afgørelse om efterlønnens størrelse, har mulighed for at rejse et civilretlig søgsmål ved domstolene mod a-kassen.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 74 j, stk. 1-3 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> § 74 l, stk. 1-3 i lov om arbejdsløshedsforsikring m.v., jf. lovbekendtgørelse nr. 994 af 8. august 2007, og</p>\r\n        <p class=\"Liste1\"><span class=\"Liste1Nr\">–</span> § 19, stk. 1 i Arbejdsdirektoratets bekendtgørelse nr. 1621 af 13. december 2006 om fleksibel efterløn.</p>\r\n      </p>\r\n      <p class=\"Tekst\">B E M Æ R K N I N G E R T I L D E R E S K L A G E</p>\r\n      <p class=\"Tekst\">De har i Deres klage anført, at De gerne vil have svar på, hvem De skulle have kontaktet, for at få et svar De kunne stole på.</p>\r\n      <p class=\"Tekst\">Hertil skal ankenævnet bemærke, at De henvendte Dem til det korrekte sted for at få svar. Det er beklageligt, at a-kassen gav et forkert svar. At a-kassen begår en fejl kan imidlertid ikke stille Dem bedre end loven foreskriver, jf. ovenfor.</p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">FF</p>\r\n      <p class=\"Tekst\">fuldmægtig</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsdirektoratet, Stormgade 10, Postboks 1103, 1009 København K</p>\r\n      <p class=\"Tekst\">Arbejdsløshedskasse</p>\r\n      <p class=\"Tekst\"><span class=\"Bold\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 74 j.</span> Til et medlem, der har været fuldtidsforsikret i sammenlagt mindst 10 år inden for de sidste 15 år, heraf mindst 52 uger umiddelbart før overgangen til efterløn, jf. dog stk. 2, ydes efterløn med et beløb, der svarer til den dagpengesats, medlemmet ville være berettiget til i tilfælde af ledighed på overgangstidspunktet, jf. dog § 74 b, stk. 3. Efterlønnen kan dog højst ydes med et beløb, der svarer til 91 pct. af dagpengenes højeste beløb, jf. § 47, jf. dog stk. 5. Beløbet reguleres en gang om året med satsreguleringsprocenten, jf. lov om en satsreguleringsprocent.</p>\r\n      <p class=\"Tekst\"><span class=\"Italic\">Stk. 2.</span> Medlemmer, der er født før den 1. juli 1949, kan tillige opfylde kravet om fuldtidsforsikring i stk. 1, hvis de er fuldtidsforsikrede uafbrudt fra den 1. juli 1999 til overgangen til efterløn. Medlemmet skal dog mindst have været fuldtidsforsikret i 5 år inden for de seneste 10 år, heraf mindst 26 uger umiddelbart inden overgangen til efterløn.</p>\r\n      <p class=\"Tekst\"><span class=\"Italic\">Stk. 3.</span> Til et deltidsforsikret medlem og til et fuldtidsforsikret medlem, der ikke opfylder betingelserne i stk. 1 og 2, ydes efterløn med et beløb, der svarer til den dagpengesats, som medlemmet ville være berettiget til i tilfælde af ledighed på overgangstidspunktet, jf. dog § 74 b, stk. 3. Efterlønnen kan dog højst ydes med et beløb, der svarer til 91 pct. af dagpengenes højeste beløb, jf. § 70, jf. dog stk. 5. Beløbet reguleres en gang om året med satsreguleringsprocenten, jf. lov om en satsreguleringsprocent.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om beregning af efterlønnen.</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007</span></p>\r\n      <p class=\"Tekst\"><span class=\"Bold\">§ 74 l.</span> Til et medlem, der har været fuldtidsforsikret i sammenlagt mindst 10 år inden for de sidste 15 år, heraf mindst 52 uger umiddelbart før overgangen til efterløn, jf. dog stk. 2, ydes efterløn med et beløb, der svarer til den dagpengesats, medlemmet ville være berettiget til i tilfælde af ledighed på overgangstidspunktet, jf. dog § 74 b, stk. 3, og § 75. Efterlønnen kan dog højst ydes med et beløb, der svarer til 91 pct. af dagpengenes højeste beløb, jf. § 47, jf. dog stk. 5.</p>\r\n      <p class=\"Tekst\"><span class=\"Italic\">Stk. 2.</span> Medlemmer, der er født før den 1. juli 1949, kan tillige opfylde kravet om fuldtidsforsikring i stk. 1, hvis de er fuldtidsforsikrede uafbrudt fra den 1. juli 1999 til overgangen til efterløn.</p>\r\n      <p class=\"Tekst\"><span class=\"Italic\">Stk. 3.</span> Til et deltidsforsikret medlem og til et fuldtidsforsikret medlem, der ikke opfylder betingelserne i stk. 1 og 2, ydes efterløn med et beløb, der svarer til den dagpengesats, som medlemmet ville være berettiget til i tilfælde af ledighed på overgangstidspunktet, jf. dog § 74 b, stk. 3, og § 75. Efterlønnen kan dog højst ydes med et beløb, der svarer til 91 pct. af dagpengenes højeste beløb, jf. § 70, jf. dog stk. 5.</p>\r\n      <p class=\"Tekst\"><span class=\"Italic\">Stk. 4.</span> Et medlem, der overgår til efterløn fra delpension efter lov om delpension, har ret til efterløn efter stk. 1, hvis medlemmet ved overgangen til delpension opfyldte betingelserne i stk. 1, jf. stk. 2.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om beregning af efterlønnen.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 1621 af 13. december 2006 om fleksibel efterløn</span></p>\r\n      <p class=\"Tekst\"><span class=\"Bold\">§ 19.</span> Beregning af efterløn og fastsættelsen af efterlønssats efter reglerne for fuldtids- eller deltidsforsikrede medlemmer sker efter lovens § 74 l samt reglerne for opgørelse af beregningsgrundlag for lønmodtagere eller selvstændige erhvervsdrivende. Beregning af efterløn for et kombinationsforsikret medlem sker efter reglerne om beregning af dagpengesats i bekendtgørelse om kombinationsforsikring.</p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "W20071052325"
        },
        {
            "displayName": "Entydig dokumentidentifikation",
            "displayValue": "BE002892"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10523"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "21/12/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100498-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}