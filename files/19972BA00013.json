{
    "id": 106415,
    "title": "1997 BSF 13   FORSLAG TIL FOLKETINGSBESLUTNING OM OPHÆVELSE AF GRUNDSKYLD FOR   ERHVERVSEJENDOMME M.FL. ",
    "documentTypeId": "480",
    "isSagsforlobPeriodValid": false,
    "shortName": "1997/2 BSF 13",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 13 </P>  \r\n\r\n<P></P>  \r\n\r\n<P>Forslag til folketingsbeslutning om ophævelse af grundskyld for  \r\n\r\n erhvervsejendomme m.fl. </P>  \r\n\r\n<P></P>  \r\n\r\n<P>Fremsat af Thorkild B. Fransgaard (FP) Kim Behnke (FP) Tom Behnke (FP)  \r\n\r\n Kirsten Jacobsen (FP) </P>  \r\n\r\n<P></P>  \r\n\r\n<P>den 2. april 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden den 1. januar 1999 at fremsætte  \r\n\r\n lovforslag om ændring af lov om beskatning til kommunerne af faste ejendomme,  \r\n\r\n der indebærer, at den kommunale og amtskommunale grundskyld for  \r\n\r\n erhvervsejendomme m.fl. ophæves. </P>  \r\n\r\n<P>Afgiftspligtige grundværdier, der særskilt er fastsat for stuehuse med  \r\n\r\n tilhørende grund, skal ikke være omfattet af afskaffelsen af grundskyld.  \r\n\r\n Endvidere skal afskaffelsen af grundskyld kun omfatte den del af  \r\n\r\n grundværdien, der kan henføres til erhvervsmæssige formål, hvis kun en del af  \r\n\r\n en ejendom anvendes til sådanne formål. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>Indledning</I>  </P>  \r\n\r\n<P>Beslutningsforslaget med bemærkninger er - med en enkelt datorettelse i  \r\n\r\n forslagsteksten - en uændret genfremsættelse af beslutningsforslag nr. B 31  \r\n\r\n fra folketingsåret 1997-98 (1. samling). Der henvises til Folketingstidende  \r\n\r\n 1997-98 (1. samling), forhandlingerne s. 2866 og Tillæg A s. 1093 og 1095.  \r\n\r\n</P>  \r\n\r\n<P>Beslutningsforslaget er i øvrigt fremsat i forlængelse af og bygger på et  \r\n\r\n senest i folketingsåret 1994-95 fremsat forslag fra Fremskridtspartiet til  \r\n\r\n lov om ændring af lov om beskatning til kommunerne af faste ejendomme.  \r\n\r\n (Ophævelse af grundskyld for erhvervsejendomme m.v.) (se Folketingstidende  \r\n\r\n 1994-95, forhandlingerne s. 1195, 2114, 5149 og 5289, tillæg A s. 892 og  \r\n\r\n tillæg B s. 457). </P>  \r\n\r\n<P> <I>Formålet med beslutningsforslaget</I>  </P>  \r\n\r\n<P>Hovedsigtet med beslutningsforslaget er at få ændret lov om beskatning til  \r\n\r\n kommunerne af faste ejendomme (ejendomsskatteloven), så der ikke skal betales  \r\n\r\n ejendomsskat af jord, der anvendes til erhvervsmæssige formål. Hensigten er  \r\n\r\n at lette erhvervslivet for en skattebyrde og dermed skabe bedre vilkår for  \r\n\r\n virksomhederne, styrke konkurrenceevnen og beskæftigelsen m.v. </P>  \r\n\r\n<P> <I>Baggrunden for beslutningsforslaget</I>  </P>  \r\n\r\n<P>Dansk erhvervsliv har igennem mange år haft svære økonomiske kår. Årsagen  \r\n\r\n er bl.a. virksomhedernes mange og alt for høje omkostninger, der ligger på  \r\n\r\n erhvervslivet som et tungt åg. Skatter på produktionsapparatet frarøver  \r\n\r\n produktionen kapital, som kunne have været brugt til investeringer i maskiner  \r\n\r\n og arbejdspladser m.v. </P>  \r\n\r\n<P>En ophævelse af grundskylden på erhvervsjord er en af de mange lettelser i  \r\n\r\n skattebyrden for virksomhederne, som er nødvendige for at forbedre dansk  \r\n\r\n erhvervslivs konkurrenceevne, og som på sigt kan føre til en øget  \r\n\r\n beskæftigelse til gavn for alle i det danske samfund. </P>  \r\n\r\n<P>Også for landbruget vil forslaget få særlig betydning. Grundskylden er en  \r\n\r\n væsentlig omkostning for landbruget og dræner landbruget for kapital, der  \r\n\r\n kunne have været anvendt bedre i produktionen eller til nedbringelse af gæld  \r\n\r\n og dermed en styrkelse af konsolideringen. Det er fuldstændig urimeligt med  \r\n\r\n særbeskatning på produktionsmidlerne, når der f.eks. heller ikke er skat på  \r\n\r\n maskiner i andre dele af erhvervslivet. </P>  \r\n\r\n<P>Både erhvervslivet og landbruget står over for mange nye udfordringer. Der  \r\n\r\n foregår til stadighed moderniseringer og strukturtilpasninger og andre  \r\n\r\n tilpasninger til de stigende krav, herunder miljøkrav. Det gælder både krav  \r\n\r\n fra EU og danske særbyrder. Et til stadighed voksende og kvælende bureaukrati  \r\n\r\n og papirvælde nødvendiggør, at vort erhvervsliv og herunder landbruget lettes  \r\n\r\n for en række gamle, forældede skatter og krav, når nye indføres. </P>  \r\n\r\n<P>Erhvervslivet og landbruget er gennem de senere år blevet pålagt store  \r\n\r\n byrder i form af bl.a. miljøinvesteringer og CO2-afgift, men lettelserne er  \r\n\r\n det så som så med. </P>  \r\n\r\n<P>En lettelse i virksomhedernes og landbrugenes samlede skat kan være  \r\n\r\n medvirkende til, at flere virksomheder og landbrug får lidt bedre vilkår, og  \r\n\r\n øge chancerne for, at virksomhederne og landbrugene kan overleve. </P>  \r\n\r\n<P>Det er derfor efter forslagsstillernes opfattelse nødvendigt, at  \r\n\r\n erhvervslivet og landbruget ydes en håndsrækning i form af en lettelse for  \r\n\r\n grundskylden. Sædvanligvis er der i dansk politik tradition for, at en  \r\n\r\n håndsrækning og hjælp til et erhvervsliv kommer i form af støtte og tilskud.  \r\n\r\n Usædvanligt er det at fjerne et skatteåg fra erhvervslivet, men det er ikke  \r\n\r\n mindst det, der efter forslagsstillernes opfattelse er brug for. </P>  \r\n\r\n<P>Den nuværende regering har i den periode, den har siddet, fået gennemført  \r\n\r\n adskillige reformer. Forslagsstillerne savner forslag om, hvordan  \r\n\r\n erhvervslivet lettes for og ikke blokkes for omkostninger, så tilværelsen for  \r\n\r\n vore vareproducerende erhverv bliver bedre. </P>  \r\n\r\n<P> <I>Fordeling af grundskyld</I>  </P>  \r\n\r\n<P>For primærkommunerne er der ingen direkte opgørelse over fordelingen af  \r\n\r\n provenuet fra kommunal grundskyld på de enkelte ejendomskategorier. </P>  \r\n\r\n<P>Ud fra Told-Skats opgørelse af afgiftspligtige grundværdier pr. 1. januar  \r\n\r\n 1996 beregner Indenrigsministeriets økonomiske afdeling den 10. oktober 1997  \r\n\r\n følgende skøn over fordelingen: </P>  \r\n\r\n<PRE>  \r\n\r\n Beboelse           58 pct.  \r\n\r\n Erhverv*           14 pct.  \r\n\r\n Landbrug m.m.      10 pct.  \r\n\r\n Øvrig benyttelse   18 pct.  \r\n\r\n</PRE>  \r\n\r\n<P>For amtskommunerne er den generelle grundskyldpromille 10; for landbrug  \r\n\r\n 5,7. For 1997 er der budgetteret med følgende provenu for de 14 amtskommuner  \r\n\r\n (dvs. excl. København og Frederiksberg) </P>  \r\n\r\n<P> <I>Budgetteret grundskyld 1997, amtskommuner excl. Kbh. og Fr.berg</I>  \r\n\r\n</P>  \r\n\r\n<PRE>  \r\n\r\n Grundskyld landbrug:           241 mio.kr.  (7 pct.)  \r\n\r\n Øvrige ejendomme:            3.104 mio.kr. (93 pct.)  \r\n\r\n ----------------------------------------------------  \r\n\r\n I alt                        3.345 mio.kr.  \r\n\r\n ----------------------------------------------------  \r\n\r\n</PRE>  \r\n\r\n<P>* Indenrigsministeriets beregning af afgiftspligtige grundværdier for  \r\n\r\n erhverv dækker over fabrik, lager, ren forretning, ejerlejlighed med ren  \r\n\r\n forretning, ejerlejlighed med fabrik og lager, visse erhvervsejendomme, ren  \r\n\r\n fabrik på fremmed grund, fabrik og lager på fremmed grund. </P>  \r\n\r\n<P>Forslagsstillerne gør opmærksom på, at ovenstående beregninger ikke til  \r\n\r\n fulde viser konsekvensen af forslaget, men nærmere giver et skøn.  \r\n\r\n Forslagsstillerne har modtaget ovenstående beregninger ved henvendelse til  \r\n\r\n Indenrigsministeriet og herved fået oplyst, at de er de på nuværende  \r\n\r\n tidspunkt tilgængelige beregninger, der ville kunne give en ide om, hvilke  \r\n\r\n økonomiske konsekvenser beslutningsforslaget er udtryk for. </P>  \r\n\r\n<P> <I>Erhvervsejendomme m.fl., der omfattes af forslaget</I>  </P>  \r\n\r\n<P>Ved erhvervsejendomme m.fl. tænker forslagsstillerne på ejendomme, der  \r\n\r\n anvendes erhvervsmæssigt til kontor, forretning, hotel, fabrik, værksted og  \r\n\r\n lignende øjemed, samt ejendomme, der anvendes erhvervsmæssigt til landbrug,  \r\n\r\n skovbrug, gartneri, planteskole eller frugtplantage. De afgiftspligtige  \r\n\r\n grundværdier, der særskilt er fastsat for stuehuse med tilhørende grund og  \r\n\r\n have, er ikke omfattet. Hvis kun en del af en ejendom anvendes til  \r\n\r\n erhvervsmæssige formål, skal afskaffelsen af grundskyld kun omfatte den del  \r\n\r\n af grundværdien, der kan henføres til erhvervsmæssige formål. </P>  \r\n\r\n<P>Fremskridtspartiet mener, at offentlige besparelser har stor værdi for  \r\n\r\n samfundet, en sund vækst i erhvervslivet, specielt i de mindre virksomheder.  \r\n\r\n I landbruget og inden for gartneri, som belastes forholdsmæssigt meget, vil  \r\n\r\n ophævelse af grundskyld for erhvervsejendomme betyde øgede chancer for  \r\n\r\n overlevelse til gavn for samfundsøkonomien. </P>  \r\n\r\n<P>Afskaffelse af skatten giver derfor næppe noget nettotab for det  \r\n\r\n offentlige. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Thorkild B. Fransgaard</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om ophævelse af grundskyld for  \r\n\r\n erhvervsejendomme m.fl.</I>  </P>  \r\n\r\n<P>(Beslutningsforslag nr. B 13). </P>  \r\n\r\n<P>Jeg henviser i øvrigt til de bemærkninger, der ledsager  \r\n\r\n beslutningsforslaget, og anbefaler det til Tingets velvillige behandling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1997/2 BF 13",
            "stateLabel": "Forkastet",
            "references": [
                {
                    "shortName": "1997/2 BSF 13",
                    "title": "1997 BSF 13   FORSLAG TIL FOLKETINGSBESLUTNING OM OPHÆVELSE AF GRUNDSKYLD FOR   ERHVERVSEJENDOMME M.FL. ",
                    "presentationName": "Beslutningsforslag som fremsat",
                    "documentTypeId": 480,
                    "documentId": 106415,
                    "eliUri": "/eli/ft/19972BA00013",
                    "externalLink": ""
                },
                {
                    "shortName": "1997/2 BTB 13",
                    "title": "1997 BTB 13   BETÆNKNING OVER FORSLAG TIL FOLKETINGSBESLUTNING OM OPHÆVELSE AF   GRUNDSKYLD FOR ERHVERVSEJENDOMME M.FL.    NR B 13 1997-98. 2. SAMLING ",
                    "presentationName": "Betænkning over beslutningsforslag",
                    "documentTypeId": 500,
                    "documentId": 107418,
                    "eliUri": "/eli/ft/19972DA00013",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/beslutningsforslag_oversigtsformat/B13.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/04/1998"
        },
        {
            "displayName": "Accession",
            "displayValue": "19972BA00013"
        },
        {
            "displayName": "Entydig dokumentidentifikation",
            "displayValue": "CL008430"
        },
        {
            "displayName": "Dato for førstegangsindlæggelse",
            "displayValue": "02/04/1998"
        },
        {
            "displayName": "Dato for indlæggelse",
            "displayValue": "02/04/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}