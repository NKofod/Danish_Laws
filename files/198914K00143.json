{
    "id": 109944,
    "title": "1989 BTL 143   BETÆNKNING OVER FORSLAG TIL LOV OM ÆNDRING AF FORSKELLIGE SKATTELOVE   (REALKREDITINSTITUTTERS OMDANNELSE TIL AKTIESELSKABER OG FUSION AF FONDE   M.V.)    NR L 143 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 143",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 143 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige skattelove  \r\n\r\n (Realkreditinstitutters omdannelse til aktieselskaber og fusion af fonde  \r\n\r\n m.v.) <BR>  \r\n\r\n Nr L 143 1989-90, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19900328 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af ministeren og et mindretal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Endvidere har udvalget modtaget skriftlige henvendelse fra: </P>  \r\n\r\n<P>Danmarks Sparekasseforening, </P>  \r\n\r\n<P>Den Danske Bankforening og </P>  \r\n\r\n<P>Realkreditrådet. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Det Radikale Venstres, Centrum-Demokraternes og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> med de  \r\n\r\n af ministeren stillede ændringsforslag. Mindretallet vil dog redegøre for sin  \r\n\r\n stilling til det af Fremskridtspartiet under nr. 3 stillede ændringsforslag  \r\n\r\n ved lovforslagets 2. behandling. </P>  \r\n\r\n<P>Et <I>andet mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med de  \r\n\r\n af ministeren stillede ændringsforslag. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med det af ministeren under nr.  \r\n\r\n 2 stillede ændringsforslag, således som dette foreslås ændret af mindretallet  \r\n\r\n ved ændringsforslag nr. 3. </P>  \r\n\r\n<P>Fremskridtspartiet henstiller kraftigt til skatteministeren hurtigst  \r\n\r\n muligt at fremkomme med yderligere forslag til fjernelse af de skattemæssige  \r\n\r\n blokeringer for den finansielle sektors frihedsmuligheder, herunder de regler  \r\n\r\n om futures og options, som ministeren har lovet som en hastesag, næsten lige  \r\n\r\n siden han tiltrådte som skatteminister. </P>  \r\n\r\n<P>Ændringsforslag </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 1 </P>  \r\n\r\n<P>1) Efter nr. 3 indsættes som nyt nummer: </P>  \r\n\r\n<P>&#187;01. I <I>§ 5, stk. 3, 3. pkt.,</I> ændres &#187;januar 1980&#171;  \r\n\r\n til: &#187;januar 1988&#171;.' </P>  \r\n\r\n<P>Til § 2 </P>  \r\n\r\n<P>2) I den under <I>nr. 4</I> foreslåede <I>§ 14 b</I> affattes <I>stk.  \r\n\r\n 2</I> således: </P>  \r\n\r\n<P>&#187;Stk. 2. Underskud fra tidligere indkomstår kan uanset § 8, stk. 6,  \r\n\r\n bringes til fradrag i det fortsættende selskabs indkomstopgørelse efter  \r\n\r\n ligningslovens § 15, hvis realkreditinstituttets aktiver og gæld som helhed  \r\n\r\n overdrages til et af realkreditinstituttet ejet eller oprettet aktieselskab,  \r\n\r\n hvori instituttet ejer hele aktiekapitalen. Det er en betingelse, at  \r\n\r\n aktieselskabet ikke tidligere har drevet erhvervsmæssig virksomhed.&#171;  \r\n\r\n</P>  \r\n\r\n<P>Af et <I>mindretal</I> (FP): </P>  \r\n\r\n<P>Underændringsforslag til ændringsforslag nr. 2 </P>  \r\n\r\n<P>3) I den under ændringsforslag nr. 2 foreslåede affattelse af <I>§ 14 b,  \r\n\r\n stk. 2,</I> udgår <I>sidste punktum. </I></P>  \r\n\r\n<P>Af skatteministeren, tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 8 </P>  \r\n\r\n<P>4. Efter stk. 1 indsættes som nyt stykke: </P>  \r\n\r\n<P>&#187; <I>Stk. 01.</I> § 1, nr. 01, har virkning for de fradrag, der  \r\n\r\n beregnes pr. 1. april 1989 og senere.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 4 </P>  \r\n\r\n<P>Ændringsforslagene er en konsekvens af lov nr. 354 af 1. juli 1988 om  \r\n\r\n ændring af lov om beregning af et reguleringspristal. </P>  \r\n\r\n<P>Ved loven blev pristallet nulstillet, således at der i stedet for basis i  \r\n\r\n januar 1980 skulle anvendes januar 1988 som basis. </P>  \r\n\r\n<P>Loven nødvendiggjorde en del konsekvensændringer i de love, hvori der  \r\n\r\n anvendes pristalsregulering. Disse ændringer blev foretaget ved lov nr. 355  \r\n\r\n af 1. juli 1988, der bl.a. ændrede en række skattelove. Ved en fejltagelse  \r\n\r\n blev pristallet i fondsbeskatningslovens § 5, stk. 3, om foreningers  \r\n\r\n konsolideringsfradrag ikke ændret i denne forbindelse. </P>  \r\n\r\n<P>Ved ændringsforslaget under nr. 1 foreslås det at rette op på denne  \r\n\r\n fejltagelse. </P>  \r\n\r\n<P>Som det fremgår af ændringsforslag nr. 4 til ikrafttrædelsesbestemmelsen i  \r\n\r\n § 8, foreslås det, at ændringen skal have virkning for de fradrag, der  \r\n\r\n beregnes pr. 1. april 1989 og senere. Den nye basis skal således finde  \r\n\r\n anvendelse fra og med de tilfælde, hvor der skal tages udgangspunkt i  \r\n\r\n reguleringspristallet for april 1989. Reguleringspristallet udgør for april  \r\n\r\n 1989 med basis i januar 1988 106,5. Reguleringspristallet for april 1988  \r\n\r\n udgør med samme basisår 101,7, og pristallet for april 1989 er således steget  \r\n\r\n med 5 pct. (afrundet) i forhold til året før. </P>  \r\n\r\n<P>Til nr. 2 </P>  \r\n\r\n<P>Ved den oprindeligt foreslåede bestemmelse i § 14 b, stk. 2, var det en  \r\n\r\n betingelse for, at underskud kunne fradrages af realkreditaktieselskabet, at  \r\n\r\n dette aktieselskab var oprettet af realkreditinstituttet selv. Det var  \r\n\r\n således ikke muligt at fremføre underskuddet, hvis der skete overdragelse til  \r\n\r\n et aktieselskab, der f.eks. var købt af en advokat i oprettet stand. </P>  \r\n\r\n<P>Ved ændringsforslaget tilsigtes at åbne op for denne mulighed, der  \r\n\r\n allerede er tilladt i henhold til realkreditloven. </P>  \r\n\r\n<P>Det foreslås dog at indføje som en betingelse, at der skal være tale om et  \r\n\r\n selskab, som ikke tidligere har drevet erhvervsmæssig virksomhed. I modsat  \r\n\r\n fald ville underskuddet kunne udnyttes til modregning i et allerede  \r\n\r\n eksisterende overskudsgivende aktieselskab. </P>  \r\n\r\n<P>Til nr. 3 </P>  \r\n\r\n<P>Det beror på et af de sædvanlige socialistfejlsnæversyn, når  \r\n\r\n skatteministeren stræber efter at begrænse underskudsoverførselsretten og  \r\n\r\n derigennem lade skattevæsenet score en aldeles ugrundet gevinst på de svages  \r\n\r\n og på de troskyldiges bekostning. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Hans Strunge (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/04/1990"
        },
        {
            "displayName": "Accession",
            "displayValue": "198914K00143"
        },
        {
            "displayName": "Entydig dokumentidentifikation",
            "displayValue": "CL003502"
        },
        {
            "displayName": "Dato for førstegangsindlæggelse",
            "displayValue": "17/04/1990"
        },
        {
            "displayName": "Dato for indlæggelse",
            "displayValue": "17/04/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}