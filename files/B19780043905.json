{
    "id": 77591,
    "title": "Bekendtgørelse om ydelse af produktionsrestitution for sukker, der anvendes i den kemiske industri. ",
    "documentTypeId": "60",
    "isSagsforlobPeriodValid": false,
    "shortName": "BEK nr 439 af 07/09/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om ydelse af  \r\n\r\n produktionsrestitution for sukker, der anvendes i den kemiske industri. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 1, stk. 1 og 2, § 7 og § 16, stk. 6, i lov nr. 595 af 22.  \r\n\r\n december 1972 om administration af Det europæiske økonomiske Fællesskabs  \r\n\r\n forordninger om markedsordninger for landbrugsvarer m. v., som ændret senest  \r\n\r\n ved lov nr. 309 af 8. juni 1977, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bestemmelserne i denne bekendtgørelse vedrører  \r\n\r\n ydelse af produktionsrestitution for sukker, der anvendes i den kemiske  \r\n\r\n industri, i henhold til Det europæiske økonomiske Fællesskabs markedsordning  \r\n\r\n for sukker. </P>  \r\n\r\n<P CLASS=STK> <I>Stk. 2. </I> Udover de af Det europæiske økonomiske  \r\n\r\n Fællesskab fastsatte betingelser skal de i §§ 2 og 3 anførte vilkår opfyldes.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Enhver virksomhed, der ønsker  \r\n\r\n produktionsrestitution, skal skriftligt fremsætte anmodning herom til  \r\n\r\n Direktoratet for Markedsordningerne, Frederiksborggade 18, 1360 København K,  \r\n\r\n og i øvrigt følge direktoratets anvisninger. </P>  \r\n\r\n<P CLASS=STK> <I>Stk. 2. </I> På grundlag af anmodningens oplysninger  \r\n\r\n udsteder direktoratet snarest muligt et restitutionsbevis for den ansøgte  \r\n\r\n mængde sukker til et bestemt anvendelsesformål. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Det er et vilkår for ydelse af  \r\n\r\n produktionsrestitution, at der forud indhentes bevilling hos toldvæsenet,  \r\n\r\n samt at tilførslen og forarbejdningen af sukkeret undergives toldvæsenets  \r\n\r\n kontrol. </P>  \r\n\r\n<P CLASS=STK> <I>Stk. 2. </I> De nærmere retningslinier for kontrollens  \r\n\r\n gennemførelse fastsættes af toldvæsenet i overensstemmelse med bestemmelserne  \r\n\r\n i §§ 7, 34, 35 og 36 i Landbrugsministeriets bekendtgørelse nr. 520 af 9.  \r\n\r\n oktober 1974 om administration af Det europæiske økonomiske Fællesskabs  \r\n\r\n markedsordninger for landbrugsvarer, frugt og gartneriprodukter m. v., som  \r\n\r\n ændret ved bekendtgørelse nr. 389 af 9. juli 1977. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Direktoratet kan yde en forskudsbetaling på  \r\n\r\n højst 80 pct. af den i restitutionsbeviset anførte produktionsrestitution, så  \r\n\r\n snart sukkeret er undergivet toldvæsenets kontrolforanstaltninger. </P>  \r\n\r\n<P CLASS=STK> <I>Stk. 2. </I> Udbetaling af forskud er betinget af, at den  \r\n\r\n restitutionsberettigede over for direktoratet har stillet en af dette  \r\n\r\n godkendt sikkerhed, svarende til værdien af forskuddet forhøjet med 5 pct.  \r\n\r\n Det er endvidere en betingelse, at direktoratet fra toldvæsenet har modtaget  \r\n\r\n attest om, at varerne er taget under toldkontrol. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Direktoratet udbetaler produktionsrestitutionen  \r\n\r\n eller - i tilfælde af forskudsbetaling - forskellen mellem forskudsbeløbet og  \r\n\r\n produktionsrestitutionen snarest muligt og senest inden udløbet af den efter  \r\n\r\n produktionsmåneden følgende kalendermåned, forudsat at direktoratet  \r\n\r\n umiddelbart efter udgangen af produktionsmåneden har modtaget toldvæsenets  \r\n\r\n attest for, at produktionen har fundet sted. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Overtrædelse af anvisninger udfærdiget af  \r\n\r\n toldvæsenet i henhold til § 3 medfører tab af rettigheder i henhold til  \r\n\r\n restitutionsbeviset. </P>  \r\n\r\n<P CLASS=STK> <I>Stk. 2. </I> Overtrædelse af de i restitutionsbeviset  \r\n\r\n fastsatte betingelser straffes med bøde, medmindre højere straf er forskyldt,  \r\n\r\n jfr. § 16 i lov nr. 595 af 22. december 1972 om administration af Det  \r\n\r\n europæiske økonomiske Fællesskabs forordninger om markedsordninger for  \r\n\r\n landbrugsvarer m. v., som ændret senest ved lov nr. 309 af 8. juni 1977. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bekendtgørelsen træder i kraft ved  \r\n\r\n offentliggørelsen i Lovtidende. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse af 16. marts  \r\n\r\n 1973 om ydelse af produktionsrestitution for sukker, der anvendes i den  \r\n\r\n kemiske industri, og bekendtgørelse af 3. december 1974 om ændring af  \r\n\r\n bekendtgørelse om ydelse af produktionsrestitution for sukker, der anvendes i  \r\n\r\n den kemiske industri. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 7. september  \r\n\r\n 1978. </I> </P>  \r\n\r\n<P CLASS=UNDERSKREVET-AF ALIGN=CENTER>Niels Anker Kofoed. </P>  \r\n\r\n<P CLASS=MINISTER ALIGN=RIGHT>/K. Aavang Jensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/09/1978"
        },
        {
            "displayName": "Accession",
            "displayValue": "B19780043905"
        },
        {
            "displayName": "Entydig dokumentidentifikation",
            "displayValue": "CM036800"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "439"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "07/09/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "EF-Direktoratet"
        },
        {
            "displayName": "Ressortministeriets journalnummer",
            "displayValue": "Landbrugsmin. j.nr. 80.21.3.316"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}