{
    "id": 85621,
    "title": "Cirkulæreskrivelse om behandling af visse sager vedrørende udstedelse eller fornyelse af kørekort, hvori der indgår spørgsmål om ansøgerens helbredsmæssige forhold(* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 17120 af 19/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om behandling af visse sager  \r\n\r\n vedrørende udstedelse eller fornyelse af kørekort, hvori der indgår spørgsmål  \r\n\r\n om ansøgerens helbredsmæssige forhold(* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>A. Retningslinier for behandling af sager vedrørende fornyelse af  \r\n\r\n kørekort til erhvervsmæssig personbefordring til kategori B og kørekort med  \r\n\r\n påtegning om godkendelse som kørelærer til kategori A og/eller B udstedt før  \r\n\r\n den 1. juli 1996</B> </P>  \r\n\r\n<P>Efter kørekortbekendtgørelsens § 3, stk. 2, jf. bilag 1, finder  \r\n\r\n helbredskravene for førere i gruppe 2 tillige anvendelse på ansøgere, der  \r\n\r\n ønsker at  <I>erhverve</I>  kørekort til erhvervsmæssig personbedring til  \r\n\r\n kategori B. Indehavere af kørekort med påtegning om godkendelse som kørelærer  \r\n\r\n er tillige omfattet af disse bestemmelser. </P>  \r\n\r\n<P>Trafikministeren har truffet beslutning om, at indehavere af kørekort til  \r\n\r\n erhvervsmæssig personbedring til kategori B samt kørekort med påtegning om  \r\n\r\n godkendelse som kørelærer til kategori A og/eller B, før den 1. juli 1996, i  \r\n\r\n forbindelse med ansøgning om  <I>fornyelse</I>  af sådanne kørekort skal være  \r\n\r\n omfattet af de helbredskrav, der gælder for førere i gruppe 1. </P>  \r\n\r\n<P>Færdselsstyrelsen skal på den baggrund anmode om, at bestemmelserne i  \r\n\r\n kørekortbekendtgørelsens bilag 1 samt i Færdselsstyrelsens cirkulære nr. 102  \r\n\r\n af 20. juni 1996 hereftet administreres således, at kørekortindehavere, der  \r\n\r\n ansøger om fornyelse af kørekort til erhvervsmæssig personbefordring til  \r\n\r\n kategori B og kørekort med påtegning om godkendelse som kørelærer til  \r\n\r\n kategori A og/eller B, skal opfylde betingelserne for førere i gruppe 1,  \r\n\r\n såfremt det kørekort, der ønskes fornyet, er udstedt før den 1. juli 1996.  \r\n\r\n</P>  \r\n\r\n<P>Det henstilles endvidere, at sager af denne type, som på nuværende  \r\n\r\n tidspunkt er færdigbehandlet med et afslag på fornyelse af kørekort til  \r\n\r\n følge, genoptages og behandles i henhold til de her nævnte retningslinier i  \r\n\r\n det omfang de pågældende ansøgere retter henvendelse. </P>  \r\n\r\n<P>Disse retningslinier vil på et senere tidspunkt blive udtrykkeligt  \r\n\r\n indarbejdet i regelgrundlaget. </P>  \r\n\r\n<P> <B>B. Retningslinier for behandling af sager vedrørende inddragelse af  \r\n\r\n førerretten efter kørekortbekendtgørelsens § 38, jf. færdselslovens § 60,  \r\n\r\n stk. 1 i forbindelse med ansøgning om delvis fornyelse af kørekortet</B>  \r\n\r\n</P>  \r\n\r\n<P>Personer, der ansøger om udstedelse, udvidelse eller fornyelse af  \r\n\r\n kørekort, skal opfylde helbredsbetingelserne i kørekortbekendtgørelsens bilag  \r\n\r\n 1. De nye helbredsbestemmelser trådte i kraft den 1. juli 1996. Dette  \r\n\r\n medfører, at sager vedrørende ansøgning om fornyelse af kørekort i visse  \r\n\r\n tilfælde vil føre til et afslag, fordi ansøgeren ikke opfylder de nye  \r\n\r\n helbredsbetingelser, uanset at den pågældendes helbredsttilstand er uændret i  \r\n\r\n forhold til tidligere udstedelse eller fornyelse af kørekort. Dette vil  \r\n\r\n ligeledes kunne være tilfældet i forbindelse med ansøgninger om delvis  \r\n\r\n fornyelse af kørekort, f.eks. fornyelse af kørekort itl erhvervsmæssig  \r\n\r\n personbefordring. </P>  \r\n\r\n<P>Færdselsstyrelsen er blevet opmærksom på, at der i forbindelse med afslag  \r\n\r\n på delvis fornyelse af kørekort i et vist omfang tillige sker inddragelse af  \r\n\r\n førerretten for så vidt angår de dele af kørekortet, der fortsat ville være  \r\n\r\n gyldige. Inddragelser af denne karakter har været begrundet i, at  \r\n\r\n kørekortindehaveren ikke opfylder de nye helbredsbetingelser. </P>  \r\n\r\n<P>Inddragelse af førerretten vil af den, som rammes af inddragelsen, i  \r\n\r\n almindelighed blive opfattet som et væsentligt indgreb. Dette vil gælde i  \r\n\r\n særlig grad, hvor de faktiske helbredsmæssige forhold er uændrede i forhold  \r\n\r\n til situationen på det tidspumkt, hvor førerretten er erhvervet. </P>  \r\n\r\n<P>Efter færdselslovens § 60, stk. 1, og kørekortbekendtgørelsens § 38, kan  \r\n\r\n politiet efter nærmere prøver eller undersøgelser inddrage førerretten.  \r\n\r\n Bestemmelserne vedrører tilfælde, hvor politiet bliver opmærksom på, at en  \r\n\r\n kørekortindehavers helbred efter udstedelsen er blevet forringet. </P>  \r\n\r\n<P>Færdselsstyrelsen skal på den anførte baggrund henstille, at der i sager  \r\n\r\n om delvis fornyelse af kørekort samt i tilfælde, hvor politiet på anden måde  \r\n\r\n bliver bekendt med, at kørekortindehaver ikke opfylder de nye helbredsmæssige  \r\n\r\n betingelser, ikke tages skridt til inddragelse af førerretten, medmindre der  \r\n\r\n kan konstateres en forværring af den pågældendes helbredsmæssige tilstand i  \r\n\r\n forhold til tidligere udstedelse af kørekort. </P>  \r\n\r\n<P>Sagerne vil i givet fald kunne forelægges embedslægen eller  \r\n\r\n Sundhedsstyrelsen til udtalelse. </P>  \r\n\r\n<P> <B>C. Retningslinier vedrørende udstedelse eller fornyelse af visse  \r\n\r\n kørekort for ansøgere med epilepsi</B>  </P>  \r\n\r\n<P>Færdselsstyrelsen har truffet aftale med Sundhedsstyrelsen om, at sager om  \r\n\r\n<I>udstedelse</I> eller <I>fornyelse</I> af kørekort til kategorierne C, C/E,  \r\n\r\n D og D/E, sager om <I>fornyelse</I> af kørekort med påtegning om godkendelse  \r\n\r\n som kørelærer til kategori C, D og E samt endelig alle sager om  \r\n\r\n<I>udstedelse</I> af kørekort med påtegning om godkendelse som kørelærer for  \r\n\r\n ansøgere med epilepsi indtil videre afgøres efter de retningslinier, der var  \r\n\r\n gældende før den 1. juli 1996. Det skal i den anledning understreges, at  \r\n\r\n sagerne fortsat skal forelægges Sundhedsstyrelsen til udtalelse. Der er  \r\n\r\n endvidere truffet aftale om, at udstedelse og fornyelse af kørekort i disse  \r\n\r\n tilfælde indtil videre sker for en periode på et år. </P>  \r\n\r\n<P>Baggrunden herfor er, at de EU-regler, som er grundlaget for alle de nye  \r\n\r\n helbredsbestemmelser, ikke i sig selv giver tilstrækkelige holdepunkter for  \r\n\r\n vurderingen af, hvornår en ansøger befinder sig i en tilstand, der bevirker  \r\n\r\n øget risiko for epileptiske anfald. Færdselsstyrelsen vil i den anledning  \r\n\r\n gennemføre en undersøgelse der belyser, på hvilken måde bestemmelserne om  \r\n\r\n epilepsi er gennemført og administreres i de øvrige EU-land. </P>  \r\n\r\n<P>Der kan derfor, når spørgsmålet herefter er endeligt afklaret, blive tale  \r\n\r\n om en stramning af praksis på området, navnlig for så vidt angår de nævnte  \r\n\r\n ansøgere. </P>  \r\n\r\n<P>Færselsstyrelsen skal herefter henstille, at personer med epilepsi, der på  \r\n\r\n Sundhedsstyrelsens anbefaling kan få udstedt eller fornyet de nævnte  \r\n\r\n kørekort, gøres udtrykkelig bekendt med baggrunden for afgørelsen, herunder  \r\n\r\n navnlig baggrunden for den et-årige begrænsning, samt afgørelsens eventuelle  \r\n\r\n fremtidige konsekvenser. </P>  \r\n\r\n<P>Det bør derfor overfor den pågældende præciseres, at det, når kørekortet  \r\n\r\n alene kan anbefales udstedt eller fornyet for en et-årig periode, har  \r\n\r\n baggrund i overvejelser af, hvorvidt den nuværende praksis på området kan  \r\n\r\n opretholdes. </P>  \r\n\r\n<P>Det bør endvidere overfor den pågældende præciseres, at det, såfremt disse  \r\n\r\n overvejelser måtte føre til en stramning af praksis, kan indebære, at  \r\n\r\n vedkommende i forbindelse med en senere ansøgning om fornyelse af kørekortet  \r\n\r\n ikke vil kunne få fornyet kørekort. </P>  \r\n\r\n<P> <B>D. Retningslinier for krav til vedlæggelse af lægeattest i forbindelse  \r\n\r\n med udvidelse af kørekort</B>  </P>  \r\n\r\n<P>I Færdselsstyrelsens cirkulæreskrivelse af 20. juni 1996 er det på side 6  \r\n\r\n henstillet, at bestemmelsen i kørekortbekendtgørelsens § 28, stk. 2,  \r\n\r\n fortolkes således, at det i forbindelse med udvidelse af kørekort til  \r\n\r\n kategorierne C, C/E, D og D/E altid bør kræves, at ansøgeren vedlægger en  \r\n\r\n lægeattest. </P>  \r\n\r\n<P>Det skal i den anledning præciseres, at lægeattest som udgangspunkt kun  \r\n\r\n skal vedlægges i den første ansøgning om udvidelse af kørekort til at gælde  \r\n\r\n til en af de nævnte kategorier. </P>  \r\n\r\n<P>Lægeattest skal således som udgangspunkt ikke vedlægges en ansøgning om  \r\n\r\n udvidelse af kørekort, hvis ansøgeren har erhvervet kørekort til en af de  \r\n\r\n nævnte kategorier den 1. juli 1996 eller derefter.(HLC1) </P>  \r\n\r\n<P>Efter den nævnte bestemmelse kan lægeattest dog altid kræves, hvis det  \r\n\r\n skønnes nødvendigt. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Færdselsstyrelsen, den 18. december 1996  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Christian Duus </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "1997",
        "(* 1)Punkterne A B og C erstattes af ny bekendtgørelse af 20. marts"
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19961712010"
        },
        {
            "displayName": "Entydig dokumentidentifikation",
            "displayValue": "CM045339"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2011"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "17120"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "19/12/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Færdselsstyrelsen"
        },
        {
            "displayName": "Ressortministeriets journalnummer",
            "displayValue": "1996-400-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}