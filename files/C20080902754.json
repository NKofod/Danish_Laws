{
    "id": 115154,
    "title": "Orientering om godkendelse af vejledende retningslinjer om retssagsprøven i henhold til retsplejelovens § 119, stk. 2, nr. 5\\n(Til samtlige retter samt politi- og anklagemyndigheden)",
    "documentTypeId": "200",
    "isSagsforlobPeriodValid": true,
    "shortName": "SKR nr 9027 af 04/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Bil1\">Bilag 1</a></p>\r\n      <p class=\"Indholdsfortegnelse\"><a href=\"#Bil2\">Bilag 2</a></p><div class=\"bjelke\">Den fulde tekst</div><p class=\"Titel2\">Orientering om godkendelse af vejledende retningslinjer om retssagsprøven i henhold til retsplejelovens § 119, stk. 2, nr. 5</p>\r\n      <p class=\"UnderTitel2\">(Til samtlige retter samt politi- og anklagemyndigheden)</p>\r\n      <p class=\"Tekst\">Ved lov nr. 520 af 6. juni 2007 om ændring af retsplejeloven (Revision af regler om advokaters virksomhed) blev der gennemført en ændring af advokatuddannelsen. Loven, der trådte i kraft den 1. januar 2008, indebærer bl.a., at det fremover er en betingelse for at blive beskikket som advokat, at den pågældende har bestået en praktisk prøve i retssagsbehandling (retssagsprøven), jf. lovens § 119, stk. 2, nr. 5.</p>\r\n      <p class=\"Tekst\">Justitsministeren har i medfør af lovens § 119, stk. 5, fastsat nærmere regler om retssagsprøven i bekendtgørelse nr. 1473 af 12. december 2007 om obligatorisk grunduddannelse som betingelse for at få beskikkelse som advokat. Det fremgår af bekendtgørelsens § 9, at Justitsministeriets kursusudvalg fastsætter retningslinjer for retssagsprøven, herunder den fiktive retssag. Retningslinjerne skal godkendes af Justitsministeriet.</p>\r\n      <p class=\"Tekst\">På den baggrund skal Justitsministeriet herved oplyse, at ministeriet har godkendt vedlagte retningslinjer for retssagsprøven, der er vedtaget af kursusudvalget. Retningslinjerne gælder for retssagsprøver, der afholdes i henhold til de nævnte nye regler i retsplejeloven.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, den 4. februar 2008</I></P><P CLASS=SIGN1 ALIGN=\"CENTER\">Birgit Thostrup Christensen</P><P CLASS=SIGN2 ALIGN=\"RIGHT\"></P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"Tekstoverskrift\"><span class=\"Bold\">RETNINGSLINJER FOR DEN PRAKTISKE PRØVE I RETSSAGSBEHANDLING (RETSSAGSPRØVEN)</span></p>\r\n      <p class=\"TekstoverskriftVenstre\"><span class=\"Bold\">1.</span> <span class=\"Bold\">Indledning</span></p>\r\n      <p class=\"Tekst\">Ved lov nr. 520 af 6. juni 2006 om ændring af retsplejeloven (Revision af regler om advokaters virksomhed) er der blandt andet gennemført en omlægning af advokateksamen. Omlægningen indebærer, at advokateksamen fremover består dels af en teoretisk prøve, dels af en praktisk prøve i retssagsbehandling, jf. herved retsplejelovens § 119, stk. 2, nr. 5.</p>\r\n      <p class=\"Tekst\">Justitsministeriet har ved bekendtgørelse nr. 1473 af 12. december 2007 om obligatorisk grunduddannelse som betingelse for at få beskikkelse som advokat fastsat nærmere regler om gennemførelsen af den teoretiske grunduddannelse, eksamen samt den praktiske prøve i retssagsbehandling, herunder om indhold, tilrettelæggelse og betaling herfor.</p>\r\n      <p class=\"Tekst\">I det følgende fastsættes i medfør af bekendtgørelsens § 10 og efter forhandling med præsidenterne for landsretterne, Sø- og Handelsretten samt byretterne nærmere retningslinjer for godkendelse af en retssag som retssagsprøve, ansøgningsprocedurer, bedømmelse af retssagsprøven og klage over bedømmelsen mv.</p>\r\n      <p class=\"TekstoverskriftVenstre\"><span class=\"Bold\">2.</span> <span class=\"Bold\">Rettens godkendelse af retssagen som retssagsprøve</span></p>\r\n      <p class=\"Tekst\">En retssag kan godkendes til at udgøre retssagsprøven, hvis den efter rettens skøn kan danne grundlag for en vurdering af de færdigheder, der er nævnt under afsnit 5. Retssagen skal som udgangspunkt indeholde alle følgende elementer:</p>\r\n      <p>\r\n        <p class=\"Liste1\"><span class=\"Liste1Nr\">a)</span> bevismæssige og juridiske problemstillinger</p>\r\n        <p class=\"Liste1\"><span class=\"Liste1Nr\">b)</span> forelæggelse</p>\r\n        <p class=\"Liste1\"><span class=\"Liste1Nr\">c)</span> afhøring eller kontraafhøring af parter eller vidner</p>\r\n        <p class=\"Liste1\"><span class=\"Liste1Nr\">d)</span> procedure</p>\r\n      </p>\r\n      <p class=\"Tekst\">Retten kan dog, efter en konkret vurdering af de enkelte elementers tyngde, godkende en sag, der kun omfatter nogle af de nævnte elementer.</p>\r\n      <p class=\"Tekst\">Følgende sagstyper kan ikke godkendes til retssagsprøven:</p>\r\n      <p>\r\n        <p class=\"Liste1\"><span class=\"Liste1Nr\">–</span> sager, der behandles efter reglerne i retsplejelovens kap. 27 og 39 (retsmægling og småsagsprocessen),</p>\r\n        <p class=\"Liste1\"><span class=\"Liste1Nr\">–</span> forældremyndighedssager,</p>\r\n        <p class=\"Liste1\"><span class=\"Liste1Nr\">–</span> ægteskabssager med undtagelse af bodelingssager.</p>\r\n      </p>\r\n      <p class=\"Tekst\">En straffesag, fogedsag, delforhandling eller formalitetsprocedure kan godkendes til at udgøre retssagsprøven, hvis den efter en konkret vurdering indeholder elementer, der gør den sammenlignelig med forhandlingen i retten af en civil sag. Godkendelse af en straffesag som retssagsprøve forudsætter dog ikke, at der skal ske forelæggelse.</p>\r\n      <p class=\"Tekst\">En sag ved landsretten eller Sø- og Handelsretten vil kunne udgøre den praktiske prøve, selv om sagen ikke vil kunne indgå som den ene af de to prøvesager, der kræves for at opnå møderet for landsret og Sø- og Handelsretten. En sag, der er godkendt af landsretten eller Sø- og Handelsretten som prøvesag for at opnå møderet for landsretten, skal anses for egnet til at udgøre retssagsprøven.</p>\r\n      <p class=\"Tekst\">Fuldmægtigen skal i en civil sag som udgangspunkt forelægge sagen. Hvis fuldmægtigen repræsenterer sagsøgte eller en adciteret, kan fuldmægtigen forelægge sagen efter aftale med sagsøgers advokat. Hvis to fuldmægtige ønsker den samme sag anvendt til retssagsprøven, og omfanget af forelæggelsen gør det berettiget, kan fuldmægtigene efter indbyrdes aftale lade det indgå i ansøgningen om godkendelse, at forelæggelsen deles mellem dem.</p>\r\n      <p class=\"Tekst\">Fuldmægtigen ansøger retten om at godkende, at den pågældende retssag kan udgøre retssagsprøven. Spørgsmålet kan drøftes på et eventuelt forberedende retsmøde, jf. retsplejelovens § 353, men ansøgning kan også indgives senere.</p>\r\n      <p class=\"Tekst\">Retten kan på ethvert tidspunkt trække godkendelsen tilbage, såfremt forudsætningerne for godkendelsen bortfalder. Retten revurderer godkendelsen i tilfælde af væsentlige ændringer af bevisførelsen eller sagens tvistepunkter samt i tilfælde af forlig inden proceduren.</p>\r\n      <p class=\"Tekst\">Hvis retten beslutter at trække godkendelsen tilbage, tæller retssagen ikke som et forsøg i henhold til § 4, stk. 3, i bekendtgørelse nr. 1473 af 12. december 2007 om obligatorisk grunduddannelse som betingelse for at få beskikkelse som advokat.</p>\r\n      <p class=\"TekstoverskriftVenstre\"><span class=\"Bold\">3.</span> <span class=\"Bold\">Anmeldelse af retssagsprøven til Advokatsamfundet</span></p>\r\n      <p class=\"Tekst\">Efter rettens godkendelse af sagen som retssagsprøve, anmelder fuldmægtigen retssagen til Advokatsamfundet på Advokatsamfundets hjemmeside. Anmeldelse skal ske senest fire uger før tidspunktet for forhandlingens gennemførelse i retten.</p>\r\n      <p class=\"Tekst\">Advokatsamfundet kan dispensere fra fristen på fire uger i sager, der ikke kræver udpegning af en censor, eller hvis det er praktisk muligt at udpege en censor inden for den kortere frist.</p>\r\n      <p class=\"Tekst\">Advokatsamfundet sender en skriftlig bekræftelse på, at anmeldelsen er modtaget.</p>\r\n      <p class=\"TekstoverskriftVenstre\"><span class=\"Bold\">4.</span> <span class=\"Bold\">Udpegning af censorer</span></p>\r\n      <p class=\"Tekst\">I sager, hvor der medvirker én juridisk dommer, udpeger Advokatsamfundet en censor til at overvære og vurdere retssagsprøven sammen med dommeren. Medvirker der tre juridiske dommere i sagen, udpeges ingen censor.</p>\r\n      <p class=\"Tekst\">Advokatsamfundet giver snarest muligt fuldmægtigen og retten skriftlig besked om hvilken censor, der er udpeget. Fuldmægtigen skal så vidt muligt inden tre hverdage herefter give Advokatsamfundet skriftlig besked, såfremt censor efter fuldmægtigens opfattelse er inhabil.</p>\r\n      <p class=\"Tekst\">Hvis der ikke medvirker tre juridiske dommere, skal fuldmægtigen senest en uge inden hovedforhandlingen sende kopi af retssagens dokumenter, det vil sige processkrifter og bilag, til Advokatsamfundet, gerne som en samlet vedhæftet fil til en e-mail. Advokatsamfundet videresender dokumenterne til censor.</p>\r\n      <p class=\"TekstoverskriftVenstre\"><span class=\"Bold\">5.</span> <span class=\"Bold\">Gennemførelsen af retssagsprøven</span></p>\r\n      <p class=\"Tekst\">Fuldmægtigen skal – inden forhandlingens begyndelse – legitimere sig over for den eller de juridiske dommere ved forevisning af billedlegitimation, der angiver CPR-nummer.</p>\r\n      <p class=\"Tekst\">Fuldmægtigen skal selvstændigt gennemføre forhandlingen i retten.</p>\r\n      <p class=\"TekstoverskriftVenstre\"><span class=\"Bold\">6.</span> <span class=\"Bold\">Bedømmelsen af retssagsprøven</span></p>\r\n      <p class=\"Tekst\">Ved bedømmelsen af retssagsprøven lægges der vægt på følgende parametre:</p>\r\n      <p>\r\n        <p class=\"Liste1\"><span class=\"Liste1Nr\">a)</span> Fuldmægtigen behersker sagens faktum og jus, herunder betydningen af fremlagte bilag og afgivne forklaringer.</p>\r\n        <p class=\"Liste1\"><span class=\"Liste1Nr\">b)</span> Fuldmægtigen kan systematisk gøre rede for sagens faktum samt relevante bevismæssige og juridiske tvistepunkter.</p>\r\n        <p class=\"Liste1\"><span class=\"Liste1Nr\">c)</span> Fuldmægtigen kan målrettet og på en passende og hensigtsmæssig måde gennemføre afhøringer eller kontraafhøringer, og fuldmægtigen overholder retsplejelovens regler om korrekt afhøring af vidner mv.</p>\r\n        <p class=\"Liste1\"><span class=\"Liste1Nr\">d)</span> Fuldmægtigen kan fremføre en struktureret og præcis juridisk argumentation.</p>\r\n        <p class=\"Liste1\"><span class=\"Liste1Nr\">e)</span> Fuldmægtigen overholder god advokatskik.</p>\r\n        <p class=\"Liste1\"><span class=\"Liste1Nr\">f)</span> Fuldmægtigen udviser selvstændighed og sikkerhed i håndteringen af forhandlingens afvikling, herunder eventuelle uforudsete situationer.</p>\r\n      </p>\r\n      <p class=\"Tekst\">Fuldmægtigens præstation skal samlet set give dommer og censor, henholdsvis dommerne, grundlag for at antage, at fuldmægtigen på forsvarlig vis kan føre sager for retten i fremtiden. Fuldmægtigens eventuelt svage præstation under et parameter kan opvejes af en markant bedre præstation under andre parametre. Hvis forhandlingen ikke giver mulighed for at bedømme et af de ovenfor nævnte parametre, indgår parameteret naturligvis ikke i bedømmelsen.</p>\r\n      <p class=\"Tekst\">Hvis fuldmægtigen ikke har bestået retssagsprøven, skal de juridiske dommere, henholdsvis den juridiske dommer og censor i begrundelsen tage stilling til opfyldelsen af de opstillede parametre.</p>\r\n      <p class=\"Tekst\">Skriftvekslingen i sagen indgår ikke i bedømmelsen. Fuldmægtigen bedømmes dog på hele forhandlingens forløb, og vil dermed være ansvarlig for beslutninger truffet under skriftvekslingen.</p>\r\n      <p class=\"TekstoverskriftVenstre\"><span class=\"Bold\">7.</span> <span class=\"Bold\">Meddelelse om bedømmelsen</span></p>\r\n      <p class=\"Tekst\">Dommerne henholdsvis dommer og censor voterer umiddelbart efter procedurens afslutning. Resultatet meddeles til fuldmægtigen mundtligt samme dag eller ved efterfølgende underretning efter nærmere aftale.</p>\r\n      <p class=\"Tekst\">Advokatsamfundet sender snarest muligt eksamensbevis og kopi af bedømmelsesskemaet til fuldmægtigen.</p>\r\n      <p class=\"TekstoverskriftVenstre\"><span class=\"Bold\">8.</span> <span class=\"Bold\">Klage</span></p>\r\n      <p class=\"Tekst\">Der henvises til klagevejledningen nedenfor.</p>\r\n      <p class=\"TekstoverskriftVenstre\"><span class=\"Bold\">9.</span> <span class=\"Bold\">Landsretsprøven</span></p>\r\n      <p class=\"Tekst\">Hvis fuldmægtigen ønsker at en retssag, der udgør retssagsprøven, også bedømmes som en landsretsprøvesag, skal Landsrets- og Sø- og Handelsretspræsidenternes retningslinjer herfor følges.</p>\r\n      <p class=\"Tekst\">Dommerne kan beslutte, at retssagsprøven er bestået, selv om landsretsprøven ikke er bestået.</p>\r\n      <p class=\"TekstoverskriftVenstre\"><span class=\"Bold\">10.</span> <span class=\"Bold\">Afholdelse af retssagsprøven som en fiktiv retssag</span></p>\r\n      <p class=\"Tekst\">Retssagsprøven kan afholdes som en fiktiv retssag, hvis fuldmægtigen ikke kan finde en egnet retssag, og der resterer højest et år af fuldmægtigtiden. Advokatsamfundet tilbyder prøven i den fiktive retssag mindst to gange årligt, i 2008 dog kun én gang.</p>\r\n      <p class=\"Tekst\">Ansøgning om deltagelse i en fiktiv retssag indgives til Advokatsamfundet, att.: Justitsministeriets kursusudvalg, Kronprinsessegade 28, 1306 København K, senest 8 uger inden retssagsprøvens afvikling. Ansøgningen skal indeholde dokumentation for ansøgerens nuværende og eventuelle tidligere ansættelser som autoriseret advokatfuldmægtig samt en eventuel godkendelse fra Justitsministeriet af anden relevant erhvervserfaring, jf. retsplejelovens § 119.</p>\r\n      <p class=\"Tekst\">Senest fire uger inden prøven meddeler Advokatsamfundet, om ansøgningen er godkendt af kursusudvalget.</p>\r\n      <p class=\"Tekst\">Prøven i den fiktive retssag bedømmes af en censor og en juridisk dommer udpeget af Advokatsamfundet efter en fælles indstilling fra præsidenterne for landsretterne, Sø- og Handelsretten og byretterne. I bedømmelsen af fuldmægtigen lægges der vægt på de samme parametre, som ved prøvens aflæggelse under en almindelig forhandling i retten. Det tilstræbes i øvrigt, at den fiktive retssag i videst muligt omfang gennemføres som forhandlingen under en almindelig retssag.</p>\r\n      <p class=\"Tekst\">Der henvises i øvrigt til retningslinjerne for den fiktive prøve.</p>\r\n      <p class=\"Tekstoverskrift\"><span class=\"Bold\">RETSSAGSPRØVEN</span></p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 127 467;\" width=\"595\">\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-top: 0.018cm solid #000000; border-bottom: 0.018cm solid #000000\" width=\"127\">\r\n                <div class=\"TabelTekst\">Fuldmægtigens navn</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border: 0.018cm solid #000000\" width=\"467\"> </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"127\">\r\n                <div class=\"TabelTekst\">Cpr-nummer</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"467\"> </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"127\">\r\n                <div class=\"TabelTekst\">Retskreds</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"467\"> </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"127\">\r\n                <div class=\"TabelTekst\">Rettens sagsnr.</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"467\"> </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"127\">\r\n                <div class=\"TabelTekst\">Dommer og censors navne</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"467\"> </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"127\">\r\n                <div class=\"TabelTekst\">Bedømmelse</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"467\">\r\n                <div class=\"TabelTekst\">Bestået: Ikke bestået:</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"127\">\r\n                <div class=\"TabelTekst\">Hvis prøven ikke er bestået, kort begrundelse for bedømmelsen</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"467\"> </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"127\">\r\n                <div class=\"TabelTekst\">Dato og underskrifter</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"467\"> </td>\r\n            </tr>\r\n          </table>\r\n        </div>\r\n      </p>\r\n      <p class=\"Tekst\">Sendes til Advokatsamfundet, Kronprinsessegade 28, 1306 København K.</p><a name=\"Bil2\"><hr class=\"BilagStreg\"></a><p class=\"Bilag\">Bilag 2</p>\r\n      <p class=\"Tekstoverskrift\"><span class=\"Bold\">KLAGEVEJLEDNING FOR DEN PRAKTISKE PRØVE I RETSSAGSBEHANDLING (RETSSAGSPRØVEN)</span></p>\r\n      <p class=\"Tekst\"><span class=\"Bold\">1.</span> Klage over bedømmelsen af retssagsprøven indgives til Advokatsamfundet, att.: Justitsministeriets kursusudvalg, Kronprinsessegade 28, 1306 København K, telefax 33 36 97 50, samfund@advokatsamfundet.dk.</p>\r\n      <p class=\"Tekst\">Hvis retssagen har været anmeldt som både retssagsprøve og landsretsprøve, kan der kun klages over bedømmelsen af retssagsprøven.</p>\r\n      <p class=\"Tekst\"><span class=\"Bold\">2.</span> Klagen skal være skriftlig og begrundet.</p>\r\n      <p class=\"Tekst\"><span class=\"Bold\">3.</span> Klagen skal indgives senest to uger efter, at bedømmelsen er meddelt til fuldmægtigen.</p>\r\n      <p class=\"Tekst\"><span class=\"Bold\">4.</span> Advokatsamfundet forelægger snarest muligt klagen for censor og dommer, henholdsvis dommerne.</p>\r\n      <p class=\"Tekst\"><span class=\"Bold\">5.</span> Censor og dommer, henholdsvis dommerne, kan efter en fornyet gennemgang beslutte at</p>\r\n      <p>\r\n        <p class=\"Liste1\"><span class=\"Liste1Nr\">a)</span> fastholde bedømmelsen,</p>\r\n        <p class=\"Liste1\"><span class=\"Liste1Nr\">b)</span> ændre bedømmelsen ”ikke bestået” til bedømmelsen ”bestået” eller</p>\r\n        <p class=\"Liste1\"><span class=\"Liste1Nr\">c)</span> ophæve prøven, så retssagsprøven ikke tæller som et forsøg.</p>\r\n      </p>\r\n      <p class=\"Tekst\">I forbindelse med den fornyede gennemgang udarbejder censor og dommer, henholdsvis dommerne, en redegørelse, der skal indeholde eventuelle supplerende bemærkninger til begrundelsen for bedømmelsen ved retssagsprøven samt oplysning om konklusionen ved den fornyede gennemgang.</p>\r\n      <p class=\"Tekst\">Hvis censor og dommer, henholdsvis dommerne, har besluttet enten at ændre bedømmelsen ”ikke bestået” til ”bestået” eller at ophæve prøven, så den ikke tæller som et forsøg, giver Advokatsamfundet klageren meddelelse om beslutningen.</p>\r\n      <p class=\"Tekst\"><span class=\"Bold\">6.</span> Hvis censor og dommer, henholdsvis dommerne, har meddelt kursusudvalget, at den oprindelige bedømmelse fastholdes, kan kursusudvalget, hvis der foreligger særlige grunde, beslutte, at retssagsprøven ikke skal tælle som et forsøg.</p>\r\n      <p class=\"Tekst\">Inden kursusudvalget træffer afgørelse, fremsender Advokatsamfundet den ovennævnte redegørelse til klageren med henblik på, at denne får lejlighed til over for kursusudvalget at fremkomme med eventuelle bemærkninger hertil.</p>\r\n      <p class=\"Tekst\">Kursusudvalgets formand forelægger censors og dommers henholdsvis dommernes redegørelse samt klagerens eventuelle bemærkninger for kursusudvalget, der træffer afgørelse ved almindelig stemmeflertal.</p>\r\n      <p class=\"Tekst\"><span class=\"Bold\">7.</span> Behandlingen af klagen skal så vidt muligt være afsluttet og resultatet meddelt klageren senest to måneder efter klagens indgivelse. Hvis fristen på to måneder ikke kan overholdes, skal Advokatsamfundet give klageren begrundet besked herom samt oplyse, hvornår behandlingen af klagen nu forventes afsluttet og meddelt den pågældende.</p>",
    "isHistorical": true,
    "editorialNotes": [
        "Orienteringen er per 29. februar 2008 genindlagt, idet det oprindelige dokument ikke var korrekt opdelt i tekst og bilag."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/2008"
        },
        {
            "displayName": "Accession",
            "displayValue": "C20080902754"
        },
        {
            "displayName": "Entydig dokumentidentifikation",
            "displayValue": "AA004246"
        },
        {
            "displayName": "Dato for førstegangsindlæggelse",
            "displayValue": "23/02/2008"
        },
        {
            "displayName": "Dato for indlæggelse",
            "displayValue": "29/02/2008"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9027"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "04/02/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitisministeriet, Civil- og Politiafdelingen, j.nr. 2007-440-0156"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}