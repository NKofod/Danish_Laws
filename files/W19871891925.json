{
    "id": 37255,
    "title": "Gaveafgift, værdiansættelse, gældsbrev. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18919 af 17/12/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et gældsbrev, udstedt i forbindelse med ejendomsoverdragelse fra mor  \r\n\r\n til datter, og hvorefter opsigelse fra såvel kreditors som debitors side  \r\n\r\n kunne ske med 3 måneders varsel, blev ansat til pari ved beregning af  \r\n\r\n gaveafgift i forbindelse med overdragelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Gaveafgift, værdiansættelse, gældsbrev. (* 1)  \r\n\r\n</H1>  \r\n\r\n<P></P>  \r\n\r\n<P>A klagede over, at amtsskatteinspektoratet ved beregningen af gaveafgift  \r\n\r\n vedrørende en gave, som hendes moder havde ydet hende i 1986 i forbindelse  \r\n\r\n med overdragelsen af en ejendom, havde ansat kursen på et gældsbrev, nom.  \r\n\r\n 200.000 kr., til 41. </P>  \r\n\r\n<P>Det var oplyst, at klagerens moder ved skøde i juni 1986 havde overdraget  \r\n\r\n en ejendom til klageren. I gaveanmeldelsen var gavens værdi ansat til 255.000  \r\n\r\n kr., svarende til overdragelsessummen i henhold til skødet, 455.000 kr., med  \r\n\r\n fradrag af 200.000 kr., der var berigtiget ved, at klageren havde udstedt et  \r\n\r\n gældsbrev til moderen. Gældsbrevet skulle forrentes med 7% p.a., og var  \r\n\r\n opsigeligt af kreditor og debitor med 3 måneders varsel til den 1. i et  \r\n\r\n kvartal. Det var endvidere oplyst, at den senest forud for overdragelsen  \r\n\r\n bekendtgjorte kontantejendomsværdi, nemlig vurderingen pr. 1. april 1985,  \r\n\r\n udgjorde 530.000 kr. </P>  \r\n\r\n<P>Ved gaveafgiftsberegningen havde amtsskatteinspektoratet ansat gavens  \r\n\r\n værdi til 370.000 kr., idet kursen på det omhandlede gældsbrev var ansat til  \r\n\r\n 41, hvorved der var fremkommet et kurstab på knapt 120.000 kr., der herefter  \r\n\r\n var tillagt overdragelsesværdien for ejendommen. Til støtte for den foretagne  \r\n\r\n beregning havde amtsskatteinspektoratet bl.a. anført, at der ikke kunne  \r\n\r\n tillægges de i gældsbrevet anførte opsigelsesbetingelser nogen betydning.  \r\n\r\n</P>  \r\n\r\n<P>Klagerens advokat nedlagde påstand på, at det i sagen omhandlede gældsbrev  \r\n\r\n skulle optages til pari og henviste bl.a. til opsigelsesbetingelserne, og  \r\n\r\n til, at renten svarede til den &#187;minimumsrente&#171;, der var gældende på  \r\n\r\n tidspunktet for gældsbrevets udstedelse. </P>  \r\n\r\n<P>Statsskattedirektoratets afdeling for vurdering af fast ejendom udtalte  \r\n\r\n efter besigtigelse, at ejendommens handelsværdi pr. 1. juni 1986 skønnedes at  \r\n\r\n udgøre 500.000 kr. kontant, svarende til den skatte- og afgiftsmæssige værdi.  \r\n\r\n Statsskattedirektoratet udtalte endvidere, at overdragelsessummen på 455.000  \r\n\r\n kr. var beregnet til en kontantværdi på ligeledes 455.000 kr., da det var  \r\n\r\n direktoratets opfattelse, at det i sagen omhandlede gældsbrev, når hensås til  \r\n\r\n gældsbrevets opsigelsesbestemmelser, måtte betragtes som anfordringsgæld og  \r\n\r\n derfor ansættes til kurs pari. Det var herved forudsat, at denne kurs også  \r\n\r\n ville finde anvendelse ved den fremtidige skattemæssige behandling af  \r\n\r\n gældsbrevet i forbindelse med indfrielse og arv. </P>  \r\n\r\n<P>Efter de tilvejebragte oplysninger fandt Landsskatteretten, at det  \r\n\r\n omhandlede gældsbrev måtte betragtes som anfordringsgæld, og at gældsbrevet  \r\n\r\n derfor skulle ansættes til pari. Idet der henvistes til, at direktoratets  \r\n\r\n vurdering af ejendommens kontantværdi på overdragelsestidspunktet kun afveg  \r\n\r\n forholdsvis ubetydeligt fra den faktiske overdragelsessum, fandt  \r\n\r\n Landsskatteretten, jf. reglerne i Skattedepartementets cirkulære af 17.  \r\n\r\n november 1982, punkt 6, at gavens værdi skulle nedsættes til det selvangivne  \r\n\r\n beløb, 255.000 kr. </P>  \r\n\r\n<P>LV 1986, E 4.2. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1988, nr. 2, side 90"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871891925"
        },
        {
            "displayName": "Entydig dokumentidentifikation",
            "displayValue": "CA005190"
        },
        {
            "displayName": "Dato for indlæggelse",
            "displayValue": "02/10/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18919"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "17/12/1987"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1987-5-G.47"
        },
        {
            "displayName": "Stikord",
            "displayValue": "GAVEAFGIFT, GÆLDSBREV, VÆRDIANSÆTTELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}