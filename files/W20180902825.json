{
    "id": 198268,
    "title": "Pressenævnets kendelse i sag nr. 2017-80-0024",
    "documentTypeId": "240",
    "isSagsforlobPeriodValid": true,
    "shortName": "KEN nr 9028 af 17/01/2018",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0024</p>\r\n<div class=\"Resume\">\r\n   <p class=\"TekstGenerel\">DR får ikke kritik for at nævne identiteten på assistent</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">DR bragte udsendelsen ”DF og de skjulte bilag”, der omhandlede Dansk Folkepartis administration af de såkaldte ”blyantspenge”, som Europa-Parlamentet udbetaler til parlamentarikerne i Bruxelles. I udsendelsen blev det omtalt, at Teosofisk Sommerskole i 2016 besøgte Europa-Parlamentet, og at dette besøg udløste et EU-tilskud til rejsen på 2.000 kroner per deltager via en EU-parlamentarikers ”sponsorbilletter”. Efter sommerskolens afslutning blev overskuddet for turen fordelt mellem to private teosofiske foreninger.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En assistent til EU-parlamentarikeren blev i udsendelsen nævnt ved navn, ligesom der blev vist et klip med assistenten, hvor han udtalte sig om Teosofisk Sommerskole 2016. Udover at være assistent for EU-parlamentarikeren var han også formand for Teosofisk Forening og havde som rejseleder for Teosofisk Sommerskole 2016 stået for deling af overskuddet efter turen mellem de to private foreninger. Assistenten klagede til Pressenævnet bl.a. over, at udsendelsen udgjorde en krænkelse af hans privatliv.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnet fandt efter en samlet vurdering, at DR ikke havde krænket assistentens privatliv ved at nævne hans identitet. Nævnet lagde vægt på assistentens rolle som rejseleder og hans ansvar for delingen af overskuddet mellem de to private foreninger. Nævnet lagde også vægt på, at assistenten forud for udsendelsen havde været i dialog med journalisterne. Pressenævnet udtalte ikke kritik af DR.</p>\r\n</div>\r\n<p>[Klager] har klaget til Pressenævnet over udsendelsen <span class=\"Italic\">”DF og de skjulte bilag”</span> bragt på DR2 den 15. juni 2017, idet han mener, at god presseskik er tilsidesat. Sagen er behandlet sammen med sag nr. 2017-80-0025: [Person A] mod DR.</p>\r\n<p>\r\n</p>\r\n<p>[Klager] har klaget over, at DR krænkede hans privatliv ved hans medvirken i udsendelsen og over, at DR bragte udokumenterede anklager om svindel med EU-midler mod ham i relation til hans ansættelse som assistent for parlamentarikeren [Politiker 1] og hans administration af Teosofisk Sommerskole i 2016.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>DR2 bragte den 15. juni 2017 udsendelsen<span class=\"Italic\"> ”DF og de skjulte bilag”</span>, der omhandlede Dansk Folkepartis administration af de såkaldte ”blyantspenge”, som Europa-Parlamentet udbetaler til parlamentarikerne i Bruxelles.</p>\r\n<p>\r\n</p>\r\n<p>Forud for udsendelsen sendte produktionsselskabet Nordisk Film følgende mail af 5. april 2017 kl. 20.22 fra til [Klager]:</p>\r\n<p>\r\n</p>\r\n<p>”Kære [Klager]</p>\r\n<p>Vi har nu gennem flere dage bedt dig og [Politiker 1] om at besvare dette enkle spørgsmål:</p>\r\n<p>Blev der udbetalt nogen form for støtte fra EU i forbindelse med Teosofisk Sommerskole på Hjuls besøg i EU-Parlamentet 29. juni 2016.</p>\r\n<p>Dette spørgsmål kan besvares meget enkelt - nemlig med et ja eller et nej.</p>\r\n<p>Ifølge dine egne oplysninger vendte du hjem fra Norge i forgårs, hvor du angiveligt så mine mails.</p>\r\n<p>I går skrev du til mig, at du hurtigst muligt ville finde oplysningerne frem og sende mig en redegørelse.</p>\r\n<p>En sådan havde jeg bestemt regnet med at modtage senest i dag, da du må kende svaret på mit spørgsmål.</p>\r\n<p>Det er vel ikke hver dag, at du med dine ligesindede besøger selve Europa-Parlamentet og der tilbringer timer med din arbejdsgiver, [Politiker 1].</p>\r\n<p>Du må jo kunne huske, om du som rejseleder modtog penge fra EU eller ej.</p>\r\n<p>Vi har - ligeledes for dage siden - spurgt [Politiker 1], om der blev udbetalt støtte til dette besøg, som hun havde inviteret til og dermed er ansvarlig for. Uden at få svar.</p>\r\n<p>Vil du venligst inden i morgen middag - torsdag 6 april - kl. 12 svare mig på mine meget enkle spørgsmål.</p>\r\n<p>I modsat fald forbeholder vi os muligheden for at opsøge dig for at få et svar.</p>\r\n<p>venlig hilsen</p>\r\n<p>[Medarbejders navn]”</p>\r\n<p>\r\n</p>\r\n<p>[Klager] svarede dagen efter den 6. april 2017 følgende til Nordisk Film:</p>\r\n<p>\r\n</p>\r\n<p>”Jeg har haft kontakt med Europa-Parlamentets besøgstjeneste, som bekræfter, at jeg som rejseleder er ansvarlig for, hvordan det beløb, som besøgsbilletterne udløser, bruges og ikke [Politiker 1].</p>\r\n<p>Besøgstjenesten bekræfter også over for mig, at mit ansættelsesforhold som lokalassistent hos [Politiker 1] ikke har nogen indflydelse på mine muligheder for at være rejseleder på ture i andre regi.</p>\r\n<p>På grund af det høje antal deltagere ender turen med at give et overskud på 39.875,40 kroner. De 39.875,40 kroner blev delt i to lige store dele på henholdsvis 19.937,70 kroner til Teosofisk Forening i Aalborg og 19.937,70 kroner til Teosofisk Forening i København.</p>\r\n<p>Europa-Parlamentets besøgstjeneste bekræfter også over for mig, at der ikke er problemer i forbindelse med, at en sådan tur giver overskud.</p>\r\n<p>Jeg håber, at jeg med min redegørelse har svaret på de spørgsmål, I har ønsket svar på, og jeg står gerne til rådighed, hvis I har opklarende spørgsmål. ”</p>\r\n<p>\r\n</p>\r\n<p>DR2 bragte udsendelsen produceret af Nordisk Film den 15. juni 2017. Af udsendelsens intro fremgik blandt andet:</p>\r\n<p>\r\n</p>\r\n<p>”[…]</p>\r\n<p>[Tidskode 0.20]</p>\r\n<p>\r\n   <span class=\"Italic\">Speak:</span> Det handler om politikere fra Dansk Folkeparti og om deres brug af penge fra EU.</p>\r\n<p>[…]</p>\r\n<p>\r\n   <span class=\"Italic\">Speak:</span> Og det handler om de løfter Dansk Folkeparti har givet offentligheden om åbenhed og gennemsigtighed.</p>\r\n<p>[…]”</p>\r\n<p>\r\n</p>\r\n<p>Herefter blev udsendelsens titel ”<span class=\"Italic\">DF OG DE SKJULTE BILAG</span>” vist. Udsendelsen fortsatte med en beskrivelse af Dansk Folkepartis omtalte Meld- og Feld-sag i efteråret 2016 som blandt andet resulterede i, at partiets daværende medlem og EU-parlamentsmedlem [Politiker 2] udtrådte som medlem af partiet, og at partiet tilbagebetalte omkring 2,5 millioner kroner til Europa-Parlamentet efter en erkendelse af, at en del af pengene var brugt i strid med EU's regler. Det blev i den forbindelse oplyst, at det var partikollegaen [Politiker 1], der fik skandalen til at rulle, da hun bad om en redegørelse over, hvad EU-pengene blev brugt til, og at hun i den forbindelse forlod Dansk Folkeparti. Udsendelsen fortsatte herefter således:</p>\r\n<p>\r\n</p>\r\n<p>[Tidskode 2.30]</p>\r\n<p>\r\n   <span class=\"Italic\">”Speak:</span> Men har Kristian Thuesen Dahl nu også fået ryddet helt op i egne rækker. I 2014 blev fire EU-parlamentarikere valgt ind for Dansk Folkeparti. [<span class=\"Italic\">Der vises et billede fra hjemmesiden http://www.transparens.eu:80/ med teksten ”Mere Danmark mindre EU det er muligt” og billeder af [Politiker 2], [Politiker 1], [Politiker 3] og [Politiker 4] fra Dansk Folkeparti.</span> <span class=\"Italic\">Partiets logo var vist i nederste højre hjørne,</span> <span class=\"Italic\">Pressenævnet</span>] To af dem har allerede haft problemer med at overholde EU-reglerne. [Politiker 2] fældet på Meld- og Feld-sagen og undersøges nu af EU's antisvindelkontor OLAF. [Politiker 3] impliceret i samme sag som kasserer i Meld. […] og så er der [Politiker 1] […] og [Politiker 4] kendt som de to, der var med til at fælde [Politiker 2]. Nu er DR2 kommet i besiddelse af en lang række dokumenter og interne mails fra centralt placerede kilder. Dokumenter, som handler om [Politiker 1]s og [Politiker 4]s omgang med EU-midler.</p>\r\n<p>[…]</p>\r\n<p>\r\n   <span class=\"Italic\">Speak:</span> Og netop skatteborgernes penge er noget af det første de fire nyvalgte parlamentarikere bliver præsenteret for i Bruxelles i form af de såkaldte ”blyantspenge”. Hver parlamentariker får et beløb med 32.200 kroner om måneden. Det er ligegodt 386.000 kroner om året skattefrit oven i deres løn. Pengene kaldes for blyantspenge, fordi de skal bruges som et kontortilskud. Altså til løbende kontorgifter, der skal være direkte forbundet til deres arbejde som EU-parlamentarikere.</p>\r\n<p>[…] ”</p>\r\n<p>\r\n</p>\r\n<p>[Tidskode 11.48-14.00]</p>\r\n<p>Det fremgår videre af udsendelsen, at [Politiker 1] den 19. april 2017 på sin Facebook side erkendte, at hun i strid med EU's regler lønnede sin assistent [Person A] med sine blyantspenge. Det fremgår i den forbindelse, at hun i forbindelse med sin ansættelse af sin assistent modtog en mail fra [Politiker 2], hvori det blev beskrevet, hvad blyantspenge kunne bruges til. Yderligere fremgik det, at Dansk Folkeparti som det eneste danske parti havde indført, at deres parlamentarikere hvert år skulle lade en uafhængig registreret revisor gennemgå deres brug af de næsten 400.000 skattefrie kroner, de modtog i blyantspenge. Og revisorernes erklæringer skulle lægges offentligt frem. Af udsendelsen fremgik yderligere:</p>\r\n<p>\r\n</p>\r\n<p>[Tidskode 27.10]</p>\r\n<p>\r\n   <span class=\"Italic\">”Speak: </span>[Klager] også kendt som [Klager] er en anden god bekendt. Han bliver sidste år ansat af [Politiker 1] nogle få timer om ugen som hendes lokale assistent i Danmark.</p>\r\n<p>\r\n   <span class=\"Italic\">[Klager] (udtaler sig, mens han vises i private omgivelser):</span> Vi kunne fungere som et gruppelegeme, vi kunne lave et lysarbejde som kunne komme til glæde og velsignelse for hele menneskeheden.</p>\r\n<p>[<span class=\"Italic\">Der vises et billede fra hjemmesiden [Klagers hjemmeside], hvor der vises et portræt at [Klager] med følgende beskrivelse: ”Mit navn er [Klager], og jeg arbejder med den åndelige verden.</span> <span class=\"Italic\">Jeg har igennem mange år arbejdet med trancekanalisering, og har undervist i teosofi, esoterisk astrologi og psykologi, samt holdt foredrag om livets mysterier.</span> <span class=\"Italic\">Derudover har jeg beskæftiget mig med en bred vifte af forskellige åndsvidenskabelige teorier, Matinu, kabbalah, tarot, ritualer, ceremonier og meget andet.</span> <span class=\"Italic\">”, Pressenævnet</span>]</p>\r\n<p>[…]</p>\r\n<p>\r\n   <span class=\"Italic\">Speak:</span> [Klager] har også egen virksomhed, hvor han blandt andet tilbyder clairvoyance og tyder horoskoper, og det viser sig, at [Klager] allerede har arbejdet for [Politiker 1] et stykke tid før, at han bliver officielt ansat. Blandt [Politiker 1]s bilag for 2016 finder vi nemlig en række dagsdatokvitteringer for konsulentbistand. Alle udstedt til [Klager]. Udbetalt via MobilePay. De kommer fra [Politiker 1]s blyantspenge. I mindre portioner fra 2015 og 2016 er der i alt udbetalt 11.000 kroner. Hvad ydelsen består i fremgår ikke. [<span class=\"Italic\">På skærmen illustreres udbetalingerne med blyanter, et beløb på 11.000 kr. i en sort boks, en tegning af en mand, hvorover navnet ”[Klager]” står.</span> <span class=\"Italic\">Mellem blyanterne og manden overføres der euro,</span> <span class=\"Italic\">Pressenævnet</span>] Hvis pengene var blevet betalt af lønkassen i EU, havde bilagene været imod reglerne. Der er krav om klar dokumentation.</p>\r\n<p>[…]</p>\r\n<p>[Tidskode 29.40]</p>\r\n<p>\r\n   <span class=\"Italic\">Speak:</span> Ud over de uspecificerede udbetalinger til [Klager] finder vi ud af, at han en måned efter, at han blev fastansat hos [Politiker 1] er rejseleder for en grupperejse for medlemmer af Teosofisk Forening.</p>\r\n<p>\r\n   <span class=\"Italic\">Speak (voiceover til billedet af en bus med overskriften ”SOMMERSKOLE PÅ HJUL, 25.06.2016”</span>): Teosofisk Sommerskole på Hjul.</p>\r\n<p>\r\n   <span class=\"Italic\">[Klager] (udtaler sig, mens han vises i private omgivelser)</span>: Vi prøver at lave en firestjernet bus med dejlige sæder, gode højtalere, god lyd.</p>\r\n<p>\r\n   <span class=\"Italic\">Speak</span>: I ni dage fører han deltagerne rundt til kirker, klostre, slotte og parker i Tyskland. En af dagene med en afstikker til Bruxelles, hvor de skal besøge Europa-Parlamentet.</p>\r\n<p>\r\n   <span class=\"Italic\">[Klager]</span>: Det viste sig lige pludselig, at der var en Europa-parlamentariker, der havde lyst til at invitere os på besøg i Europa-Parlamentet [<span class=\"Italic\">Et billede af [Politiker 1] med teksten ”[Politiker 1] (MEP) Medlem af Europa-Parlamentet” vises, Pressenævnet</span>]. Vi håber sammen med hende at få lov til at lave en meditation derinde i Europa-Parlamentet.</p>\r\n<p>\r\n   <span class=\"Italic\">Speak</span>: [Klager] og hans gruppe er inviteret af [Politiker 1]. Besøget udløser et tilskud fra en særlig kasse i EU. En såkaldt sponsorbillet. Hver deltager fra Danmark udløser lidt over 2.000 kroner til transporten og forplejning i Bruxelles. Hvert medlem i parlamentet har 150 sponsorbilletter til fordeling pr. år. [Politiker 1] giver nu 42 af sine sponsorbilletter til sin egen ansatte [Klager], så hans sommerskole kan besøge parlamentet i tre timer og meditere der.</p>\r\n<p>\r\n   <span class=\"Italic\">[Klager]</span>: Og det var ligesom idégrundlaget bag denne her sommerskole, at vi gerne ville prøve at gøre noget nyt.</p>\r\n<p>\r\n   <span class=\"Italic\">Speak: </span>Men det er problematisk at give dem til sin egen medarbejders forening mener Dennis De Jong medlem af parlamentets budgetkontroludvalg.</p>\r\n<p>[…]</p>\r\n<p>\r\n   <span class=\"Italic\">Speak:</span> EU-Parlamentet godkender dog besøget, og [Klager] modtager på vegne af gruppen et tilskud til rejsen på god 84.000 kroner. Efter endt rejse er der et overskud på hele turen på knap 40.000 kroner.</p>\r\n<p>[…]”</p>\r\n<p>\r\n</p>\r\n<p>Udsendelsen fortsatte med, at universitetsprofessor Wauter Wolfs udtalte, at et eventuelt overskud enten burde tilbagebetales til deltagerne, som i givet fald havde betalt for meget for turen, eller til Europa-Parlamentet. Herefter blev det oplyst, at [Klager] delte overskuddet på knap 40.000 kroner mellem to teosofiske foreninger. Nick Aiossa fra Transparency International EU, Bruxelles, gav herefter udtryk for, at sagen burde undersøges nærmere og ikke så ud til at være i overensstemmelse med reglerne. Udsendelsen fortsatte således:</p>\r\n<p>\r\n</p>\r\n<p>”[Tidskode 33.00]</p>\r\n<p>\r\n   <span class=\"Italic\">Speak:</span> [Klager] forklarer i en mail til redaktionen, at EU-midlerne blev brugt til at nedsætte rejsens pris med 2.000 kroner pr. person, men han vil ikke udlevere de dokumenter, der skulle vise det. Han bekræfter, at der var et overskud på næsten 40.000 fra turen, og at pengene er blevet fordelt med cirka 20.000 kr. til hver af de to foreninger [Efter et kort glimt af mail af 6. april 2017 fra [Klager] til redaktionen zoomes ind på sætningen ”et overskud på 39.875,40 kroner. ”, <span class=\"Italic\">Pressenævnet</span>] [Politiker 1] har ikke ønsket at kommentere sagen.</p>\r\n<p>[…]”</p>\r\n<p>\r\n</p>\r\n<p>[Klager] klagede den 27. juni 2017 over udsendelsen til DR. DR afviste hans klage den 7. juli 2017. Pressenævnet har modtaget klagen den 29. september 2017.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>[Klager] har anført, at han er ansat som lokal assistent i Danmark for et medlem af Europa-Parlamentet, [Politiker 1], i ti timer om måneden. Da han er ansat i et begrænset omfang, er han uforstående over for den voldsomme eksponering af hans person i programmet. Han har intet at gøre med [Politiker 1]s økonomiske dispositioner og har intet ansvar for, hvordan og med hvilke penge, hun aflønner ham. Hans opgaver er at assistere i spørgsmål vedrørende europæisk kultur og historie, ligesom han følger med i de danske mediers dækning af sager, der kan have betydning for [Politiker 1]s virke som europaparlamentariker.</p>\r\n<p>\r\n</p>\r\n<p>[Klager] undrer sig over, at han overhovedet optræder i udsendelsen, som handler om Dansk Folkeparti og skjulte bilag. Han føler sig krænket over, at DR uden grundlag bragte billeder af ham og oplyste hans virksomhed og navn i en udsendelse, der rejser tvivl om [Politiker 1]s brug af midler.</p>\r\n<p>\r\n</p>\r\n<p>[Klager] har understreget, at hans medvirken i udsendelsen var ufrivillig, og har anført, at hans møde med journalisterne hverken kunne betragtes som frivillig eller som en dialog. Igennem forløbet følte han sig mere og mere presset op i en krog, og han oplevede journalisternes adfærd som aggressiv og truende. Han følte sig presset til at besvare spørgsmål, som journalisterne på ingen måde havde krav på at få besvaret, og han oplevede, at hans forklaringer blev mistænkeliggjort og fordrejet igen og igen. Forløbet har påvirket ham både fysisk og psykisk.</p>\r\n<p>\r\n</p>\r\n<p>Han har i den relation henvist til mail af 5. april 2017 fra produktionsselskabet Nordisk Film til [Klager], hvor han følte sig truet til at svare inden den efterfølgende dag kl. 12.00. Af mailen fremgik blandt andet:</p>\r\n<p>\r\n</p>\r\n<p>”I modsat fald forbeholder vi os muligheden for at opsøge dig for at få et svar”</p>\r\n<p>\r\n</p>\r\n<p>[Klager] finder, at fremgangsmåden ikke var i orden. På intet tidspunkt dokumenteres det i udsendelsen, at han har gjort noget forkert. Alligevel følte han sig presset ind i en situation, hvor han enten kunne svare på spørgsmål langt ud over rimelighedens grænser eller kunne fremstå som en svindler, der ikke ville svare på spørgsmål. Han har understreget, at han ikke er vant til journalister og slet ikke at blive presset og forfulgt, som han blev i den konkrete situation.</p>\r\n<p>\r\n</p>\r\n<p>Han har tillige henvist til, at hans arbejdsgiver [Politiker 1] allerede ved første henvendelse meddelte, at hun og hendes ansatte ikke ønskede at medvirke i udsendelsen.</p>\r\n<p>\r\n</p>\r\n<p>Han mener, at DR bør dokumentere, at han frivilligt ønskede at medvirke i udsendelsen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>[Klager] har anført, at DRs udsendelse er injurierende, og at DR i strid med god presseskik har krænket og anklaget ham for, at han skulle medvirke til at svindle med de europæiske skatteborgeres midler. Han har i den anledning anført, at han altid sender fakturaer med sit CVR-nummer på, og at han altid har fulgt de gældende skatteregler i Danmark. [Klager] føler sig ligeledes krænket over, at det i udsendelsen kraftigt insinueres, at han løser andre opgaver end dem, han er ansat til. Han har understreget, at han ikke har gjort noget forkert, og at han ikke har noget med Dansk Folkeparti eller skjulte bilag at gøre.</p>\r\n<p>\r\n</p>\r\n<p>Han har påpeget, at de forhold, som udsendelsen bringer frem vedrørende ham og hans konsulentydelser, alle vedrørte år 2016. [Politiker 1] var ikke medlem af Dansk Folkeparti i 2016. Både de konsulentydelser, han har modtaget betaling for i 2016, og hans senere ansættelse som lokalassistent var godkendt af Europa-Parlamentet og har på intet tidspunkt været skjult.</p>\r\n<p>\r\n</p>\r\n<p>I forhold til busrejsen \"Teosofisk Sommerskole på hjul\" har [Klager] anført, at den var et anliggende mellem Teosofisk Forening og Europa-Parlamentets besøgstjeneste. Heller ikke i den forbindelse har noget været skjult. At det i udsendelsen samtidigt insinueres, at busrejsen, ”Teosofisk sommerskole på hjul”, som han var rejseleder for i sommeren 2016, havde til formål at ”malke” EU-kassen, er hverken korrekt eller rimeligt. [Klager] forklarede journalisterne forud for udsendelsen, at rejsen er gennemført i overensstemmelse med reglerne, herunder at Europa-Parlamentets besøgstjeneste har gennemgået alle bilag samt regnskabet for turen og godkendt disse. Fakta er, at det er Europa-Parlamentets besøgstjeneste, der suverænt afgør, om turens formål er inden for reglerne, og om den enkelte besøgende er berettiget til det tilskud, som følger med besøgstjenesten. Journalisterne var to gange i kontakt med besøgstjenesten og fik bekræftet, at alt var foregået efter reglerne, hvilket Nordisk Film tillige har fået på skrift. Det gælder, uanset hvad DRs eksperter mener.</p>\r\n<p>\r\n</p>\r\n<p>[Klager] har afslutningsvist anført, at han ud over sin ansættelse som lokal assistent for [Politiker 1] lever af, at mennesker har tillid til hans person, og dét, han formidler. Derfor kan det ud over de personlige konsekvenser også få økonomiske konsekvenser for hans eksistensgrundlag uretmæssigt at blive sat i forbindelse med svindel og nepotisme, som DRs udsendelse gør.</p>\r\n<p>\r\n</p>\r\n<p>For nuværende har han bedt om at blive fritaget for sine opgaver for [Politiker 1], mens han overvejer, om arbejdet på 2,5 time om ugen for [Politiker 1] er umagen værd, når han risikerer at blive udstillet og mistænkeliggjort i en sådan nedsættende grad, som udsendelsen gjorde.</p>\r\n<p>\r\n</p>\r\n<p>Han ønsker sin person renset for de mistanker og anklager, som udsendelsen har rejst i forhold til ham, hans person og hans virksomhed.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 DRs synspunkter</span>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>DR har anført, at der i udsendelsen blandt andet blev sat fokus på Dansk Folkepartis omgang med de såkaldte ”blyantspenge”, som Europa-Parlamentet udbetaler til parlamentarikerne i Bruxelles. Blyantspenge er midler, der er øremærket til parlamentarikernes kontorudgifter.</p>\r\n<p>\r\n</p>\r\n<p>DR har yderligere anført, at udsendelsen viser, hvordan en række eksperter er enige om, at [Politiker 1] ikke anvendte blyantspengene i overensstemmelse med reglerne. Baggrunden for, at det er væsentlig at bringe historien er, at der er tale om et muligt misbrug af offentlige midler, og at de personer, der har foretaget det eventuelle misbrug tilhører et parti, som har gjort sig til bannerfører for åbenhed i pengesager, gennemsigtighed og kamp mod frås og misbrug af offentlige midler i EU, og som ved sidste valg til Europa-Parlamentet fik mere end 25 procent af stemmerne. Som en del af Dansk Folkepartis politik har partiet ved flere lejligheder argumenteret for, at reglerne omkring blyantspengene bør laves om, så parlamentarikerne skal offentliggøre deres regnskaber for brug af blyantspenge. [Politiker 1] er i dag løsgænger, men da hun blev valgt ind i Europa-Parlamentet, var hun medlem af Dansk Folkeparti.</p>\r\n<p>\r\n</p>\r\n<p>Det er DRs opfattelse som ”offentlighedens vagthund”, at det var af væsentlig offentlig interesse at se på blandt andet [Politiker 1] og hendes ansattes anvendelse af EU-midler og deres åbenhed omkring brug af blyantspenge. DR skal forsyne borgerne med oplysninger, som de skal have for at forhindre magtmisbrug. Den ”offentlige vagthund” dækker bredt og omfatter blandt andet personlige skandaler, økonomiske forhold, politisk korruption og andre former for forseelser.</p>\r\n<p>\r\n</p>\r\n<p>[Klager]s navn, billede og virke er i forbindelse med Teosofisk Forening medtaget i udsendelsen på grund af hans forskellige roller som henholdsvis skatteyderbetalt konsulent og lokal assistent for [Politiker 1] sammenholdt med hans samtidige rolle som formand for Teosofisk Forening Aalborg og som rejseleder for ”Teosofisk Sommerskole på hjul 2016”. Han præsenteres i udsendelsen med sine egne ord, som han præsenterer sig online og dermed i offentligheden.</p>\r\n<p>\r\n</p>\r\n<p>DR har understreget, at [Klager] under produktionen af udsendelsen flere gange har været i dialog med journalisterne, hvor han har forfattet redegørelser og svaret på spørgsmål om både de omtalte konsulentydelser og forhold i relation til [Politiker 1] og Teosofisk Forenings aktiviteter. Han indvilligede ligeledes i at stille op til møde i [Politiker 1]s lejlighed i Bruxelles for at svare på journalisternes spørgsmål. I denne korrespondance forud for udsendelsen har [Klager] ikke på noget tidspunkt stillet spørgsmålstegn ved, om hans forhold ville blive omtalt i det endelige program.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>DR har afvist, at god presseskik er tilsidesat og har bestridt, at [Klager] anklages for at svindle i udsendelsen.</p>\r\n<p>\r\n</p>\r\n<p>DR blev under et besøg på [Politiker 1]s kontor den 22. marts 2017 præsenteret for en række bilag vedrørende betalinger til [Klager] fra [Politiker 1]s blyantspenge. Det er disse betalinger foretaget af [Politiker 1], som eksperter kritiserer i programmet, blandt andet fordi de finder bilagene uspecificerede. DR har flere gange forgæves efterspurgt fakturaer i DRs henvendelser til [Politiker 1] vedrørende hendes anvendelse af blyantspenge for perioden 2014-2016. Ligesom [Politiker 1] ikke har givet oplysninger om [Klager]s rolle, herunder hvad hans konsulentydelser gik ud på. DR har henvist til mails af 30. marts, 3. og 7. april samt 5. maj 2017 samt i øvrigt til korrespondance mellem journalisterne og [Politiker 1] i perioden fra den 28. februar 2017 til den 24. maj 2017. [Politiker 1] afviste direkte at medvirke i udsendelsen den 28. marts og igen den 21. april 2017.</p>\r\n<p>\r\n</p>\r\n<p>DR har anført, at det tydeligt fremgår af udsendelsen, at [Politiker 1] forlod Dansk Folkeparti i efteråret 2016, og at de ydelser [Klager] leverede til [Politiker 1] vedrørte 2016. Det forhold, at [Politiker 1] meldte sig ud af Dansk Folkeparti, ændrer ikke ved, at DR finder det journalistisk relevant at undersøge, hvordan hun og hendes ansatte forholdt sig til de regler og procedurer, der gælder i Europa-Parlamentet.</p>\r\n<p>\r\n</p>\r\n<p>I forhold til busturen ”Teosofisk Sommerskole på hjul” har DR anført, at det forklares i udsendelsen, at parlamentet har godkendt den støtte, [Klager] fik udbetalt som følge af besøget i Bruxelles. DR har forgæves forsøgt at indhente dokumentation for forskellige forhold i relation til sommerskolen og sponsorstøtte, herunder de regnskab, bilag og redegørelser, som [Klager] har fået godkendt af parlamentet. DR har henvist til mails af 3., 5., 6. og 10. april 2017 til [Politiker 1] og/eller [Klager].</p>\r\n<p>\r\n</p>\r\n<p>[Klager] svarede i mail af 6. april 2017, at der blev givet sponsorstøtte, og at overskuddet fra turen gik til teosofisk forening. Han oplyste yderligere, at betalingen for turen blev nedsat med 2000 kroner pr. person på grund tilskud fra EU.</p>\r\n<p>\r\n</p>\r\n<p>Den 6. april 2017 anmodede journalisterne blandt andet om at se den faktura, der dokumenterer, at deltagerprisen blev nedsat på grund tilskuddet fra EU, samt hvordan turen kunne give overskud, og hvorledes overskuddet var ført tilbage til deltagerne. [Klager] blev rykket for svar den 10. april 2017, men svarede aldrig på spørgsmålene.</p>\r\n<p>\r\n</p>\r\n<p>DR har i den forbindelse anført, at det ligger fast, at eksperterne i udsendelsen udtaler, at de ikke mener, at anvendelsen af sponsorbilletter er i tråd med vanlig praksis på området. Dette begrundes i programmet med direkte henvisning til gældende regler på området. Et overskud genereret med tilskud fra EU må ikke fordeles mellem to private foreninger, som tilfældet er i den konkrete situation. I stedet skal overskuddet tilfalde rejsedeltagerne eller tilbagebetales til parlamentet. DR er bekendt med, at [Klager] har forklaret, at overskuddet er deltagerfinansieret, men DR har trods flere rykkere ikke set dokumentation herfor, ligesom DR har svært ved at gennemskue, hvordan sommerskolen, uden EU-tilskud på omkring 85.000 kroner, kunne give et overskud på omkring 40.000 kroner.</p>\r\n<p>\r\n</p>\r\n<p>DR har endelig anført, at udover Teosofisk Forening og Europa-Parlamentet, var den tredje part i dette arrangement [Politiker 1]. Det var hende, der som medlem af Europa-Parlamentet inviterede [Klager]s foreningsmedlemmer på besøg og dermed indvilligede i, at der blev brugt offentlige midler på besøget.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget: Hanne Schmidt, Jørn Mikkelsen, Ulrik Holmstrup og John Meinert Jacobsen.</p>\r\n<p>\r\n</p>\r\n<p>Det bemærkes indledningsvis, at det følger af medieansvarslovens § 43, at Pressenævnet træffer afgørelse i sager om, hvorvidt der er sket offentliggørelse i strid med god presseskik, jf. § 34, og hvorvidt et massemedie efter reglerne i lovens kapitel 6 er forpligtet til at offentliggøre et genmæle.</p>\r\n<p>\r\n</p>\r\n<p>Spørgsmålet om, hvorvidt forhold er injurierende efter regler i straffeloven, henhører under domstolene og falder uden for nævnets kompetence.</p>\r\n<p>\r\n</p>\r\n<p>Pressenævnet bemærker yderligere, at DR ved offentliggørelsen af udsendelsen <span class=\"Italic\">”DF og de skjulte bilag”</span>, der er produceret af produktionsselskabet Nordisk Film, er ansvarlig efter medieansvarsloven for udsendelsens indhold og den forudgående journalistiske proces.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>[Klager] har klaget over, at hans privatliv er krænket ved hans ufrivillige medvirken i udsendelsen samt over journalisternes adfærd under produktionen af udsendelsen. Han har ligeledes klaget over, at DR uden grundlag anklagede ham for medvirken til svindel med EU-midler i relation til hans ansættelse som assistent for parlamentarikeren [Politiker 1] og hans administration af Teosofisk Sommerskole i 2016.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>[Klager] har klaget over, at han ufrivilligt optræder i udsendelsen. Han føler sit privatliv krænket ved, at DR bragte billeder af ham, oplyste hans navn og oplyste navnet på hans virksomhed og har henvist til, at han kun er ansat hos [Politiker 1] i ti timer om måneden og ikke har indflydelse på hendes anvendelse af blyantspenge. Han har tillige klaget over, at journalisternes adfærd var truende og grænseoverskridende.</p>\r\n<p>\r\n</p>\r\n<p>DR har henvist til, at emnet er af offentlig interesse, og at [Klager] nævnes ved navn, fordi han både er assistent for [Politiker 1] samt formand for Teosofisk Forening i Århus og i den forbindelse var rejseleder for den omtalte sommerskole i 2016. DR har henvist til, at [Klager] var i dialog med journalisterne og ikke stillede spørgsmål ved sin deltagelse i udsendelsen.</p>\r\n<p>\r\n</p>\r\n<p>Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B. 1.</p>\r\n<p>\r\n</p>\r\n<p>I udsendelsen blev [Klager]s navn oplyst, og det blev oplyst, at han er ansat som [Politiker 1]s lokale assistent nogle få timer om ugen. Derudover blev der vist et billede fra klagers hjemmeside [Klagers hjemmeside], hvor der blev vist et portræt af [Klager] i tilknytning til klagers egen beskrivelse af sit erhvervsmæssige virke. Yderligere blev der vist klip med [Klager], hvor han udtalte sig konkret om ”Teosofisk Sommerskole på hjul” i 2016, ligesom [Klager]s mail af 6. april 2017 til redaktionen blev vist på skærmen. Af mailen fremgik blandt andet følgende:</p>\r\n<p>\r\n</p>\r\n<p>”Jeg har haft kontakt med Europa-Parlamentets besøgstjeneste, som bekræfter, at jeg som rejseleder er ansvarlig for, hvordan det beløb, som besøgsbilletterne udløser, bruges og ikke [Politiker 1]. ”</p>\r\n<p>\r\n</p>\r\n<p>Pressenævnet finder, at Europa-parlamentarikeres brug af EU-midler (blyantspenge) er et emne af offentlig interesse, ligesom det har offentlig interesse at omtale tildeling og anvendelse af tilskud fra Europa-Parlamentet i form af sponsorbilletter i forbindelse med besøg i Europa-Parlamentet. Identiteten på en ansat uden beslutningskompetence vil ikke nødvendigvis være af offentlig interesse, men dette afhænger af en konkret vurdering af den ansattes rolle i forbindelse med den omtalte sag. Endvidere er det Pressenævnets opfattelse, at et medie sædvanligvis bør acceptere, hvis en person afviser at medvirke ved en tv-optagelse.</p>\r\n<p>\r\n</p>\r\n<p>På baggrund af sagens omstændigheder finder Pressenævnet efter en samlet vurdering, at DR ikke tilsidesatte de presseetiske regler ved at omtale [Klager]s identitet samt hans rolle i forbindelse med forbruget af EU-midler. Nævnet har lagt vægt på, at [Klager] som rejseleder for sommerskolen havde en betydelig rolle ved at være ansvarlig for det beløb, som besøgsbilletterne udløste, samt den efterfølgende deling af overskuddet mellem to private foreninger. Nævnet har yderligere lagt vægt på, at [Klager] løbende har været i dialog med journalisterne. Nævnet finder det heller ikke dokumenteret, at journalisternes adfærd var truende eller grænseoverskridende, selv om oplysningen i mail af 5. april 2017 til [Klager] kunne opfattes således og derfor ikke var hensigtsmæssig.</p>\r\n<p>\r\n</p>\r\n<p>Nævnet udtaler derfor ikke kritik af DR.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>[Klager] har klaget over, at DR uretmæssigt anklagede ham for at svindle med EU-midler, og at DR insinuerede, at han løste andre opgaver end dem, han var ansat til. Han har understreget, at de konsulentydelser, han var ansat til at yde [Politiker 1], alle vedrørte år 2016, hvor hun ikke længere var medlem af Dansk Folkeparti, og at hans ansættelse var godkendt af Europa-Parlamentet. Han har også klaget over omtalen af ”Teosofisk Sommerskole på hjul”, der skete med Europa-Parlamentets besøgstjenestes godkendelse og dermed inden for reglerne for sponsorstøtte.</p>\r\n<p>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Det følger videre, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende, jf. punkt A. 1 og A. 3.</p>\r\n<p>\r\n</p>\r\n<p>Pressenævnet har ikke mulighed for at tage stilling til, hvorvidt [Politiker 1]s brug af blyantspenge, herunder aflønning af [Klager], skete i overensstemmelse med reglerne. Det samme gør sig gældende i forhold til EU's sponsorstøtte til teosofisk sommerskole i 2016 og efterfølgende deling af overskuddet mellem to private foreninger.</p>\r\n<p>\r\n</p>\r\n<p>Af udsendelsen fremgik det blandt andet:</p>\r\n<p>\r\n</p>\r\n<p>”<span class=\"Italic\">Speak:</span> [Klager] har også egen virksomhed, hvor han blandt andet tilbyder clairvoyance og tyder horoskoper, og det viser sig, at [Klager] allerede har arbejdet for [Politiker 1] et stykke tid før, at han bliver officielt ansat. Blandt [Politiker 1]s bilag for 2016 finder vi nemlig en række dagsdatokvitteringer for konsulentbistand. Alle udstedt til [Klager]. Udbetalt via MobilePay. De kommer fra [Politiker 1]s blyantspenge. I mindre portioner fra 2015 og 2016 er der i alt udbetalt 11.000 kroner. Hvad ydelsen består i fremgår ikke. ”</p>\r\n<p>\r\n</p>\r\n<p>Om teosofisk sommerskole i 2016 fremgik det, at EU-Parlamentet godkendte besøget, at tilskuddets størrelse var på 84.000 kroner, mens der efter endt rejse var et overskud på knap 40.000 kroner. Derudover udtaler fagpersoner, at overskudsdelingen fra teosofisk sommerskole i 2016 mellem de to teosofiske foreninger ikke syntes at være i overensstemmelse med reglerne. Det fremgik videre af udsendelsen:</p>\r\n<p>\r\n</p>\r\n<p>[Tidskode 33.00]</p>\r\n<p>\r\n   <span class=\"Italic\">”Speak:</span> [Klager] forklarer i en mail til redaktionen, at EU-midlerne blev brugt til at nedsætte rejsens pris med 2000 kroner pr. person, men han vil ikke udlevere de dokumenter, der skulle vise det. Han bekræfter, at der var et overskud på næsten 40.000 fra turen, og at pengene er blevet fordelt med cirka 20.000 kr. til hver af de to foreninger. [Politiker 1] har ikke ønsket at kommentere sagen. ”</p>\r\n<p>\r\n</p>\r\n<p>Pressenævnet finder, at udsendelsen indeholder oplysninger, som kan være skadelige og krænkende for [Klager]. Oplysningerne skulle derfor forelægges inden offentliggørelsen.</p>\r\n<p>\r\n</p>\r\n<p>Pressenævnet lægger på baggrund af DRs oplysninger til grund, at DR flere gange i perioden fra den 28. februar til den 24. maj 2017 ved henvendelser til [Klager] arbejdsgiver [Politiker 1] blandt andet forsøgte at indhente svar på og dokumentation for, hvad [Klager]s konsulentydelser bestod i. I samme periode forsøgte DR også at indhente [Politiker 1]s kommentarer til teosofisk sommerskole i 2016 uden at modtage svar.</p>\r\n<p>\r\n</p>\r\n<p>Det lægges ligeledes til grund, at [Klager] formentlig den 22. marts 2017 stillede op til møde i [Politiker 1]s lejlighed i Bruxelles for at svare på journalisternes spørgsmål. Endvidere lægges det til grund, at DR ved mails 6. og 10. april 2017 til [Klager] forsøgte at indhente yderligere oplysninger om fordelingen af overskuddet efter teosofisk sommerskole i 2016.</p>\r\n<p>\r\n</p>\r\n<p>Af [Klager]s mail af 6. april 2017 til produktionsselskabet fremgik blandt andet følgende:</p>\r\n<p>\r\n</p>\r\n<p>”Europa-Parlamentets besøgstjeneste bekræfter også over for mig, at der ikke er problemer i forbindelse med, at en sådan tur giver overskud. ”</p>\r\n<p>\r\n</p>\r\n<p>Pressenævnet finder, at det havde været hensigtsmæssigt, hvis DR havde medtaget den ovennævnte oplysning fra [Klager] om, at Europa-Parlamentets besøgstjeneste over for ham havde bekræftet, at det ikke var problematisk, hvis en sådan tur gav overskud. Det fremgik imidlertid af udsendelsen, at EU-Parlamentet havde godkendt besøget fra teosofisk sommerskole. På denne baggrund, og da DR på tilstrækkelig vis flere gange forgæves forsøgte at få kommentarer til delingen af overskuddet efter teosofisk sommerskole i 2016 mellem to private foreninger samt til oplysningerne om [Klager]s konsulentydelser, finder Pressenævnet efter en samlet vurdering ikke grundlag for at udtale kritik af DR.</p>\r\n<p>\r\n</p>\r\n<p>Afgjort den 17. januar 2018</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/01/2018"
        },
        {
            "displayName": "Accession",
            "displayValue": "W20180902825"
        },
        {
            "displayName": "Entydig dokumentidentifikation",
            "displayValue": "AA010494"
        },
        {
            "displayName": "Dato for indlæggelse",
            "displayValue": "25/01/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9028"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "17/01/2018"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0024"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}