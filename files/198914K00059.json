{
    "id": 109870,
    "title": "1989 BTL 59   BETÆNKNING OVER FORSLAG TIL LOV OM ÆNDRING AF LOV OM SKATTEMÆSSIG   OPGØRELSE AF VARELAGRE M.V. (VARELAGERNEDSKRIVNINGER OG IGANGVÆRENDE   ARBEJDER)    NR L 59 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 59",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 59 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om skattemæssig  \r\n\r\n opgørelse af varelagre m.v. (Varelagernedskrivninger og igangværende  \r\n\r\n arbejder) <BR>  \r\n\r\n Nr L 59 1989-90, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19900321 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Brancheforeningen SPT. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et flertal inden for mindretallet (Socialdemokratiets medlemmer af  \r\n\r\n udvalget) udtaler følgende: </P>  \r\n\r\n<P>Som det fremgik af Socialdemokratiets bemærkninger ved lovforslagets 1.  \r\n\r\n behandling, indgår en afvikling af varelagernedskrivningerne som et led i de  \r\n\r\n socialdemokratiske forslag om nedsættelse af skatteprocenter for selskaber og  \r\n\r\n virksomheder. Ændringsforslagene indebærer, at lovforslaget alene berører de  \r\n\r\n selskaber, som har fået nedsat skatten til 40 pct. </P>  \r\n\r\n<P>Et flertal vedtog imod Socialdemokratiets stemmer en isoleret nedsættelse  \r\n\r\n af selskabsskatteprocenten for indkomståret 1990 og fremefter den 28.  \r\n\r\n december 1989. Nedsættelsen blev bl.a. finansieret ved drastiske besparelser  \r\n\r\n på Industriministeriets budget. Derimod bevarede man endnu en gang de  \r\n\r\n varelagernedskrivninger, som er et levn fra krigens tid, og som er en  \r\n\r\n isoleret dansk opfindelse. </P>  \r\n\r\n<P>Såfremt nærværende lovforslag bliver vedtaget, er Socialdemokratiet  \r\n\r\n indstillet på, at det indvundne provenu skal anvendes til en erhvervs-,  \r\n\r\n uddannelses- og beskæftigelsesmæssig indsats. Der skal rettes op på de  \r\n\r\n erhvervsmæssige skadevirkninger, som finanslovforliget med Fremskridtspartiet  \r\n\r\n vil medføre. Herudover skal der tages nye initiativer for at udnytte de  \r\n\r\n danske muligheder i EF's indre marked og de nye markeder i Østeuropa. </P>  \r\n\r\n<P>Kommer der gang i forhandlinger om en omlægning af indkomstskattesystemet  \r\n\r\n med lavere trækprocenter og yderligere nedsættelse af  \r\n\r\n selskabsskatteprocenten, vil et eventuelt overskydende provenu også kunne  \r\n\r\n indgå i disse forhandlinger. </P>  \r\n\r\n<P>Provenuet fra aftrapningen af varelagernedskrivningerne skal anvendes, så  \r\n\r\n det styrker dansk erhvervslivs konkurrenceevne med øget eksport og  \r\n\r\n beskæftigelse til følge. </P>  \r\n\r\n<P>Et <I>andet mindretal</I> (Det Konservative Folkepartis, Venstres, Det  \r\n\r\n Radikale Venstres og Centrum-Demokraternes medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Et <I>tredje mindretal</I> (Fremskridtspartiets og Kristeligt Folkepartis  \r\n\r\n medlemmer af udvalget) indstiller ligeledes lovforslaget til  \r\n\r\n<I>forkastelse</I> ved 3. behandling, men kan dog stemme for de stillede  \r\n\r\n ændringsforslag, idet en vedtagelse heraf vil gøre lovforslaget lidt mindre  \r\n\r\n dårligt. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (SF), tiltrådt af et <I>mindretal</I> (S, FP og  \r\n\r\n KRF): </P>  \r\n\r\n<P>1) Efter nr. 1 indsættes som nyt nummer: </P>  \r\n\r\n<P>&#187; <B>01.</B> I <I>§ 1, stk. 4,</I> indsættes efter &#187;et nedslag  \r\n\r\n på 30 pct.&#171; ordene: &#187;, jf. dog stk. 5.&#171; </P>  \r\n\r\n<P>2) <I>Nr. 2</I> affattes således: </P>  \r\n\r\n<P>&#187; <B>2.</B> I <I>§ 1</I> indsættes efter stk. 4 som nyt stykke: </P>  \r\n\r\n<P>&#187;Stk. 5. For virksomheder omfattet af lov om indkomstbeskatning af  \r\n\r\n aktieselskaber (selskabsskat) kan der i det beløb, der er opgjort efter  \r\n\r\n bestemmelserne i stk. 1-3, i indkomstårene 1990-95 foretages et nedslag, som  \r\n\r\n højst kan udgøre følgende procentdel: </P>  \r\n\r\n<PRE>  \r\n\r\n Indkomstår       pct.  \r\n\r\n 1990             25  \r\n\r\n 1991             20  \r\n\r\n 1992             15  \r\n\r\n 1993             10  \r\n\r\n 1994              5  \r\n\r\n 1995 og derefter  0&#171;.  \r\n\r\n</PRE>  \r\n\r\n<P>Stk. 5 bliver herefter stk. 6.' </P>  \r\n\r\n<P>3) <I>Nr. 3</I> affattes således: </P>  \r\n\r\n<P>&#187; <B>3.</B> I <I>§ 1, stk. 5,</I> der bliver stk. 6, indsættes som  \r\n\r\n<I>2. pkt.: </I></P>  \r\n\r\n<P>&#187;Virksomheder, der skal afregne punktafgifter for deres varer eller  \r\n\r\n produktion, kan ikke gøre disse afgifter - herunder lagre af ikke anvendte  \r\n\r\n banderoler og lignende - til genstand for skattemæssigt nedslag efter stk. 4  \r\n\r\n og 5, medmindre afgiftspligten er indtrådt og afgiften betalt inden  \r\n\r\n indkomstårets afslutning og afgiften samtidig ikke kan refunderes hos  \r\n\r\n toldvæsenet, såfremt varerne viser sig usælgelige.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 </P>  \r\n\r\n<P>Baggrunden for ændringsforslagene er ikke mindst den konservative ordfører  \r\n\r\n Aagaards ordførertale, hvori han gav udtryk for, at regeringen var villig til  \r\n\r\n at se på spørgsmålet om en nedsættelse af varelagernedskrivningerne under  \r\n\r\n forudsætning af, at det bredere skattegrundlag modsvares af lavere  \r\n\r\n skatteprocenter. </P>  \r\n\r\n<P>Eftersom aktieselskaberne med lovændringen den 28. december 1989 har fået  \r\n\r\n nedsat selskabsskatteprocenten til 40, har forslagsstillerne valgt kun at  \r\n\r\n lade den kreds, som allerede har fået nedsat skatteprocenten, omfatte af  \r\n\r\n lovforslaget. </P>  \r\n\r\n<P>Det skal for en ordens skyld bemærkes, at SF helst så, at lovforslaget  \r\n\r\n havde kunnet vedtages i den oprindelige form, men eftersom vi er  \r\n\r\n resultatsøgende, har vi valgt at stille ændringsforslag, som begrænser  \r\n\r\n virkningen. </P>  \r\n\r\n<P>Ændringsforslagene går således ud på, at alene virksomheder, der er  \r\n\r\n omfattet af selskabsskatteloven, skal anvende de foreslåede begrænsninger i  \r\n\r\n adgangen til at nedskrive på varelagre. For alle andre virksomheder m.v.  \r\n\r\n opretholdes de gældende bestemmelser vedrørende varelagernedskrivninger. </P>  \r\n\r\n<P>Til nr. 3 </P>  \r\n\r\n<P>Ændringsforslaget er en konsekvensændring som følge af ændringsforslag nr.  \r\n\r\n 1 og 2. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Hans Strunge (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/04/1990"
        },
        {
            "displayName": "Accession",
            "displayValue": "198914K00059"
        },
        {
            "displayName": "Entydig dokumentidentifikation",
            "displayValue": "CL003428"
        },
        {
            "displayName": "Dato for førstegangsindlæggelse",
            "displayValue": "03/04/1990"
        },
        {
            "displayName": "Dato for indlæggelse",
            "displayValue": "03/04/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}