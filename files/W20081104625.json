{
    "id": 157909,
    "title": "Ankestyrelsens principafgørelse U-3-08 om personkreds - forening - antaget til frivilligt arbejde - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 11046 af 01/05/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-3-08 om personkreds - forening - antaget til frivilligt arbejde - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En fodboldtræner i en idrætsforening kom til skade som linievogter under en kamp, hvor hans hold spillede mod et hold fra en anden klub. Træneren var omfattet af den sikrede personkreds, da hans indsats var en del af arbejdet som træner og gik ud over, hvad et almindeligt medlemskab af foreningen indebar.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 154 af 7. marts 2006 - § 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Tilskadekomne var ansat som træner og holdleder for et ungdomsfodboldhold i idrætsforeningen I. Tilskadekomne havde ansvaret for træning af holdet to gange om ugen. I arbejdet som træner indgik endvidere, at træneren ved kampe skulle være på sidelinien for at hjælpe holdet og hjælpe dommeren med afvikling af kampen som linievogter. Tilskadekomne var desuden medlem af foreningens bestyrelse.</p>\r\n<p>På skadetidspunktet virkede tilskadekomne som linievogter under en fodboldkamp for juniorer. Kampen blev spillet af det hold, han var træner for mod et hold fra en anden klub.</p>\r\n<p>Arbejdsskadestyrelsen traf afgørelse om, at tilskadekomne ikke var omfattet af den sikrede personkreds, da hændelsen indtraf. Arbejdsskadestyrelsen henviste til, at indsatsen som linievogter ikke gik udover, hvad der måtte anses som almindelig deltagelse i klubbens arbejde.</p>\r\n<p>Forsikringsselskabet klagede over Arbejdsskadestyrelsens afgørelse. Selskabet gjorde gældende, at hvervet som linievogter kunne sidestilles med at være antaget til at udføre et arbejde for idrætsklubben. Det gik udover, hvad man normalt kunne forlange af et medlem af en bestyrelse.</p>\r\n<p>Over for Ankestyrelsen blev det supplerende oplyst af foreningen, at klubben skulle stille med en linievogter ved kampe. En ansat træner skulle fungere som linievogter ved sit holds kampe, og træneren skulle således hjælpe kampens dommer, som var udsendt af Boldspilunionen.</p>\r\n<p>Sagen blev behandlet i principielt møde med henblik på afklaring af spørgsmålet om, hvornår et medlem af en forening kunne anses for at være omfattet til at udføre arbejde og dermed var omfattet af lovens personkreds.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Tilskadekomne var på skadetidspunktet ansat som træner til at udføre arbejde for en idrætsforening.</p>\r\n<p>En person er omfattet af den sikrede personkreds, hvis pågældende er ansat til at udføre arbejde her i landet for en arbejdsgiver. Arbejdet kan være lønnet eller ulønnet og kan være varigt, midlertidigt eller forbigående.</p>\r\n<p>Efter praksis er udgangspunktet, at medlemmer af foreninger ikke er at betragte som ansat i forhold til foreningen. Det gælder, når medlemmet udøver den interesse, som man samles om i foreningen. Hvis der er beskrevet en indsats, der går udover, hvad et medlemskab af en forening indebærer, kan udgangspunktet efter en konkret vurdering fraviges.</p>\r\n<p>Ankestyrelsen vurderede, at tilskadekomne kom til skade i sin egenskab af ansat træner for en idrætsforening.</p>\r\n<p>Ankestyrelsen ændrede således Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20081104625"
        },
        {
            "displayName": "Entydig dokumentidentifikation",
            "displayValue": "BS010690"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11046"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "01/05/2008"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1213913-06"
        },
        {
            "displayName": "Stikord",
            "displayValue": "U-3-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}