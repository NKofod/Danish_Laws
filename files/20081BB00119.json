{
    "id": 123770,
    "title": "Forslag til folketingsbeslutning om genindførelse af skolepraktikordningen",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 119",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 10. marts 2009 af Karsten Hønge (SF), Ole Sohn (SF) og Nanna Westerby (SF)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om genindførelse af skolepraktikordningen</p>\r\n      <p class=\"Tekst\">Folketinget pålægger regeringen straks at fremsætte lovforslag, der genindfører skolepraktikordningen.</p>\r\n      <p class=\"Tekst\">Det foreslås, at skolepraktikordningen, som blev afskaffet på otte erhvervsuddannelser af regeringen pr. 1. januar 2005, genindføres og forbedres. Som supplement til skolepraktikken etableres praktikpladscentre suppleret med arbejdsgiverbidrag. Dertil nedsættes et udvalg af arbejdsmarkedets parter til arbejde på forbedring af skolepraktikordningen og til at udarbejde løsningsmodeller for en bedre fordeling af praktikpladserne.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Skolepraktikordningen sikrer under konjunkturudsving, at eleverne kan gennemføre deres erhvervsuddannelse. Antallet af aftaler om praktikpladser på landets erhvervsskoler er ifølge Undervisningsministeriets statistik og AErådets beregninger faldet med 8,3 pct. i de første 11 måneder af 2008 set i forhold til samme periode året før. Dette svarer til, at der er indgået knap 3.000 færre aftaler om praktikpladser på erhvervsuddannelser frem til november i 2008. I alt ses et fald på 9 ud af de 12 erhvervsretninger på erhvervsskolerne. Det er især de typiske håndværkerfag som elektriker, murer og tømrer, der oplever et stort fald i antallet af pladser. (AErådet, 16. februar 2009, »Markant fald i antallet af praktikpladser«.)</p>\r\n      <p class=\"Tekst9\">Regeringen afskaffede skolepraktik pr. 1. januar 2005 på otte erhvervsuddannelser: automekaniker, data- og kommunikationsuddannelsen, elektriker, elektronik- og svagstrømsuddannelsen, kontoruddannelsen med speciale, snedkeruddannelsen, teknisk designer og træfagenes byggeuddannelse. Skolepraktikordningen skal genindføres på de uddannelser, hvor regeringen har fjernet den. Men skolepraktikordningen skal være af høj kvalitet. Det må ikke være muligt at gennemføre hele uddannelsen på skolen. Skolen står som garanti for, at der bliver gennemført en uddannelse, hvor 50 pct. af uddannelsestiden er ude på en virksomhed.</p>\r\n      <p class=\"Tekst9\">Skolepraktikken er en betingelse for at give tusindvis af unge en uddannelse. Men den skal fungere bedre og være mere kvalificerende. Det kan ske ved at gøre praktikken mere virkelighedsnær i f.eks. praktikpladscentre. Ideen er, at centrene, i sammenhæng med virksomhedsforlagt undervisning, skal sikre praktikpladser på områder, hvor der ikke kan skaffes nok praktikpladser. Centrene skal give eleven en oplevelse af at være i praktik og ikke på skole.</p>\r\n      <p class=\"Tekst9\">Skolepraktikken kan gøres mere virkelighedsnær, ved at der etableres praktikpladscentre. Ideen er, at centrene, i sammenhæng med virksomhedsforlagt undervisning, skal sikre praktikpladser på områder, hvor der ikke kan skaffes nok praktikpladser. Centrene skal give eleven en oplevelse af at være i praktik og ikke på skole. Centrene er fysisk placeret andre steder end skolen. De faglige udvalg skal stå for etableringen og planlægningen af centrene.</p>\r\n      <p class=\"Tekst9\">Arbejdsmarkedet er i en situation, hvor nogle fag mangler lærlinge og andre mangler praktikpladser. Vi vil genindføre skolepraktikordningen, men der må ikke oprettes flere pladser, end der er behov for på arbejdsmarkedet. Samtidig er det at få en praktikplads ofte et lotteri, hvor det er de unges personlige netværk, der er altafgørende. Flere unge, specielt unge med anden etnisk baggrund, har ikke de nødvendige kontakter og trækker derfor et dårligt lod i praktiklotteriet. Det skal ikke være elevernes individuelle problem at skaffe en praktikplads. Skolerne og virksomhederne har et kollektivt ansvar for at flere kan få en praktikplads. Arbejdsmarkedets parter skal sammen arbejde på forbedring af skolepraktikordningen og udarbejde løsningsmodeller for en bedre fordeling af praktikpladserne.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Karsten Hønge </span>(SF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om genindførelse af skolepraktikordningen.</p>\r\n      <p class=\"ForslagsNummer\">(Beslutningsforslag nr. B 119).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 119",
            "stateLabel": "Forkastet",
            "references": [
                {
                    "shortName": "2008/1 BSF 119",
                    "title": "Forslag til folketingsbeslutning om genindførelse af skolepraktikordningen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 123770,
                    "eliUri": "/eli/ft/20081BB00119",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b119/index.htm"
                },
                {
                    "shortName": "2008/1 BTB 119",
                    "title": "Betænkning over Forslag til folketingsbeslutning om genindførelse af skolepraktikordningen",
                    "presentationName": "Betænkning over beslutningsforslag",
                    "documentTypeId": 500,
                    "documentId": 125234,
                    "eliUri": "/eli/ft/20081DB01108",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "12/03/2009"
        },
        {
            "displayName": "Accession",
            "displayValue": "20081BB00119"
        },
        {
            "displayName": "Entydig dokumentidentifikation",
            "displayValue": "AX010907"
        },
        {
            "displayName": "Dato for førstegangsindlæggelse",
            "displayValue": "12/03/2009"
        },
        {
            "displayName": "Dato for indlæggelse",
            "displayValue": "30/09/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "119"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}