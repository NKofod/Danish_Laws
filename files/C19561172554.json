{
    "id": 60670,
    "title": "Skrivelse vedrørende henvendelse til udenlandske politimyndigheder (i straffesager). ",
    "documentTypeId": "200",
    "isSagsforlobPeriodValid": false,
    "shortName": "SKR nr 11725 af 03/12/1956",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Skrivelse vedrørende henvendelse til udenlandske  \r\n\r\n politimyndigheder (i straffesager). </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I. Efterlysning. </P>  \r\n\r\n<P>Efterlysning af personer, der formodes at opholde sig i udlandet, og som  \r\n\r\n ønskes udleveret til strafforfølgning eller straffuldbyrdelse her i landet,  \r\n\r\n sker gennem rigspolitichefen. Må det formodes at den pågældende opholder sig  \r\n\r\n i Finland, Island, Norge eller Sverige, og foreligger der oplysning om hans  \r\n\r\n sandsynlige opholdssted i vedkommende land, kan begæring om hans anholdelse  \r\n\r\n eller fængsling dog fremsættes direkte over for det stedlige politi, når  \r\n\r\n denne fremgangsmåde i det enkelte tilfælde skønnes mest hensigtsmæssig. Under  \r\n\r\n tilsvarende betingelser kan begæring om anholdelse eller fængsling fremsættes  \r\n\r\n direkte over for lokale vest-tyske politimyndigheder i områderne ved den  \r\n\r\n dansk-tyske grænse. Når der i overensstemmelse med foranstående rettes  \r\n\r\n direkte henvendelse til en udenlandsk politimyndighed om en persons  \r\n\r\n anholdelse eller fængsling, skal den pågældende samtidig begæres efterlyst i  \r\n\r\n Danske Politi Efterretninger, medmindre sådan efterlysning allarede har  \r\n\r\n fundet sted. </P>  \r\n\r\n<P>Henvendelsen til rigspolitichefen bør, hvis der er afsagt dom,  \r\n\r\n fængslingskendelse eller anholdelsesbeslutning over den pågældende, være  \r\n\r\n ledsaget af en udskrift heraf; endvidere vedlægges en kort sagsfremstilling  \r\n\r\n (medmindre domsudskrift medfølger) samt alt tilgængeligt materiale, der kan  \r\n\r\n tjene til at identificere den pågældende, herunder fotografier og  \r\n\r\n fingeraftryk (medmindre dette materiale tidligere er indsendt til  \r\n\r\n rigspolitichefen), signalement og alle oplysninger vedrørende pas, der måtte  \r\n\r\n være udstedt til ham. Såfremt begæringen om efterlysning fremsættes pr.  \r\n\r\n telefon eller fjernskriver, meddeles det samtidig, hvornår og af hvilken  \r\n\r\n domstol eventuel dom eller dekret om fængsling eller anholdelse er afsagt,  \r\n\r\n ligesom der gives oplysning om indholdet af dommen, tiltalen eller sigtelsen  \r\n\r\n og om sådanne forhold, som kan være af betydning for identifikationen af den  \r\n\r\n pågældende; skriftligt og andet materiale indsendes snarest muligt. </P>  \r\n\r\n<P>Da effektiviteten af en efterlysning i udlandet ofte vil afhænge af, om  \r\n\r\n der samtidig kan tilkendegives de pågældende udenlandske myndigheder, at der,  \r\n\r\n hvis den efterlyste anholdes, ad diplomatisk vej vil blive fremsat begæring  \r\n\r\n om hans udlevering, bemyndiger justitsministeriet herved statsadvokaterne til  \r\n\r\n inden for de nedenfor angivne rammer at afgøre, om en efterlysning skal  \r\n\r\n ledsages af sådan tilkendegivelse. </P>  \r\n\r\n<P>Tilkendegivelse om, at begæring om udlevering senere vil fremkomme, bør  \r\n\r\n kun fremsættes, når der er afsagt dom eller fængslingskendelse over den  \r\n\r\n efterlyste, og den bør udtrykkelig begrænses til kun at gælde, såfremt han  \r\n\r\n anholdes i et europæisk land. Sager, der frembyder særlig tvivl eller angår  \r\n\r\n overtrædelse af bestemmelserne i borgerlig straffelovs kapitel 12 eller 13  \r\n\r\n eller i særlovgivning, vil af stadsadvokaten være at forelægge for  \r\n\r\n justitsministeriet gennem rigsadvokaten. </P>  \r\n\r\n<P>II. Udlevering. </P>  \r\n\r\n<P>Såfremt der - eventuelt efter forudgående efterlysning - bliver spørgsmål  \r\n\r\n om ad diplomatisk vej at søge en sigtet, tiltalt eller dømt person udleveret  \r\n\r\n fra udlandet, forelægges sagen gennem vedkommende statsadvokat og rigsadvokat  \r\n\r\n for justitsministeriet. </P>  \r\n\r\n<P>Opholder den pågældende sig et land, med hvilket Danmark har indgået  \r\n\r\n traktat om udlevering, bør de efter traktaten nødvendige bilag medfølge ved  \r\n\r\n forelæggelsen. Justitsministeriet drager dog omsorg for, at der om fornødent  \r\n\r\n tilvejebringes oversættelse af bilagene og afskrift af de  \r\n\r\n straffebestemmelser, der er påberåbt i sagen. Fotografi af den pågældende bør  \r\n\r\n så vidt muligt vedlægges, uanset om der i traktaten er stillet krav herom;  \r\n\r\n eventuelt kan der henvises til et med en forudgående henvendelse til  \r\n\r\n rigspolitichefen fulgt fotografi. </P>  \r\n\r\n<P>Består der ingen traktat om udlevering mellem Danmark og det land, hvori  \r\n\r\n den pågældende opholder sig, bør indstillingen om fremsættelse af  \r\n\r\n udleveringsbegæring være ledsaget af en udskrift af den dom,  \r\n\r\n fængslingskendelse eller anholdelsesbeslutning, hvorpå begæringen vil kunne  \r\n\r\n støttes, samt så vidt muligt af signalement og fotografi af den pågældende.  \r\n\r\n Medmindre det drejer sig om en domfældt, vedlægges endvidere en kortfattet  \r\n\r\n sagsfremstilling. </P>  \r\n\r\n<P>Samtidig med, at politimesteren (politidirektøren) afgiver indstilling til  \r\n\r\n statsadvokaten om fremsættelse af begæring om udlevering, indsendes en  \r\n\r\n genpart af indstillingen til rigspolitichefen. </P>  \r\n\r\n<P>III. Andre henvendelser til udenlandske politimyndigheder i straffesager.  \r\n\r\n</P>  \r\n\r\n<P>For så vidt det i en udleveringstraktat med vedkommende fremmede land er  \r\n\r\n bestemt, at begæringer om forkyndelse, vidneafhøring m.v. skal fremsættes ad  \r\n\r\n diplomatisk vej, fremsendes sådanne begæringer gennem justitsministeriet.  \r\n\r\n</P>  \r\n\r\n<P>Henvendelser, som ønskes rettet til Den internationale  \r\n\r\n kriminalpoliti-organisation (Interpol) eller de i hvert enkelt land i  \r\n\r\n tilslutning til denne organisation oprettede nationale centralbureauer,  \r\n\r\n fremsendes til rigspolitichefen. </P>  \r\n\r\n<P>I øvrigt kan henvendelser til udenlandske politimyndigheder fremsendes  \r\n\r\n gennem rigspolitichefen eller rettes direkte til vedkommende myndigheder.  \r\n\r\n Fremsendelse gennem rigspolitichefen bør dog som regel ske, såfremt der er  \r\n\r\n gurnd til at formode, at den hvem henvendelsen angår, har begået strafbare  \r\n\r\n handlinger i flere politikredse. Det bemærkes, at Belgien, Finland, Frankrig,  \r\n\r\n Holland, Schweiz, Vesttyskland og Østrig har henstillet, at alle henvendelser  \r\n\r\n til de pågældende landes politimyndigheder sker gennem landenes nationale  \r\n\r\n centralbureauer. Henvendelser til disse landes politimyndigheder bør derfor  \r\n\r\n fremsendes gennem rigspolitichefen, jfr. stk. 1. </P>  \r\n\r\n<P>Når henvendelse sker gennem rigspolitichefen, drager denne omsorg for  \r\n\r\n tilvejebringelsen af de fornødne oversættelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19561172554"
        },
        {
            "displayName": "Entydig dokumentidentifikation",
            "displayValue": "CM019627"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11725"
        },
        {
            "displayName": "År for udstedelse",
            "displayValue": "1956"
        },
        {
            "displayName": "Dato for underskrift",
            "displayValue": "03/12/1956"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Jm. Journ. 6.k. 1954-944."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}