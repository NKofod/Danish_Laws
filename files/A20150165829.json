{
    "id": 174776,
    "title": "Bekendtgørelse af lov om høstpant (Høstpantebrevsloven)",
    "documentTypeId": "30",
    "isSagsforlobPeriodValid": true,
    "shortName": "LBK nr 1658 af 14/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om høstpant</p>\r\n<p class=\"UnderTitel2\">(Høstpantebrevsloven)</p>\r\n<p class=\"Indledning2\">Herved bekendtgøres lov nr. 271 af 22. maj 1986 om høstpant med de ændringer, der følger af § 5 i lov nr. 560 af 24. juni 2005 og § 6 i lov nr. 539 af 8. juni 2006.</p>\r\n<p class=\"Paragraf\" id=\"id155fd237-8262-47cf-af9e-ed968e6eaefd\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Ejeren eller brugeren af en landbrugsejendom kan stifte pant i ejendommens afgrøder til sikkerhed for betalingen af gæld opstået i forbindelse med køb af de rå- og hjælpestoffer, der er nævnt i § 2.</p>\r\n<p class=\"Stk2\">\r\n   <span class=\"StkNr\" id=\"id3cd5b4ee-9af2-4fc8-a1c5-5eb89f590e2b\">Stk. 2.</span> Har ejeren bortforpagtet eller udlejet en del af landbrugsejendommen, finder lovens regler tilsvarende anvendelse på den del af ejendommen, som ejeren driver.</p>\r\n<p class=\"Stk2\">\r\n   <span class=\"StkNr\" id=\"idf03dd0cf-98f5-4757-9156-261498638719\">Stk. 3.</span> Loven finder endvidere tilsvarende anvendelse på den del af landbrugsejendommen, som brugeren driver.</p>\r\n<p class=\"Stk2\">\r\n   <span class=\"StkNr\" id=\"idc8de94c5-9b5a-4083-ae54-8393a7e65071\">Stk. 4.</span> Ejeren eller brugeren af en landbrugsejendom kan ikke gyldigt fraskrive sig retten efter stk. 1.</p>\r\n<p class=\"Paragraf\" id=\"id9ee71572-db23-479d-92cd-a89496ccdea1\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Pantsætning efter loven kan ske i forbindelse med indkøb af:</p>\r\n<p class=\"Liste1\">\r\n   <span class=\"Liste1Nr\" id=\"idf265dcff-a4a3-4c97-af47-52ffc1ca1844\">1)</span> sædekorn,</p>\r\n<p class=\"Liste1\">\r\n   <span class=\"Liste1Nr\" id=\"id6a263831-bc3a-4d68-99bb-c4590b310dcb\">2)</span> læggekartofler,</p>\r\n<p class=\"Liste1\">\r\n   <span class=\"Liste1Nr\" id=\"idd182a7df-944e-474c-8a5a-2ea8647bbbba\">3)</span> stikløg,</p>\r\n<p class=\"Liste1\">\r\n   <span class=\"Liste1Nr\" id=\"idf972ce4d-b6b6-4693-8ec6-5429b6087b1e\">4)</span> markfrø og grønsagsfrø,</p>\r\n<p class=\"Liste1\">\r\n   <span class=\"Liste1Nr\" id=\"id74a7a7d3-f640-4ffd-a69b-1e5b9bf5f31c\">5)</span> småplanter af etårige grønsager til plantning,</p>\r\n<p class=\"Liste1\">\r\n   <span class=\"Liste1Nr\" id=\"idae49aa2d-f924-4f82-9893-33f19d5ddaf4\">6)</span> handelsgødning,</p>\r\n<p class=\"Liste1\">\r\n   <span class=\"Liste1Nr\" id=\"ide16befb0-6055-410a-9f9f-ce071ca84293\">7)</span> voksemedier,</p>\r\n<p class=\"Liste1\">\r\n   <span class=\"Liste1Nr\" id=\"id5fe0e3e3-3a04-4f6b-90a6-f2766a78c6b3\">8)</span> bekæmpelsesmidler, hvis formål er beskyttelse eller fremme af høsten,</p>\r\n<p class=\"Liste1\">\r\n   <span class=\"Liste1Nr\" id=\"id4932aeab-4486-434c-8130-ec9451a8760b\">9)</span> flydende og fast brændsel til opvarmning af væksthuse med etårige grønsager.</p>\r\n<p class=\"Stk2\">\r\n   <span class=\"StkNr\" id=\"idb373b1de-872a-4af3-841a-0ad72fcb77c0\">Stk. 2.</span> I det beløb, der kan sikres ved pant efter § 1, kan ud over købesummen for rå- og hjælpestofferne indregnes alle afgifter samt sædvanlige leverings- og udbringningsomkostninger.</p>\r\n<p class=\"Paragraf\" id=\"idc4114b50-773a-471f-8a61-25db41a8fa2a\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Rå- og hjælpestoffer leveret efter denne lov må alene anvendes på den ejendom, hvis afgrøder er pantsat.</p>\r\n<p class=\"Paragraf\" id=\"id5889e59e-c97d-466a-80a5-851da59560da\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Rå- og hjælpestoffer leveret efter denne lov kan ikke gøres til genstand for arrest, udlæg eller anden retsforfølgning på grundlag af andre tilgodehavender.</p>\r\n<p class=\"Stk2\">\r\n   <span class=\"StkNr\" id=\"id2d253902-4901-44ac-b96a-960fc75266fc\">Stk. 2.</span> Afgrøder omfattet af et høstpantebrev må ikke overdrages uden kreditors forudgående samtykke. Såfremt afgrøderne overdrages til kreditor, eller kreditor betinger sit samtykke af en modydelse, skal afregningsbeløbet eller modydelsen afskrives på gælden ifølge høstpantebrevet.</p>\r\n<p class=\"Stk2\">\r\n   <span class=\"StkNr\" id=\"id53bc572a-ef0b-4fc0-aae0-a5af1dd03723\">Stk. 3.</span> Uanset bestemmelsen i stk. 2, 1. pkt., kan sukkerroer, der dyrkes i henhold til en kontrakt med en sukkerfabrik, leveres til sukkerfabrikken.</p>\r\n<p class=\"Stk2\">\r\n   <span class=\"StkNr\" id=\"id1b134455-4164-4398-a0d8-51b18378f0e9\">Stk. 4.</span> Afgrøder omfattet af et høstpantebrev må ikke uden kreditors forudgående samtykke anvendes til opfodring i større omfang, end at der er dækning for gælden ifølge høstpantebrevet.</p>\r\n<p class=\"Paragraf\" id=\"id0d09cc75-6e21-4c80-883c-df129a5575ec\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Panteretten stiftes ved oprettelse af et digitalt høstpantebrev på en pantebrevsformular godkendt hertil af justitsministeren.</p>\r\n<p class=\"Stk2\">\r\n   <span class=\"StkNr\" id=\"idd440a4f3-cfa9-456c-9661-c8f667ddcb00\">Stk. 2.</span> Pantebrevet skal angive, at det er udstedt efter denne lov, og skal indeholde en erklæring afgivet af udstederen om, at de indkøbte rå- og hjælpestoffer udelukkende vil blive anvendt på ejendommen.</p>\r\n<p class=\"Stk2\">\r\n   <span class=\"StkNr\" id=\"id6ff12140-d44f-491d-9d69-34ba1e9a56c0\">Stk. 3.</span> Pantebrevet skal indeholde oplysning om:</p>\r\n<p class=\"Liste1\">\r\n   <span class=\"Liste1Nr\" id=\"idf1a737a9-7e83-41e4-b163-e0edacf699f5\">1)</span> ejendommens matr.nr.,</p>\r\n<p class=\"Liste1\">\r\n   <span class=\"Liste1Nr\" id=\"idb5cbecf6-616a-41b7-8a0b-54fd4f999e2e\">2)</span> oplysning om person- eller cvr-nummer på de ifølge pantebrevet forpligtede og berettigede samt på anmelder,</p>\r\n<p class=\"Liste1\">\r\n   <span class=\"Liste1Nr\" id=\"id753d26dc-7076-4a91-872b-642d0bec2bac\">3)</span> oplysning om, til hvem meddelelser om tinglysningen med bindende virkning kan sendes,</p>\r\n<p class=\"Liste1\">\r\n   <span class=\"Liste1Nr\" id=\"id851c80ee-5e00-4134-8252-fc7fae656d2c\">4)</span> leverandørens navn og adresse,</p>\r\n<p class=\"Liste1\">\r\n   <span class=\"Liste1Nr\" id=\"idb8034de4-f166-4371-af74-90afc84f2e9d\">5)</span> rå- og hjælpestoffernes art, mængde og pris,</p>\r\n<p class=\"Liste1\">\r\n   <span class=\"Liste1Nr\" id=\"id52b507a0-9360-433b-8fd0-12f78d178b8e\">6)</span> den aftalte leveringsperiode,</p>\r\n<p class=\"Liste1\">\r\n   <span class=\"Liste1Nr\" id=\"id434209a4-e0f6-4af4-a5fa-5283f9cdfde4\">7)</span> den aftalte dato for første leverance.</p>\r\n<p class=\"Paragraf\" id=\"id93310040-96fc-41d6-a0f5-e34d43a39c9f\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Høstpantebrevet skal anmeldes til tinglysning senest 2 uger efter den dato for første leverance, der er angivet i pantebrevet. Såfremt pantebrevet ved anmeldelsen til tinglysning lider af en mangel, der medfører afvisning, skal det efter berigtigelse af mangelen på ny anmeldes til tinglysning senest 2 uger fra datoen for afgørelsens meddelelse til anmelderen.</p>\r\n<p class=\"Stk2\">\r\n   <span class=\"StkNr\" id=\"id881ce4c3-0c40-4f77-b01a-32356dc7be0e\">Stk. 2.</span> Et høstpantebrev tinglyses efter reglerne for tinglysning af underpant i løsøre. Såfremt pantsætteren er ejer af ejendommen, skal der tillige foretages notering om pantebrevet på ejendommens blad i tingbogen.</p>\r\n<p class=\"Paragraf\" id=\"idde2ff0f2-0437-4eb8-88a5-15517c01c632\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Leverancer af rå- og hjælpestoffer efter denne lov skal ske i tiden 1. august til 31. juli.</p>\r\n<p class=\"Stk2\">\r\n   <span class=\"StkNr\" id=\"id7aad1740-e0cc-46de-9992-79318678a11f\">Stk. 2.</span> Panteretten efter et høstpantebrev, der vedrører leverancer i tiden 1. januar til 31. juli, omfatter alle afgrøder, der høstes på ejendommen det pågældende år. Panteretten efter et pantebrev, der vedrører leverancer i tiden 1. august til 31. december, omfatter alle afgrøder, der høstes det følgende år.</p>\r\n<p class=\"Stk2\">\r\n   <span class=\"StkNr\" id=\"idba0194e7-c73e-4257-8eaf-4359fcfe4841\">Stk. 3.</span> Panteretten går forud for alle tidligere stiftede panterettigheder i den faste ejendom med tilbehør og for panterettigheder efter tinglysningslovens § 47 b, stk. 2, samt virksomhedspant, jf. tinglysningslovens § 47 c.</p>\r\n<p class=\"Stk2\">\r\n   <span class=\"StkNr\" id=\"id95b04743-6f0a-4dc6-88f0-1df1648ec574\">Stk. 4.</span> Såfremt de pantsatte afgrøder omfatter sukkerroer dyrket i henhold til en kontrakt med en sukkerfabrik, går sukkerfabrikkens kontraktmæssige krav på dækning af udgiften til frø, handelsgødning, bekæmpelsesmidler, de i § 2, stk. 2, nævnte afgifter og sædvanlige leverings- og udbringningsomkostninger samt forskud og fragt forud for kreditors krav på fyldestgørelse i sukkerroerne.</p>\r\n<p class=\"Stk2\">\r\n   <span class=\"StkNr\" id=\"idea8c157f-f984-4973-af92-20b82b7378af\">Stk. 5.</span> Såfremt flere høstpantebreve tinglyses med pant i den samme ejendoms afgrøder, er pantebrevene ligestillede.</p>\r\n<p class=\"Paragraf\" id=\"id72354d52-ac90-40e1-b520-926a66771d43\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Et høstpantebrev, der vedrører leverancer i tiden 1. januar til 31. juli, forfalder til indfrielse den herefter førstkommende 1. oktober. Et høstpantebrev, der vedrører leverancer i tiden 1. august til 31. december, forfalder til indfrielse den 1. oktober det følgende år.</p>\r\n<p class=\"Stk2\">\r\n   <span class=\"StkNr\" id=\"id6142b058-4d6c-411c-a677-d74a443ce3b9\">Stk. 2.</span> Såfremt begæring om udlæg ikke er indgivet til fogden inden den førstkommende 1. januar efter forfaldsdagen, bortfalder fortrinsretten. En måned efter fortrinsrettens bortfald sletter dommeren pantebrevet af personbogen samt noteringen i tingbogen foretaget i medfør af § 6, stk. 2, sidste pkt.</p>\r\n<p class=\"Paragraf\" id=\"idf4b7cae2-663b-4e38-a00d-548b095f3f14\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Med bøde straffes den, som forsætligt overtræder bestemmelsen i § 3.</p>\r\n<p class=\"Paragraf\" id=\"ideff70dcf-47dd-4e39-a53b-fe77751ee082\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Loven træder i kraft den 1. august 1986.</p>\r\n<p class=\"Stk2\">\r\n   <span class=\"StkNr\" id=\"ide725006a-fcaf-4aa1-b2e5-a825adc1d01a\">Stk. 2.</span> Lov nr. 50 af 14. februar 1951 om fortrinsret i høsten ophæves. Loven finder dog fortsat anvendelse på pantegæld stiftet senest 1. juni 1986.</p>\r\n<p class=\"Stk2\">\r\n   <span class=\"StkNr\" id=\"id4770dfda-9e65-42eb-b09f-6f6bf8981e9d\">Stk. 3.</span> Lov nr. 242 af 8. juni 1966 om belåning af salgsafgrøder ophæves.</p>\r\n<p class=\"Paragraf\" id=\"id58a1fca1-1b61-4094-84d1-949fef54e31b\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Loven gælder ikke for Færøerne og Grønland.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 560 af 24. juni 2005 om ændring af tinglysningsloven, konkursloven og andre love (Virksomhedspant)<a class=\"FodnoteHenvisning\" name=\"Henvisning_idb0d7c593-27be-4388-8adc-f4bd0ee260c0\" href=\"#idb0d7c593-27be-4388-8adc-f4bd0ee260c0\">1)</a> indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 6</p>\r\n<p class=\"Stk2\">\r\n   <span class=\"StkNr\">\r\n   </span> Justitsministeren fastsætter tidspunktet for lovens ikrafttræden.<a class=\"FodnoteHenvisning\" name=\"Henvisning_idab733283-a0a6-41b8-839c-ed27f05beb5d\" href=\"#idab733283-a0a6-41b8-839c-ed27f05beb5d\">2)</a></p>\r\n<hr class=\"IKraftStreg\" />\r\n<p class=\"IkraftTekst\">Lov nr. 539 af 8. juni 2006 om ændring af lov om tinglysning og forskellige andre love (Digital tinglysning)<a class=\"FodnoteHenvisning\" name=\"Henvisning_ide388be8c-71d3-4f71-b647-7ec3e8e8a0b9\" href=\"#ide388be8c-71d3-4f71-b647-7ec3e8e8a0b9\">3)</a> indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 13</p>\r\n<p class=\"Stk2\">\r\n   <span class=\"StkNr\">Stk. 1.</span> Justitsministeren fastsætter tidspunktet for lovens ikrafttræden, jf. dog stk. 5 og 6.<a class=\"FodnoteHenvisning\" name=\"Henvisning_id7153a2e5-6e74-4540-a03c-022febdf1835\" href=\"#id7153a2e5-6e74-4540-a03c-022febdf1835\">4)</a></p>\r\n<p class=\"Stk2\">\r\n   <span class=\"StkNr\">Stk. 2.</span> Justitsministeren kan bestemme, at loven træder i kraft på forskellige tidspunkter, for så vidt angår tingbogen, bilbogen, andelsboligbogen og personbogen.</p>\r\n<p class=\"Stk2\">\r\n   <span class=\"StkNr\">Stk. 3.</span> Loven finder anvendelse i sager, der behandles af Tinglysningsretten. I tinglysningssager, der behandles ved byret, anvendes de hidtil gældende regler.</p>\r\n<p class=\"Stk2\">\r\n   <span class=\"StkNr\">Stk. 4.</span> (Udeladt)</p>\r\n<p class=\"Stk2\">\r\n   <span class=\"StkNr\">Stk. 5.</span> (Udeladt)</p>\r\n<p class=\"Stk2\">\r\n   <span class=\"StkNr\">Stk. 6.</span> (Udeladt)</p><div class=\"Givet\" id=\"Givet\"><p class=\"Givet\" align=\"center\">Miljø- og Fødevareministeriet, den 14. december 2015</p><p class=\"Sign1\" align=\"center\">Eva Kjer Hansen</p><p class=\"Sign2\" align=\"right\">/ Jette Petersen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idb0d7c593-27be-4388-8adc-f4bd0ee260c0\" href=\"#Henvisning_idb0d7c593-27be-4388-8adc-f4bd0ee260c0\">1)</a> Lovændringen vedrører ændring af § 7, stk. 3.</p>\r\n<p class=\"Fodnote\">\r\n   <a class=\"FodnoteNr\" name=\"idab733283-a0a6-41b8-839c-ed27f05beb5d\" href=\"#Henvisning_idab733283-a0a6-41b8-839c-ed27f05beb5d\">2)</a> Loven er trådt i kraft den 1. januar 2006, jf. bekendtgørelse nr. 1053 af 4. november 2005.</p>\r\n<p class=\"Fodnote\">\r\n   <a class=\"FodnoteNr\" name=\"ide388be8c-71d3-4f71-b647-7ec3e8e8a0b9\" href=\"#Henvisning_ide388be8c-71d3-4f71-b647-7ec3e8e8a0b9\">3)</a> Lovændringen vedrører ændring af § 5, stk. 1, og indsættelse af § 5, stk. 3, nr. 2 og 3, hvorefter nr. 2-5 bliver nr. 4-7.</p>\r\n<p class=\"Fodnote\">\r\n   <a class=\"FodnoteNr\" name=\"id7153a2e5-6e74-4540-a03c-022febdf1835\" href=\"#Henvisning_id7153a2e5-6e74-4540-a03c-022febdf1835\">4)</a> Loven er trådt i kraft den 8. september 2009 kl. 9.00 for så vidt angår tingbogen, jf. bekendtgørelse nr. 762 af 20. juli 2009, kl. 9.00, og den 21. marts 2011, kl. 9.00 for så vidt angår personbogen, jf. bekendtgørelse nr. 209 af 15. marts 2011.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "popularTitle": "Høstpantebrevsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2015"
        },
        {
            "displayName": "Accession",
            "displayValue": "A20150165829"
        },
        {
            "displayName": "Entydig dokumentidentifikation",
            "displayValue": "CK000134"
        },
        {
            "displayName": "Dato for førstegangsindlæggelse",
            "displayValue": "18/12/2015"
        },
        {
            "displayName": "Dato for indlæggelse",
            "displayValue": "18/09/2020"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1658"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "14/12/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />NaturErhvervstyrelsen, j.nr. 15-0122-000012"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}