{
    "id": 36947,
    "title": "Lejeværdi, genopført ejendom. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60375 af 02/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et enfamiliehus var nedbrændt og genopført for forsikringsselskabets  \r\n\r\n regning. Ved lejeberegningen for genopførelsesåret blev forholdet anset for  \r\n\r\n at falde uden for bestemmelsen i ligningslovens § 15 B, stk. 3, og lejeværdi  \r\n\r\n blev godkendt beregnet efter § 15 B, stk. 1, dvs. senest ansatte  \r\n\r\n ejendomsværdi forud for indkomstårets begyndelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lejeværdi, genopført ejendom. (* 1) </H1>  \r\n\r\n<P></P>  \r\n\r\n<P>Civilingeniør A klagede for indkomståret 1984 over, at de stedlige  \r\n\r\n skattemyndigheder i medfør af ligningslovens § 15 B, stk. 3, havde opgjort  \r\n\r\n lejeværdien af hendes enfamilieshus til 34.645 kr., medens hun ved opgørelsen  \r\n\r\n af den selvangivne indkomst i medfør af ligningslovens § 15 B, stk. 1, alene  \r\n\r\n havde medregnet 7.000 kr. </P>  \r\n\r\n<P>Det fremgik af sagens oplysninger, at den pågældende ejendom var nedbrændt  \r\n\r\n i december 1983, og at den blev genopbygget i løbet af 1. halvår af 1984 for  \r\n\r\n ca. 1,5 mio. kr., der var bekostet af forsikringsselskabet. </P>  \r\n\r\n<P>Klagerens revisor påstod principielt lejeværdien ansat som selvangivet ud  \r\n\r\n fra det synspunkt, at klageren burde stilles, som om branden ikke var  \r\n\r\n indtruffet, da der blot havde været tale om retablering af klagerens bolig  \r\n\r\n uden personlige økonomiske omkostninger. Han påstod således lejeværdien  \r\n\r\n beregnet på grundlag af den senest forud for indkomstårets begyndelse ansatte  \r\n\r\n ejendomsværdi, jf. ligningslovens § 15 B, stk. 1. </P>  \r\n\r\n<P>Subsidiært påstod revisoren lejeværdien beregnet på grundlag af  \r\n\r\n grundværdien forud for indkomståret 1984 med tillæg af 80% af den pr. 1.  \r\n\r\n april 1985 ansatte bygningsværdi eller 742.900 kr. </P>  \r\n\r\n<P>Statsskattedirektoratet udtalte sig under sagens behandling til støtte  \r\n\r\n for, at den af de stedlige skattemyndigheder foretagne beregning af  \r\n\r\n lejeværdien for indkomståret 1984 var i overensstemmelse med bestemmelserne i  \r\n\r\n ligningslovens § 15 B, stk. 3, og at den helårlige lejeværdi burde beregnes  \r\n\r\n på grundlag af grundværdien pr. 1. april 1983 med tillæg af 80% af de  \r\n\r\n afholdte byggeomkostninger på 1,5 mio. kr. </P>  \r\n\r\n<P>Landsskatteretten fandt ved afgørelsen at måtte hense til, at den  \r\n\r\n omhandlede situation, hvor der var tale om genopførelse af en nedbrændt  \r\n\r\n ejendom, hverken var omfattet af lovteksten i ligningsloven eller lovens  \r\n\r\n forarbejder. Landsskatteretten fandt dernæst, at forholdet faldt uden for  \r\n\r\n området for anvendelse af bestemmelserne i ligningslovens § 15 B, stk. 3, og  \r\n\r\n da retten efter de i øvrigt fremkomne oplysninger kunne tiltræde, at  \r\n\r\n lejeværdien blev opgjort i henhold til den principiale påstand, blev den  \r\n\r\n påklagede ansættelse nedsat med forhøjelsen på 27.545 kr. </P>  \r\n\r\n<P>LV 1988, G 2.1.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1989, nr. 9, side 729."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19896037525"
        },
        {
            "displayName": "Entydig dokumentidentifikation",
            "displayValue": "CA004882"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60375"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "02/06/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-3-302"
        },
        {
            "displayName": "Stikord",
            "displayValue": "LEJEVÆRDI"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}