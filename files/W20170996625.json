{
    "id": 194119,
    "title": "Pressenævnets kendelse i sag nr. 2017-80-0028",
    "documentTypeId": "240",
    "isSagsforlobPeriodValid": true,
    "shortName": "KEN nr 9966 af 06/10/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0028</p>\r\n<div class=\"Resume\">\r\n   <p class=\"TekstGenerel\">Pressenævnet afviser at genoptage sag vedr. Gråsten Avis</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Gråsten Avis anmodede nævnet om at genoptage behandlingen af en sag efter, at Pressenævnet havde ændret ordlyden af offentliggørelsesteksten fra ”afdødes familie” til ”afdødes datter og svigersøn”. Pressenævnet har afvist anmodningen om genoptagelse.</p>\r\n</div>\r\n<p>Gråsten Avis har anmodet om genoptagelse af Pressenævnets sag nr. 2017-80-0014, [Datteren] og [Svigersønnen] mod Gråsten Avis, som nævnet traf afgørelse i den 27. september 2017. Sagen vedrørte en klage over artiklen <span class=\"Italic\">”[Person A] på Benniksgaard er død, 97 år” </span>i Gråsten Avis<span class=\"Italic\">.</span> </p>\r\n<p>\r\n</p>\r\n<p>Gråsten Avis har anmodet Pressenævnet om at genoptage behandlingen af sagen efter, at Pressenævnet den 29. september 2017 berigtigede kendelsen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Pressenævnet afsagde den 27. september 2017 kendelse i en sag, hvor [Datteren] og [Svigersønnen] havde klaget over, at et indsendt mindeord om afdøde [Person A] var blevet ændret af Gråsten Avis og bragt som en redaktionel artikel. [Datteren] og [Svigersønnen] er henholdsvis datter og svigersøn til [Person A].</p>\r\n<p>\r\n</p>\r\n<p>I kendelsen pålagde Pressenævnet Gråsten Avis at offentliggøre nævnets kendelse. Af den tekst, nævnet havde formuleret til Gråsten Avis fremgik bl.a. følgende afsnit:</p>\r\n<p>\r\n</p>\r\n<p>”[…] Afdødes familie klagede herefter til Pressenævnet over, at avisen havde bragt teksten i redaktørens navn i stedet for datterens.</p>\r\n<p>[…]”</p>\r\n<p>\r\n</p>\r\n<p>Ved mail af 28. september 2017 henvendte [Bror A] og [Bror B] sig til Pressenævnet. De er brødre til [Datteren]. [Bror A] og [Bror B] skrev bl.a. følgende om Pressenævnets formulering:</p>\r\n<p>\r\n</p>\r\n<p>”[…]</p>\r\n<p>Vi må jo som sønner med rette kunne betragtes som en del af afdødes familie, og vil i den grad være ærgerlige over, at skulle kunne blive betragtet som værende en del af en klage, vi ikke er enige i. I overensstemmelse med sandheden burde der retteligt stå: Afdødes datter og svigersøn klagede efterfølgende. . . ” Vi håber, I vil rette kendelsen inden offentliggørelse, så den ikke vil kunne afstedkomme misforståelser. ”</p>\r\n<p>\r\n</p>\r\n<p>Pressenævnet ændrede herefter kendelsen den 29. september 2017 i overensstemmelse hermed, så afsnittet fik følgende ordlyd:</p>\r\n<p>\r\n</p>\r\n<p>”Afdødes datter og svigersøn klagede herefter til Pressenævnet over, at avisen havde bragt teksten i redaktørens navn i stedet for datterens. ”</p>\r\n<p>\r\n</p>\r\n<p>Af Pressenævnets kendelse berigtigede kendelse fremgår bl.a. følgende:</p>\r\n<p>\r\n</p>\r\n<p>\r\n   <span class=\"Italic\">”</span>[…]</p>\r\n<p>\r\n   <span class=\"Italic\">3 Pressenævnets begrundelse og afgørelse:</span>\r\n</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Jørn Mikkelsen, Lene Sarup og John Meinert Jacobsen.</p>\r\n<p>\r\n</p>\r\n<p>[Datteren] og [Svigersønnen] har klaget over, at Gråsten Avis bragte et indsendt mindeord om klagernes afdøde familiemedlem som en nyhedsartikel uden at gøre opmærksom på, at de havde skrevet teksten. Avisen påførte redaktøren i tekstens byline ved at angive, at teksten var skrevet ”Af [Redaktøren]”.</p>\r\n<p>\r\n</p>\r\n<p>Pressenævnet bemærker, at spørgsmålet om, hvorvidt Gråsten Avis har krænket eventuelle ophavsrettigheder henhører under domstolene og falder uden for nævnets kompetence. Pressenævnet træffer afgørelse i sager om, hvorvidt der er sket en offentliggørelse i strid med god presseskik, og hvorvidt et medie er forpligtet til at offentliggøre et genmæle, jf. medieansvarslovens § 34 og § 36, jf. § 40.</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte, jf. punkt A. 1.</p>\r\n<p>Det er Pressenævnets opfattelse, at redaktøren af et medie i overensstemmelse med det almindelige princip om redaktørens ret til at redigere mediet som udgangspunkt er berettiget til at beslutte, hvad man vil bringe i mediet. Det vil sige, at det ligger inden for grænserne af redaktørens redigeringsret at afvise at omtale forhold, der for en af parterne forekommer centrale, ligesom det er op til redaktøren at vælge og fravælge materiale og kilder, så længe de indholdsmæssige krav til den bragte information iagttages.</p>\r\n<p>Som led i den redaktionelle proces har et medie ret til på egen hånd at forkorte og redigere i manuskripter til læserbreve og debatindlæg, såfremt skribentens opfattelse efter foretagne forkortelser og redigering fremstår som uforvansket.</p>\r\n<p>På baggrund af klagers mail af 12. august 2017 til avisen lægger Pressenævnet til grund, at Gråsten Avis modtog mindeordet og efterfølgende bragte teksten den 15. august 2017. Den offentliggjorte tekst i avisen er med få afvigelser en ordret gengivelse af klagernes tekst sendt til avisen. Det er derfor ikke korrekt, når det angives, at teksten er skrevet af ”[Redaktøren]”.</p>\r\n<p>Pressenævnet finder, at skribenter ved indsendelse af materiale til medier som læserbreve eller mindeord må have en berettiget forventning om, at teksterne ikke bringes under et andet navn end skribentens uden nærmere aftale. Da der ikke ses at være en aftale mellem klagerne og Gråsten Avis om, at klagernes tekst kunne bringes i redaktørens navn, udtaler Pressenævnet kritik af Gråsten Avis for at have angivet forfatteren til teksten som ”[Redaktøren]”, selvom teksten var forfattet af klagerne. Nævnet pålægger samtidig offentliggørelse af nævnets kritik, jf. medieansvarslovens § 49.</p>\r\n<p>\r\n</p>\r\n<p>\r\n   <span class=\"Italic\">Genmæle</span>\r\n</p>\r\n<p>[Datteren] og [Svigersønnen] har videre klaget over, at Gråsten Avis ikke har bragt en rettelse vedrørende den forkerte oplysning om, at teksten var skrevet af redaktøren ”Af [Redaktøren]”.</p>\r\n<p>Det fremgår af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom.</p>\r\n<p>Som ovenfor nævnt finder Pressenævnet, at bylinen ”Af [Redaktøren]” må anses for ukorrekt. Pressenævnet finder imidlertid, at forholdet ikke er egnet til at påføre klagerne skade af betydning, og [Datteren] og [Svigersønnen] er herefter ikke berettiget til at få bragt et genmæle.</p>\r\n<p>\r\n</p>\r\n<p>\r\n   <span class=\"Italic\">Offentliggørelse af Pressenævnets kendelse</span>\r\n</p>\r\n<p>I medfør af medieansvarslovens § 49 pålægger Pressenævnet herefter den ansvarshavende redaktør af Gråsten Avis at offentliggøre følgende med Pressenævnets logo som illustration:</p>\r\n<p>\r\n</p>\r\n<p>”[Rubrik]</p>\r\n<p>Pressenævnet kritiserer Gråsten Avis</p>\r\n<p>[Underrubrik]</p>\r\n<p>Nævnet har udtalt kritik af avisen for at bringe en indsendt tekst i redaktørens navn.</p>\r\n<p>[Tekst]</p>\r\n<p>Gråsten Avis omtalte i august måned, at 97-årige [Person A] på Benniksgaard var død.</p>\r\n<p>Den offentliggjorte tekst i avisen var med få afvigelser en ordret gengivelse af en tekst, som [Person A]’ datter havde sendt til avisen som mindeord om afdøde.</p>\r\n<p>Artiklen var bragt som en nyhedsartikel med redaktørens navn angivet som skribent.</p>\r\n<p>Afdødes datter og svigersøn klagede herefter til Pressenævnet over, at avisen havde bragt teksten i redaktørens navn i stedet for datterens.</p>\r\n<p>Pressenævnet finder generelt, at skribenter ved indsendelse af materiale til medier som læserbreve eller mindeord må have en berettiget forventning om, at teksterne ikke bringes under et andet navn end skribentens uden nærmere aftale.</p>\r\n<p>I den konkrete sag havde [Person A]’ datter og avisen ikke aftalt, at teksten kunne bringes i redaktørens navn.</p>\r\n<p>Pressenævnet har derfor udtalt kritik af Gråsten Avis for at have angivet forfatteren til teksten som redaktøren, selvom teksten var forfattet af datteren.</p>\r\n<p>Pressenævnet har pålagt os at bringe ovennævnte meddelelse.</p>\r\n<p>Hele kendelsen fra Pressenævnet kan læses på: pressenaevnet.dk”</p>\r\n<p>\r\n</p>\r\n<p>\r\n   <span class=\"Italic\">Offentliggørelse af nævnets kendelse skal ske snarest i den første eller en af de første udgaver, der offentliggøres efter nævnets kendelse.</span> ¬<span class=\"Italic\">Offentliggørelse skal ske på det sted i mediet, der svarer til placeringen af den kritiserede artikel.</span></p>\r\n<p>\r\n   <span class=\"Italic\">Skrifttype og layout bør svare til den opsætning, der i øvrigt anvendes af mediet.</span> <span class=\"Italic\">”</span></p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Gråsten Avis’ synspunkter</span>\r\n</p>\r\n<p>Gråsten Avis’ redaktør anmodede ved mail af 1. oktober 2017 Pressenævnet om at genoptage behandlingen af sagen. Af mailen fremgår bl.a. følgende:</p>\r\n<p>\r\n</p>\r\n<p>”[…]</p>\r\n<p>Begrundelse:</p>\r\n<p>1. Pressenævnet har efter mail fra [Bror A] og [Bror B], der er sønner af afdøde og brødre til klager, [Datteren], og svogre til klager [Svigersønnen], korrigeret kendelsen. Det er sket administrativt. Det er usagligt.</p>\r\n<p>2. Formuleringen i den oprindelige kendelse, hvorefter nekrologen skulle være fremsendt til avisen på vegne af familien, er en manipulation fra nævnets side. Dette korrektiv fra [Bror A] og [Bror B] er en væsentlig oplysning, der kan understøtte avisens begrundelser, hvorefter trykningen af artiklen medførte et større autoritativt præg end en nekrolog, der efter avisens interne regler var for lang og ikke kunne trykkes.</p>\r\n<p>3. Korrektivet fra [Bror A] og [Bror B] og den efterfølgende berigtigelse af kendelsen sætter fokus på en del af sagen, som avisen har formuleret i svarskrift, men som er udeladt i kendelsen. Avisen skrev i svarskriftet, at klager <span class=\"Italic\">”.</span> <span class=\"Italic\">.</span> <span class=\"Italic\">.</span> <span class=\"Italic\">ved at klage over et ophavsretligt forhold fordrejer sagen fra at have med relevant og uanfægtet indhold om afdøde [Person A] at gøre til at dreje sig om klagers forfængelighed</span>”.</p>\r\n<p>[…]</p>\r\n<p>4. Da sagen efter klagers udtrykkelige formuleringer drejer sig om ophavsret, må den afvises. At behandle den under en almen formulering i de presseetiske regler er stærkt betænkeligt, da en trykning af denne tvivlsomme kendelser specifikt vil virke helt modsat hensigten med artiklen. En flot artikel om afdøde vil miste troværdighed på grund af formalisme fra nævnets side, tilsidesætte brødrene [Bror A] og [Bror B] anfægtelser og være uden mening for læserne.</p>\r\n<p>5. Når artiklen i avisen er forsynet med byline, indebærer det langt større betydning og værdi, end det der anføres i kendelsen, hvor nævnet alene relaterer bylinen til forfatterskabet. Bylinen omfatter også information om den samlede redigering, opsætning og ansvar. Ikke mindst giver bylinen artiklen det ønskede autoritative præg. ”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>Gråsten Avis har anmodet om genoptagelse af Pressenævnets kendelse i sag nr. 2017-80-0014, [Datteren] og [Svigersønnen] mod Gråsten Avis. Ved behandlingen af nævnets kendelse 27. september 2017 deltog følgende medlemmer: Hanne Schmidt, Jørn Mikkelsen, Lene Sarup og John Meinert Jacobsen.</p>\r\n<p>\r\n</p>\r\n<p>Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet, træffer de medlemmer, der har afgjort en sag, også afgørelse vedrørende spørgsmålet om eventuel genoptagelse af sagen. Hanne Schmidt, Jørn Mikkelsen, Lene Sarup og John Meinert Jacobsen træffer derfor også afgørelse i spørgsmålet om genoptagelse.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Spørgsmålet om genoptagelse</span>\r\n</p>\r\n<p>Gråsten Avis har anmodet om, at behandlingen af nævnets sag genoptages, da klagen blandt andet drejer sig om ophavsretligt spørgsmål, som nævnet ikke behandler. Ifølge avisen har Pressenævnet videre misforstået, hvad en byline er. Herudover har Gråsten Avis anmodet nævnet om at genoptage behandlingen, da nævnet ifølge avisen foretog en væsentlig og usaglig berigtigelse den 29. september 2017 ved at ændre ordene ”Afdødes familie klagede” til ”Afdødes datter og svigersøn klagede”.</p>\r\n<p>\r\n</p>\r\n<p>Pressenævnet bemærker generelt, at nævnet kan genoptage behandlingen af en sag, hvis der fremkommer nye oplysninger af betydning for sagens afgørelse. Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold. Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.</p>\r\n<p>\r\n</p>\r\n<p>Af kendelsen fremgår bl.a. afsnittet:</p>\r\n<p>\r\n</p>\r\n<p>”Pressenævnet bemærker, at spørgsmålet om, hvorvidt Gråsten Avis har krænket eventuelle ophavsrettigheder henhører under domstolene og falder uden for nævnets kompetence. Pressenævnet træffer afgørelse i sager om, hvorvidt der er sket en offentliggørelse i strid med god presseskik, og hvorvidt et medie er forpligtet til at offentliggøre et genmæle, jf. medieansvarslovens § 34 og § 36, jf. § 40. ”</p>\r\n<p>\r\n</p>\r\n<p>Ved henvisning til ovennævnte afsnit og ordlyden af kendelsen finder nævnet, at det fremgår, at nævnet ikke tog stilling til, hvorvidt Gråsten Avis har krænket eventuelle ophavsrettigheder. Nævnet vurderede således klagen med udgangspunkt i medieansvarslovens regler om god presseskik og genmæle.</p>\r\n<p>\r\n</p>\r\n<p>Pressenævnet finder videre, at Gråsten Avis ikke er fremkommet med nye faktiske oplysninger, som har betydning for sagens afgørelse. De forhold, som Gråsten Avis har anført i sin anmodning om genoptagelse, er forhold, som enten er indgået i nævnets vurdering af sagen, eller som ikke ses at have betydning for udfaldet af sagen. På denne baggrund og da avisen hverken har påvist sagsbehandlingsfejl i forbindelse med kendelsen eller den efterfølgende berigtigelse 29. september 2017, afvises anmodningen.</p>\r\n<p>\r\n</p>\r\n<p>Pressenævnet afslår anmodningen om genoptagelse.</p>\r\n<p>\r\n</p>\r\n<p>Afgjort den 6. oktober 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/10/2017"
        },
        {
            "displayName": "Accession",
            "displayValue": "W20170996625"
        },
        {
            "displayName": "Entydig dokumentidentifikation",
            "displayValue": "AA010340"
        },
        {
            "displayName": "Dato for indlæggelse",
            "displayValue": "10/10/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9966"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "06/10/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0028"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}