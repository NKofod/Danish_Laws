{
    "id": 35327,
    "title": "Tilbagebetaling af boligstøtte - Oplysningspligt ",
    "documentTypeId": "230",
    "isSagsforlobPeriodValid": false,
    "shortName": "AFG nr 4085 af 04/12/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En boligsikringsansøger havde på ansøgningstidspunktet om boligsikring  \r\n\r\n ikke oplyst til boligsikringskontoret, at vedkommende havde ansøgt  \r\n\r\n arbejdsgiveren om en ændret aflønning. Ankenævnet fandt, at den for meget  \r\n\r\n udbetalte boligstøtte var tilbagebetalingspligtig, jf. boligstøttelovens §  \r\n\r\n 41, jf. samme lovs § 38, stk. 3, idet boligsikringsmodtageren på  \r\n\r\n ansøgningstidspunktet skulle have oplyst om forhold, der på et senere  \r\n\r\n tidspunkt medførte en ændring i indkomsten, således at kommunen havde haft  \r\n\r\n mulighed for at tage forbehold ved udbetalingen af boligstøtte. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilbagebetaling af boligstøtte - Oplysningspligt  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ved brev modtaget i socialcentret den 17. maj 1985 har De klaget over, at  \r\n\r\n social- og sundhedsforvaltningen i Skanderborg kommune har krævet, at De skal  \r\n\r\n tilbagebetale kr. 4.752 på grund af for meget udbetalt boligsikring i  \r\n\r\n perioden 1. maj - 31. december 1983. </P>  \r\n\r\n<P>De oplyser, at angående pligten til at meddele væsentlige ændringer i  \r\n\r\n hustandsindkomsten, så har det været gjort, og derfor finder De det  \r\n\r\n urimeligt, at alt, hvad der er blevet udbetalt i boligsikring, nu 2 år senere  \r\n\r\n bliver krævet tilbagebetalt. </P>  \r\n\r\n<P>De oplyser, at boligsikringen blev beregnet på grundlag af Deres  \r\n\r\n forventede indkomst, og to forhold gjorde, at den reelle indtægt blev større.  \r\n\r\n Begge forhold var efter Deres bedste overbevisning umuligt for Dem at vide,  \r\n\r\n da De søgte om boligsikring. Da De senere på året fik kendskab til disse to  \r\n\r\n uventede ekstraindtægter, gav De øjeblikkelig besked til Skanderborg kommune,  \r\n\r\n uden man den gang ændrede i boligsikringen for den resterende del af året.  \r\n\r\n</P>  \r\n\r\n<P>Det ene forhold drejer sig om, at De i efteråret 1983 fik efterbetalt ca.  \r\n\r\n kr. 19.000 (her indgår ca. kr. 12.000 i husstandsindkomsten for 1983). Dette  \r\n\r\n blev udbetalt, fordi De fik en dispensation fra lønningsreglementet. De  \r\n\r\n indskyder, at Deres arbejdsgiver var og er Skanderborg kommune, hvor De er  \r\n\r\n ansat som hjemme-hos-støttepædagog ved socialforvaltningen. Denne  \r\n\r\n dispensationssag blev startet i april 1982, og hver gang De talte med  \r\n\r\n Skanderborg kommune om sagen, sagde man, at De ikke på nogen måde ville få  \r\n\r\n den dispensation, men at De måtte vente på afgørelsen. Da De således søgte om  \r\n\r\n boligsikring, forventede De ikke at få denne indkomst og tænkte ikke på, om  \r\n\r\n De skulle oplyse, at en sådan dispensationssag var i gang. (De oplyser, at  \r\n\r\n den da havde varet 1 år, og det varede yderligere et halvt år, før afgørelsen  \r\n\r\n kom). Da afgørelsen kom, gav De øjeblikkelig besked til kommunen, uden at man  \r\n\r\n af den grund ændrede Deres boligsikring. </P>  \r\n\r\n<P>Det andet forhold skyldtes ansættelsesforholdets art. De havde en  \r\n\r\n 20-timers stilling fast hele året. På ansøgningstidspunktet var der ingen,  \r\n\r\n der kunne vide, at De senere på året fik mer-arbejde. Det mer-arbejde gav en  \r\n\r\n ekstraindtægt på ca. kr. 22.000. Dette mer-arbejde var hovedsagelig fra 1.  \r\n\r\n oktober - 31. december 1983. At De havde fået bevilget dette mer-arbejde,  \r\n\r\n blev først bekræftet 22. november 1983. Timerne skulle ellers have været  \r\n\r\n afspadseret. Dette indebar, at De først fik pengene den 30. november 1983.  \r\n\r\n</P>  \r\n\r\n<P>Til yderligere at vise det urimelige oplyser De, at havde kommunen oplyst  \r\n\r\n Dem om deres beregningsmetode, da De henvendte Dem i efteråret 1983, kunne De  \r\n\r\n hvad lønnen angår lige så godt have holdt fri resten af året, da De efter  \r\n\r\n kommunens beregningsmåde skal betale alt, hvad kommunen har udbetalt i løn,  \r\n\r\n tilbage (efter skat)! </P>  \r\n\r\n<P>De finder derfor, at det er urimeligt, at De skal tilbagebetale Deres  \r\n\r\n boligsikringsydelse. </P>  \r\n\r\n<P>Deres klage har været forelagt social- og sundhedsforvaltningen i  \r\n\r\n Skanderborg kommune, som i brev modtaget i socialcentret den 31. maj 1985 har  \r\n\r\n oplyst, at man er kommet til resultatet, at boligsikring fra 1. maj 1983 skal  \r\n\r\n beregnes efter forventet indkomst. </P>  \r\n\r\n<P>Forventet indkomst 1983 vedr. Dem: </P>  \r\n\r\n<PRE>  \r\n\r\n Månedsløn:    kr.  4.807 x 12 = 57.684 + 2%     kr.  58.837,00  \r\n\r\n Renteindtægt: kr. 19.000 + 2%                   kr.  19.380,00  \r\n\r\n                                                 --------------  \r\n\r\n I alt                                           kr.  78.217,00  \r\n\r\n - lønmodtagerfradrag                            kr.   3.200,00  \r\n\r\n                                                 --------------  \r\n\r\n I alt                                           kr.  75.017,00  \r\n\r\n                                                 --------------  \r\n\r\n Forventet indkomst 1983 vedr. Deres hustru:  \r\n\r\n Sygedagpenge:            kr.  1.668 x 52 =      kr.  86.736,00  \r\n\r\n Oprundet                                        kr.  87.000,00  \r\n\r\n                                                 --------------  \r\n\r\n Husstandsindkomst i alt: 75.017 + 87.000 =      kr. 162.017,00  \r\n\r\n - fradrag 2 børn         (8.700 x 2)            kr.  17.400,00  \r\n\r\n                                                 --------------  \r\n\r\n Endelig husstandsindkomst                       kr. 144.617,00  \r\n\r\n Nedrundet                                       kr. 144.000,00  \r\n\r\n                                                 --------------  \r\n\r\n</PRE>  \r\n\r\n<P>På ansøgningstidspunktet oplyser De ikke noget om, at der foreligger en  \r\n\r\n ansøgning hos Kommunernes Landsforening om dispensation fra lønreglementet om  \r\n\r\n aflønning som uddannet pædagog. Ansøgningen blev af Skanderborg kommune  \r\n\r\n indsendt 15. november 1982. Afgørelsen blev tilbagesendt fra Kommunernes  \r\n\r\n Landsforening den 13. juli 1983, hvor det blev godkendt, at De skulle  \r\n\r\n aflønnes som uddannet pædagog fra ansættelsestidspunktet. Efterbetaling fra  \r\n\r\n 1. april 1982 blev foretaget pr. 1. september 1983. </P>  \r\n\r\n<P>I november 1983 oplyser De, at De er blevet tildelt flere arbejdstimer,  \r\n\r\n samt at De har fået en efterbetaling af løn. Samtidig bliver det oplyst, at  \r\n\r\n De er usikker med hensyn til, hvor lang tid De er tildelt flere timer. </P>  \r\n\r\n<P>På grund af det sene tidspunkt på året og en del usikkerhed med hensyn til  \r\n\r\n arbejdstid omregnes boligsikringen ikke på dette tidspunkt, men henlægges til  \r\n\r\n endelig regulering, når selvangivelse for 1983 er godkendt. </P>  \r\n\r\n<P>Endelig indkomst i 1983 vedr. Dem: </P>  \r\n\r\n<PRE>  \r\n\r\n Indkomst:                                       kr.  97.419,00  \r\n\r\n Renteindtægt:                                   kr.  21.200,00  \r\n\r\n Pensionsbidrag:                                 kr.   3.428,00  \r\n\r\n                                                 --------------  \r\n\r\n I alt                                           kr. 122.047,00  \r\n\r\n - lønmodtagerfradrag                            kr.   3.729,00  \r\n\r\n                                                 --------------  \r\n\r\n                                                 kr. 118.318,00  \r\n\r\n - løn vedr. 1982                                kr.   7.000,00  \r\n\r\n                                                 --------------  \r\n\r\n Endelig indkomst 1983                           kr. 111.318,00  \r\n\r\n                                                 --------------  \r\n\r\n Endelig indkomst i 1983 vedr. Deres hustru:  \r\n\r\n Indkomst:                                       kr.  90.739,00  \r\n\r\n Renteindtægt:                                   kr.     614,00  \r\n\r\n                                                 --------------  \r\n\r\n I alt                                           kr.  91.353,00  \r\n\r\n - lønmodtagerfradrag                            kr.   2.544,00  \r\n\r\n                                                 --------------  \r\n\r\n Endelig indkomst 1983                           kr.  88.809,00  \r\n\r\n                                                 --------------  \r\n\r\n Den samlede indkomst for 1983:  \r\n\r\n Dem                                             kr. 111.318,00  \r\n\r\n Deres hustru                                    kr.  88.809,00  \r\n\r\n                                                 --------------  \r\n\r\n I alt                                           kr. 200.127,00  \r\n\r\n - fradrag 2 børn                                kr.  17.400,00  \r\n\r\n                                                 --------------  \r\n\r\n Endelig husstandsindkomst                       kr. 182.727,00  \r\n\r\n Nedrundet                                       kr. 182.000,00  \r\n\r\n                                                 --------------  \r\n\r\n</PRE>  \r\n\r\n<P>På grund af dette beregningsgrundlag var De ikke berettiget til  \r\n\r\n boligsikring i 1983. </P>  \r\n\r\n<P>Socialcentrets regnskabskonsulent har i notat af 6. juni 1985 oplyst, at  \r\n\r\n tilbagebetalingen er korrekt beregnet. </P>  \r\n\r\n<P>I supplerende udtalelse af 2. august 1985 udtaler regnskabskonsulenten  \r\n\r\n endvidere, at der ikke er grundlag for en periodeopdeling. </P>  \r\n\r\n<P>Deres klage har været behandlet i ankenævnets møde den 27. nov. 1985. </P>  \r\n\r\n<P>Af boligstøttelovens § 38 fremgår, at boligstøtten reguleres hver 1.  \r\n\r\n januar efter de ændringer i beregningsgrundlaget, der er sket siden den sidst  \r\n\r\n foretagne beregning. </P>  \r\n\r\n<P>Af stk. 3 fremgår, at ansøgerne skal oplyse kommunalbestyrelsen om alle  \r\n\r\n forhold, der kan medføre nedsættelse eller bortfald af boligstøtten. </P>  \r\n\r\n<P>Af lovens § 40 fremgår, at såfremt der i løbet af året sker en væsentlig  \r\n\r\n og varig forhøjelse af den husstandsindkomst, der er anvendt ved beregningen,  \r\n\r\n skal boligstøtten omberegnes med virkning fra begyndelsen af den måned, der  \r\n\r\n følger nærmest efter ændringens indtræden. Dette samme gælder, såfremt der i  \r\n\r\n løbet af året sker en mindskelse af antallet af børn i husstanden eller en  \r\n\r\n nedsættelse af lejen. </P>  \r\n\r\n<P>Stk. 2: Indtræder ændringen med virkning fra den 1. i en måned, anses  \r\n\r\n ændringen for sket i den foregående måned. </P>  \r\n\r\n<P>Af § 41 fremgår, at har ansøgeren undladt at give meddelelse som omhandlet  \r\n\r\n i § 38, stk. 3, eller i øvrigt mod bedre vidende uberettiget oppebåret  \r\n\r\n boligstøtte, skal han eller hans dødsbo tilbagebetale det beløb, der er  \r\n\r\n oppebåret med urette. Kommunalbestyrelsen skal skriftligt gøre ham bekendt  \r\n\r\n med disse regler og med, at tilsidesættelse heraf kan medføre strafansvar.  \r\n\r\n</P>  \r\n\r\n<P>Det beløb, der er oppebåret med urette kan inddrives efter de regler, der  \r\n\r\n gælder for inddrivelse af personlige skatter. </P>  \r\n\r\n<P>I skrivelse dateret 1. november 1985 har boligstyrelsen til brug for Deres  \r\n\r\n sags afgørelse afgivet vejledende udtalelse, idet socialcentret har fremsendt  \r\n\r\n Deres sag til boligstyrelsen. Socialcentret ønskede bl.a. oplyst, hvorvidt  \r\n\r\n boligstyrelsen finder, at De på ansøgningstidspunktet havde pligt til at  \r\n\r\n oplyse om eventuelle ændringer i indtægtsgrundlaget til  \r\n\r\n boligsikringskontoret. </P>  \r\n\r\n<P>Boligstyrelsen har oplyst, at det er boligstyrelsens opfattelse, at en  \r\n\r\n boligsikringsmodtager har pligt til at oplyse om alle forhold, der kan  \r\n\r\n medføre ændringer i indkomsten, herunder også en evt. ansøgning om mulighed  \r\n\r\n for en ændret aflønning, således at kommunen har mulighed for at tage  \r\n\r\n forbehold ved udbetalingen af boligsikring. </P>  \r\n\r\n<P>A F G Ø R E L S E </P>  \r\n\r\n<P>Amtsankenævnet stadfæster socialforvaltningens afgørelse. </P>  \r\n\r\n<P>Ankenævnet finder under hensyntagen til det oplyste om, at De pr.  \r\n\r\n september 1983 har fået foretaget en efterbetaling fra den 1. april 1982 samt  \r\n\r\n endvidere en efterbetaling af overtimer fra november måned 1983, at det for  \r\n\r\n meget udbetalte i boligstøtte vil være tilbagebetalingspligtig, jfr.  \r\n\r\n boligstøttelovens § 41, jfr. samme lovs § 38, stk 3, idet De ved Deres  \r\n\r\n ansøgning om boligydelse samt ved merarbejdets indtræden skulle have oplyst  \r\n\r\n om de forhold, der på et senere tidspunkt medførte en ændring i Deres  \r\n\r\n indkomst, således at kommunen havde haft mulighed for at tage forbehold ved  \r\n\r\n udbetalingen af boligstøtte til Dem. </P>  \r\n\r\n<P>Nævnet finder derfor, at det er korrekt, at tilbagebetalingen er beregnet  \r\n\r\n til kr. 4.752 og skal bemærke, at en periodeopdeling med baggrund i  \r\n\r\n indtjening ved merarbejde ikke vil kunne give et gunstigere resultat med  \r\n\r\n hensyn til beregning af det tilbagebetalingspligtige beløb. </P>  \r\n\r\n<P>Ankenævnets afgørelse kan ikke indbringes for anden administrativ  \r\n\r\n myndighed. </P>  \r\n\r\n<P>Boligministeren kan dog optage en sag til behandling, når det skønnes, at  \r\n\r\n sagen er af principiel betydning. Anmodning herom kan inden 4 uger indgives  \r\n\r\n til Boligstyrelsen, Stormgade 10-12, 1450 København K. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>INGEN </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19850408501"
        },
        {
            "displayName": "Entydig dokumentidentifikation",
            "displayValue": "CA003262"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "4085"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "04/12/1985"
        },
        {
            "displayName": "Administrerende myndighed",
            "displayValue": "Det sociale ankenævn for Århus Amt"
        },
        {
            "displayName": "Ressortministeriets journalnummer",
            "displayValue": "904-19-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}