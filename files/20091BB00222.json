{
    "id": 131421,
    "title": "Forslag til folketingsbeslutning om oprettelse af Danmarks Frivilligkorps for Udvikling og Demokrati",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 222",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 14. april 2010 af Jeppe Kofod (S), Kirsten Brosbøl (S), Mette Gjerskov (S), Mogens Jensen (S), Mogens Lykketoft (S), John Dyrby Paulsen (S) og Julie Rademacher (S)</p>\n      <p class=\"TitelPrefiks1\">Forslag til folketingsbeslutning</p>\n      <p class=\"Titel2\">om oprettelse af Danmarks Frivilligkorps for Udvikling og Demokrati</p>\n      <p class=\"Tekst\">Folketinget opfordrer regeringen til at oprette et frivilligkorps efter forbillede i det amerikanske Peace Corps for derigennem at øge den folkelige deltagelse i arbejdet for udvikling og demokrati. Frivilligkorpsets skal have til formål at udsende danskere, der ønsker at deltage i udviklingsprojekter i udviklingslande for at</p>\n      <p>\n        <p class=\"Liste1\"><span class=\"Liste1Nr\" id=\"\">–</span> uddanne danskere om forholdene i udviklingslande, øge deres viden om og forståelse for globaliseringens konsekvenser og give dem et globalt udsyn,</p>\n        <p class=\"Liste1\"><span class=\"Liste1Nr\" id=\"\">–</span> fremme gensidig forståelse mellem danskere og andre folk og kulturer, herunder for at fremme demokrati og frihed, og</p>\n        <p class=\"Liste1\"><span class=\"Liste1Nr\" id=\"\">–</span> give danskere en mulighed for at engagere sig i verden og gennem en frivillig indsats hjælpe fattige mennesker til at få en bedre tilværelse.</p>\n      </p>\n      <p class=\"Tekst\">Udenrigsministeriet og Danida skal med inddragelse af de danske udviklingsorganisationer undersøge mulighederne for organiseringen af frivilligkorpset og på denne baggrund udarbejde et forslag hertil, som Folketingets partier skal tage stilling til. I udarbejdelsen af forslaget skal de trække på de mange erfaringer, andre lande og frivillige organisationer allerede har gjort på området. Af eksempler kan nævnes følgende: det amerikanske Peace Corps, der til dato har udsendt mere end 190.000 frivillige, det norske Fredskorps, der er fokuseret på virksomhedssamarbejde, og erfaringerne fra danske ngo’ers arbejde med ulandsfrivillige. I undersøgelserne skal desuden indgå, hvordan de frivillige sikres den bedst mulige forberedelse til opholdet, og hvordan de frivilliges indsamlede viden og erfaringer forankres bedst muligt i den danske befolkning efterfølgende.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><p class=\"Bemaerkninger\">Bemærkninger til forslaget</p>\n      <p class=\"Tekst\">Beslutningsforslaget er en lettere bearbejdet genfremsættelse af beslutningsforslag nr. B 197 fra folketingsåret 2008-09, se Folketingstidende (2008-09) tillæg A side 7972 og 7974.</p>\n      <p class=\"Tekst\">Danskere er i dag meget optagede af den globale ulighed og af globaliseringens muligheder og skyggesider. De ønsker at opleve en anden verden end deres egen, og de brænder for at gøre en forskel.</p>\n      <p class=\"Tekst\">Mange danske udviklingsorganisationer udsender allerede med succes et stigende antal personer og melder om en massiv efterspørgsel efter at arbejde frivilligt i udviklingslande.</p>\n      <p class=\"Tekst\">Derfor foreslås det, at der oprettes et dansk frivilligkorps for udvikling og demokrati. Frivilligkorpset skal give personer mulighed for at komme ud i verden som ambassadører for Danmark og lære mere om forholdene og globaliseringens konsekvenser for verdens fattigste befolkninger og lande, samtidigt med at de videregiver deres faglige kompetencer og praktiske færdigheder til fattige i udviklingslandene gennem deres frivillige indsats.</p>\n      <p class=\"TekstoverskriftVenstreBm\">Principper og målsætninger</p>\n      <p class=\"Tekst\">Frivilligkorpsets arbejde skal tage udgangspunkt i følgende principper og målsætninger:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Danskerne gøres globaliseringsparate, ved at de gives en viden om og forståelse for forholdene i udviklingslandene og det danske udviklingsarbejde.</p>\n        <p class=\"Liste1\"><span class=\"Liste1Nr\" id=\"\">–</span> Danmarks internationale omdømme forbedres ved at fremme gensidig forståelse mellem danskere og andre folk og kulturer samt fremme demokrati og frihed.</p>\n        <p class=\"Liste1\"><span class=\"Liste1Nr\" id=\"\">–</span> Sammenhængskraften og integrationen i det danske samfund styrkes, ved at de frivillige som udsendte ambassadører for Danmark i højere grad bliver bevidste om særkender i den danske kultur, samtidig med at de bliver bedre til at håndtere andre kulturer.</p>\n        <p class=\"Liste1\"><span class=\"Liste1Nr\" id=\"\">–</span> Mange danskeres ønske om via en frivillig indsats at bidrage til kapacitetsopbygning i udviklingslandene ved at videregive faglig viden og praktiske færdigheder til mennesker i udviklingslandene faciliteres.</p>\n        <p class=\"Liste1\"><span class=\"Liste1Nr\" id=\"\">–</span> Frivilligindsatsen skal ses som et ben i de danske traditioner for udviklings- og demokratiarbejde i udviklingslandene og medvirke til at gøre verden og dermed Danmark mere sikker ved at tage sig af de blødere sikkerhedstrusler som fattigdom, ulighed og forståelsesbarrierer, der giver sig udslag i fare for terror, voldelige konflikter og store flygtningestrømme.</p>\n      </p>\n      <p class=\"TekstoverskriftVenstreBm\">Indhold og organisering</p>\n      <p class=\"Tekst\">De frivillige udsendes for en længere periode, f.eks. 6-12 måneder, i forbindelse med egnede udviklings- og demokratiprojekter organiseret af Danida og/eller danske eller internationale ngo’er. Aktiviteterne kan spænde vidt, lige fra undervisning og oplysning til konkret hjælpearbejde. For at sikre maksimal videnoverførsel og gensidig forståelse foreslås det, at arbejdet som udgangspunkt sker i samarbejde med lokale organisationer i de pågældende lande.</p>\n      <p class=\"Tekst\">Arbejdet skal ligge inden for de områder, som traditionelt udviklings- og demokratiarbejde beskæftiger sig med. Det kan f.eks. være hjælp til bygning eller genopbygning af skoler og sundhedsklinikker, deltagelse i drikkevands- og sanitetssikringsprojekter, arbejde på børnehjem, hospitaler eller sundhedsklinikker, undervisning af børn og unge, oplysnings- og forebyggelsesarbejde vedrørende hiv/aids, malaria eller andre sygdomme, rettighedsbaseret arbejde og fortalervirksomhed samt undervisning og træning i brug af informationsteknologi.</p>\n      <p class=\"Tekst\">En vis egenbetaling kan indgå som et element. Som en del af opholdet skal de frivillige forud for udsendelse modtage grundig forberedende uddannelse i udviklingsarbejdets problematikker og forholdene i de lande, de skal besøge, således at de dels kan sætte deres erfaringer ind i et større perspektiv, dels er klædt godt på til mødet med fremmede lande og kulturer. Uddannelsesdelen kan eventuelt foregå i samarbejde med danske højskoler eller andre uddannelsesinstitutioner. Det bør endvidere tilstræbes, at de frivillige efter deres udsendelse deltager i oplysnings- og debataktiviteter om deres oplevelser og erfaringer som f.eks. foredrag, undervisning m.m. i folkeskoler. Formålet er at få forankret de frivilliges erfaringer og viden i den danske befolkning for derigennem at øge danskernes viden om udviklingsarbejdet og bidrage til en kvalificeret, folkeligt forankret debat om emnet.</p>\n      <p class=\"Tekst\">For at blive udsendt som frivillig skal man være over 18 år. Dermed har man muligheden for at blive sendt ud som frivillig efter færdiggørelsen af en ungdomsuddannelse eller efter en del af ens videregående eller faglige uddannelse. Det bør også undersøges, om opholdet kan planlægges i samarbejde med uddannelsesinstitutioner og eventuelt indgå som en meritgivende del af en videregående eller faglig uddannelse. Det kunne f.eks. ske i form af praktik i forbindelse med uddannelsen til murer, tømrer, vvs-installatør, mekaniker, vandingeniør, energiingeniør, miljøingeniør og andre former for ingeniør, arkitekt, landbrugskyndig, alle typer sundhedsarbejder, laborant eller lærer. Et andet eksempel kunne være oprettelse af en projektbank under frivilligkorpset, som kunne bidrage med ideer til specialer og lign., hvor de studerende får mulighed for at arbejde med projekterne/specialerne i udviklingslandene som udsendte gennem frivilligkorpset. Et eksempel kunne være ingeniørstuderende, der som speciale arbejder med at finde en konkret løsning på et aktuelt problem eller behov i et udviklingsland.</p>\n      <p class=\"Tekst\">Forslaget er dog ikke begrænset til kun at omfatte de unge. Andre aldersgrupper efterspørger også at blive sendt ud i verden som frivillige, og forslaget er derfor rettet bredt mod alle aldersgrupper. Eksempelvis er der flere ældre, som ønsker at være frivillige, og de har tilmed en lang række kompetencer og erfaringer, som kan være nyttige. Der mangler ofte fagspecialister til udviklingsarbejdet, og det er derfor vigtigt også at inddrage færdiguddannede og erfarne fagfolk i frivilligkorpset.</p>\n      <p class=\"Tekst\">De frivilliges opgaver vil i høj grad afhænge af deres personlige kompetencer og faglige viden. Nogle projekter og opgaver vil kræve, at de frivillige har basale faglige kompetencer inden for det felt, de skal arbejde med, men mange opgaver vil kunne løses med de kompetencer, som er erhvervet gennem ungdomsuddannelser, eventuelt i kombination med et kortere træningsforløb i Danmark og/eller på udsendelsesstedet. De danske frivillige skal naturligvis kun operere i områder, hvor sikkerheden er tilstrækkelig god.</p><p class=\"SkriftligFremsaettelse\">Skriftlig fremsættelse</p>\n      <p class=\"Fremsaetter\"><span class=\"Bold\">Jeppe Kofod </span>(S):</p>\n      <p class=\"Tekst2\">\n        <div>Som ordfører for forslagsstillerne tillader jeg mig herved at fremsætte:</div>\n      </p>\n      <p class=\"ForslagsTitel\">Forslag til folketingsbeslutning om oprettelse af Danmarks Frivilligkorps for Udvikling og Demokrati.</p>\n      <p class=\"ForslagsNummer\">(Beslutningsforslag nr. B 222).</p>\n      <p class=\"Tekst2\">\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 222",
            "stateLabel": "Bortfaldet",
            "references": [
                {
                    "shortName": "2009/1 BSF 222",
                    "title": "Forslag til folketingsbeslutning om oprettelse af Danmarks Frivilligkorps for Udvikling og Demokrati",
                    "presentationName": "Beslutningsforslag som fremsat",
                    "documentTypeId": 480,
                    "documentId": 131421,
                    "eliUri": "/eli/ft/20091BB00222",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b222/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/04/2010"
        },
        {
            "displayName": "Accession",
            "displayValue": "20091BB00222"
        },
        {
            "displayName": "Entydig dokumentidentifikation",
            "displayValue": "AX012089"
        },
        {
            "displayName": "Dato for førstegangsindlæggelse",
            "displayValue": "15/04/2010"
        },
        {
            "displayName": "Dato for indlæggelse",
            "displayValue": "15/04/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "222"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}