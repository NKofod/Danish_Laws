{
    "id": 78437,
    "title": "Bekendtgørelse om opdræt af ræve ",
    "documentTypeId": "60",
    "isSagsforlobPeriodValid": false,
    "shortName": "BEK nr 996 af 14/12/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om opdræt af ræve </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 1, stk. 3, § 4, stk. 2 og 3, § 5, § 8 og § 15, stk. 3, i lov  \r\n\r\n nr. 341 af 14. maj 1992 om opdræt af vildt og ræve og tekstanmærkning nr. 59  \r\n\r\n ad § 24 på finansloven for 1996 samt efter bemyndigelse fra landbrugs- og  \r\n\r\n fiskeriministeren fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen finder anvendelse på opdræt af  \r\n\r\n ræve i buranlæg (rævefarme). </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> En rævefarm skal før ibrugtagning af ejeren  \r\n\r\n anmeldes til registrering i Veterinærdirektoratet. </P>  \r\n\r\n<P CLASS=STK> <I>Stk. 2. </I> Anmeldelse skal foretages på et skema  \r\n\r\n rekvireret i Veterinærdirektoratet, Rolighedsvej 25, 1958 Frederiksberg C.  \r\n\r\n</P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ejeren af en registreret rævefarm skal  \r\n\r\n skriftligt underrette Veterinærdirektoratet om adresseændring, ejerskifte,  \r\n\r\n bortforpagtning eller ophør med rævehold senest en måned efter, at ændringen  \r\n\r\n er sket. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Bure til ræve skal være fremstillet af  \r\n\r\n galvaniseret, rustfrit, plastbelagt eller andet vejrbestandigt materiale.  \r\n\r\n</P>  \r\n\r\n<P CLASS=STK> <I>Stk. 2. </I> Bure af tråd skal opfylde kravene til  \r\n\r\n maskevidde og trådtykkelse i bilag 1. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Et bur til et avlsdyr eller til to ungdyr fra  \r\n\r\n fravænning til pelsning skal have en højde på mindst 75 cm og et bundareal på  \r\n\r\n mindst 1 m2. </P>  \r\n\r\n<P CLASS=STK> <I>Stk. 2. </I> Buret skal være forsynet med enten: </P>  \r\n\r\n<UL CLASS=PLAIN-LIST>  \r\n\r\n<LI>1) En hylde anbragt i burets øverste halvdel, hvorpå ræven skal kunne  \r\n\r\n ligge. Hylden skal have et bundareal på mindst 35x35 cm og være afskærmet af  \r\n\r\n to sammenstødende sider bestående af ugennemsigtigt materiale. Bunden skal  \r\n\r\n være af fast materiale eller kraftigt net eller </LI>  \r\n\r\n<LI>2) en kasse, som har et bundareal på mindst 1225 cm2 og en højde på  \r\n\r\n mindst 30 cm, og som har en sådan form og placering, at ræven uhindret kan gå  \r\n\r\n både ind i og op på kassen. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> I farme, hvor befrugtning sker ved naturlig  \r\n\r\n parring, er det i parringssæsonen tilladt at tage hylden eller kassen ud af  \r\n\r\n buret, hvori parring skal foregå. Kassen eller hylden skal genindsættes, så  \r\n\r\n snart buret ikke længere benyttes til parring. </P>  \r\n\r\n<P CLASS=STK> <I>Stk. 4. </I> Veterinærdirektoratet kan i særlige tilfælde  \r\n\r\n dispensere fra kravet til burhøjden i stk. 1. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Et bur til en tæve med hvalpe over 4 uger skal  \r\n\r\n have en højde på mindst 75 cm og et bundareal på mindst 2 m2. </P>  \r\n\r\n<P CLASS=STK> <I>Stk. 2. </I> Buret skal være forsynet med en redekasse med  \r\n\r\n en højde på mindst 35 cm og et bundareal på mindst 40x50 cm (indvendige mål).  \r\n\r\n</P>  \r\n\r\n<P CLASS=STK> <I>Stk. 3. </I> Veterinærdirektoratet kan i særlige tilfælde  \r\n\r\n dispensere fra kravene til højde i stk. 1 og 2. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Buranlæg i åbne haller skal være omgivet af et  \r\n\r\n hegn, der opfylder kravene i bilag 2. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Bure og hegn skal holdes i forsvarlig stand.  \r\n\r\n</P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Personer, der forestår driften af et opdræt af  \r\n\r\n ræve, skal have gennemgået et af Veterinærdirektoratet godkendt kursus i  \r\n\r\n ræveopdræt. Kurset skal være gennemgået inden 1 år efter, at den pågældende  \r\n\r\n har overtaget ansvaret for driften. </P>  \r\n\r\n<P CLASS=STK> <I>Stk. 2. </I> Undtaget fra kravet i stk. 1 er personer, der  \r\n\r\n kan dokumentere, at de inden for de sidste 10 år fra datoen for ansøgning om  \r\n\r\n fritagelse for kursus har forestået driften af et ræveopdræt i mindst 2 år.  \r\n\r\n Opdrættet skal have været på mindst 25 årstæver. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> En rævefarm underkastes rutinemæssigt uanmeldt  \r\n\r\n tilsyn af Veterinærdirektoratet. </P>  \r\n\r\n<P CLASS=STK> <I>Stk. 2. </I> Såfremt forholdene måtte give anledning hertil,  \r\n\r\n kan yderligere tilsynsbesøg aflægges. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Til dækning af udgifterne ved registrering af  \r\n\r\n et rævehold, jf. § 2, opkræves et gebyr på 320,00 kr. </P>  \r\n\r\n<P CLASS=STK> <I>Stk. 2. </I> Til dækning af udgifterne ved det i § 10, stk.  \r\n\r\n 1, nævnte tilsyn opkræves en årlig afgift på 595,00 kr. Herudover betales der  \r\n\r\n i forbindelse med aflæggelsen af de i § 10, stk. 2, nævnte tilsynsbesøg  \r\n\r\n 350,00 kr. for første påbegyndte time. For hver efterfølgende påbegyndte  \r\n\r\n halve time betales 175,00 kr. </P>  \r\n\r\n<P CLASS=STK> <I>Stk. 3. </I> For erindringsskrivelser vedrørende ikke  \r\n\r\n rettidig betaling opkræves et gebyr på 40 kr. </P>  \r\n\r\n<P CLASS=STK> <I>Stk. 4. </I> Ved for sen betaling opkræves 1,3 pct. pr.  \r\n\r\n påbegyndt måned fra kravets forfaldsdag. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Med bøde eller hæfte straffes den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder §§ 2-4, § 5, stk. 1 og 2 og stk. 3, 2. pkt., § 6, stk. 1 og  \r\n\r\n 2, §§ 7 og 8 og § 9, stk. 1, eller </LI>  \r\n\r\n<LI>2) undlader at overholde vilkår fastsat efter § 5, stk. 4, og § 6, stk.  \r\n\r\n 3. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> For en overtrædelse, der begås af et  \r\n\r\n aktieselskab, andelsselskab, anpartsselskab eller lignende, kan der i medfør  \r\n\r\n af § 15, stk. 4, i lov om opdræt af vildt og ræve pålægges selskabet som  \r\n\r\n sådant bødeansvar. Er overtrædelsen begået af en kommune eller et kommunalt  \r\n\r\n fællesskab, jf. § 60 i lov om kommunernes styrelse, kan der efter samme  \r\n\r\n bestemmelse pålægges kommunen eller det kommunale fællesskab bødeansvar. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 1. januar  \r\n\r\n 1996. </P>  \r\n\r\n<P CLASS=STK> <I>Stk. 2. </I> For rævefarme, der er etableret før den 1.  \r\n\r\n oktober 1993, træder reglerne i § 5, stk. 1, og § 6, stk. 1, dog først i  \r\n\r\n kraft den 1. januar 1997. </P>  \r\n\r\n<P CLASS=STK> <I>Stk. 3. </I> Samtidig ophæves bekendtgørelse nr. 736 af 10.  \r\n\r\n september 1993 om opdræt af ræve. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Veterinærdirektoratet, den 14. december  \r\n\r\n 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Erik Stougaard </P>  \r\n\r\n<P CLASS=MINISTER ALIGN=RIGHT>/ Henrik Curtz </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P> <I>Krav til bure af tråd</I>  </P>  \r\n\r\n<UL CLASS=PLAIN-LIST>  \r\n\r\n<LI>1) Sidetråd og overtråd skal have en trådtykkelse på mindst 2,1 mm eller  \r\n\r\n 2,05/1,75 mm (forstærket tråd) og en maskevidde på højst 1x1 tomme1). </LI>  \r\n\r\n<LI>2) Skillerumstråd skal have en trådtykkelse på mindst 1,6 mm og en  \r\n\r\n maskevidde på højst 1x1 tomme1). </LI>  \r\n\r\n<LI>3) Bundtråd skal have en trådtykkelse på mindst 2,45 mm og en maskevidde  \r\n\r\n på højst 1x11/2 tomme1). </LI>  \r\n\r\n</UL>  \r\n\r\n<P>Som bundtråd kan endvidere anvendes en plastbelagt sekskantet tråd med  \r\n\r\n målene 30 mmx2,00/2,50 mmx42 tommer1). </P>  \r\n\r\n<P>Andre trådtyper skal være godkendt af Veterinærdirektoratet. </P>  \r\n\r\n<P>--------------------------------- </P>  \r\n\r\n<UL CLASS=PLAIN-LIST>  \r\n\r\n<LI>1) 1 tomme = 2,54 cm </LI>  \r\n\r\n</UL>  \r\n\r\n<P> <B>Bilag 2</B>  </P>  \r\n\r\n<P> <I>Krav til hegnet omkring åbne rævehaller</I>  </P>  \r\n\r\n<UL CLASS=PLAIN-LIST>  \r\n\r\n<LI>1) Rævefarmen skal være omgivet af et hegn med en højde på mindst 150 cm.  \r\n\r\n</LI>  \r\n\r\n<LI>2) Burene skal være anbragt i rævehaller eller være vandtæt overdækket på  \r\n\r\n anden måde. Ved placering af bure og haller må rævenes flugtmuligheder over  \r\n\r\n hegnet ikke øges. Hvis der opbevares redskaber, foder, affald eller lignende  \r\n\r\n inden for hegnet, skal dette anbringes, så det ikke øger rævenes  \r\n\r\n flugtmuligheder over hegnet. </LI>  \r\n\r\n<LI>3) Mindst 50 cm af hegnsmaterialet skal være ført ned i jorden. </LI>  \r\n\r\n<LI>4) Såfremt hegnet består af trådnet eller træ, skal de øverste 50 cm  \r\n\r\n indvendigt være beklædt med en blikplade eller andet glat materiale eller  \r\n\r\n foroven være forsynet med en 25-30 cm bred, vandret ombøjning ind mod farmen.  \r\n\r\n</LI>  \r\n\r\n<LI>5) Såfremt der anvendes mur, cementplade eller lignende, skal hegnet  \r\n\r\n indvendigt være så glat, at rævene ikke kan klatre op ad det. </LI>  \r\n\r\n</UL>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/1995"
        },
        {
            "displayName": "Accession",
            "displayValue": "B19950099605"
        },
        {
            "displayName": "Entydig dokumentidentifikation",
            "displayValue": "CM037646"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/09/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "996"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "14/12/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugs- og Fiskerimin., Veterinærdir., j.nr. 2a 10-122/95 og JK 10-6/95"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}