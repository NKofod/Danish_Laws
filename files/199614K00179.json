{
    "id": 108415,
    "title": "1996 BTL 179   BETÆNKNING OVER FORSLAG TIL LOV OM GENNEMFØRELSE AF EUROPOLKONVENTIONEN     NR L 179 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 179",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 179 </P>  \r\n\r\n<P></P>  \r\n\r\n<P>Betænkning over Forslag til lov om gennemførelse af Europolkonventionen  \r\n\r\n<BR>  \r\n\r\n Nr L 179 1996-97, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19970520 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget anmoder om, at lovforslaget henvises til fornyet  \r\n\r\n udvalgsbehandling efter 2. behandling. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Socialistisk Folkepartis, Enhedslistens,  \r\n\r\n Fremskridtspartiets og Dansk Folkepartis medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Et mindretal inden for mindretallet (Socialistisk Folkepartis medlem af  \r\n\r\n udvalget) er imod den opbygning, som Europol hviler på. Skal kriminalitet  \r\n\r\n bekæmpes, herunder grænseoverskridende kriminalitet, findes der mange andre  \r\n\r\n muligheder end den mulighed, der nu lægges op til via Europol og de  \r\n\r\n databaser, som bliver resultatet. </P>  \r\n\r\n<P>SF mener samtidig, at der er et problem i forhold til grundlovens § 20.  \r\n\r\n</P>  \r\n\r\n<P>Ved tiltrædelse af en konvention af denne karakter, hvor det drejer sig om  \r\n\r\n at tildele EF-Domstolen præjudiciel kompetence, bindes de danske domstole,  \r\n\r\n omend det erkendes, at de ikke fratages kompetencen til træffe danske  \r\n\r\n afgørelser, hvis de vel at mærke er i overensstemmelse med EF-Domstolens  \r\n\r\n afgørelse. På den baggrund er det SF's opfattelse, at der er en betydelig  \r\n\r\n usikkerhed om, hvorvidt man kan ratificere præjudiciel forelæggelse for  \r\n\r\n EF-Domstolen, som der findes i Europolprotokollen, uden at benytte den  \r\n\r\n procedure, som er foreskrevet i grundlovens § 20. </P>  \r\n\r\n<P>Et andet mindretal inden for mindretallet (Enhedslistens medlem af  \r\n\r\n udvalget) udtaler, at partiet ikke er imod bekæmpelse af kriminalitet,  \r\n\r\n hverken når den finder sted i Danmark eller udlandet. Men Enhedslisten er  \r\n\r\n imod, at der opbygges institutioner og strukturer som dem, der er skitseret i  \r\n\r\n Europolkonventionen. Enhedslistens kritik retter sig imod mange enkeltheder i  \r\n\r\n selve konstruktionen af Europol. Kritikken har været fremført mange gange og  \r\n\r\n vedrører især de retssikkerhedsmæssige aspekter af de registre, som er  \r\n\r\n indbygget i konventionen. </P>  \r\n\r\n<P>Men også fra en principiel vinkel er der efter Enhedslistens opfattelse  \r\n\r\n grund til at fremhæve følgende: </P>  \r\n\r\n<P>For det første er den måde, vedtagelsen af Europolkonventionen finder sted  \r\n\r\n på, efter Enhedslistens opfattelse meget betænkelig. Der er tale om, at  \r\n\r\n Folketinget skal tage stilling til et meget vidtgående og omfattende  \r\n\r\n samarbejde, uden at alle dele af dette samarbejde er kendt for Folketinget.  \r\n\r\n Konventionen er på flere punkter ikke færdigudarbejdet, men skal suppleres  \r\n\r\n med forskellige udfyldelsesbestemmelser. Som det fremgår af svaret på  \r\n\r\n udvalgets spørgsmål nr. 2, jf. bilag 9, er i hvert fald 10 af disse nærmere  \r\n\r\n uddybninger af konventionen ikke færdige, ja for nogle er der endog tale om,  \r\n\r\n at de endnu ikke foreligger i udkast. Det forekommer derfor helt uforståeligt  \r\n\r\n og for Enhedslisten ganske uacceptabelt, at konventionen forelægges til  \r\n\r\n vedtagelse i så ufærdig en form. Det sætter et alvorligt spørgsmålstegn ved  \r\n\r\n det demokratiske i hele processen, og det er dybt problematisk set fra  \r\n\r\n Enhedslistens synspunkt, at et flertal i Folketinget på denne måde  \r\n\r\n &#187;køber katten i sækken&#171; og sender Danmark ind i et forpligtende  \r\n\r\n samarbejde uden at kende dets grundlag og rammer fuldt ud. </P>  \r\n\r\n<P>I det lys har Enhedslisten derfor bemærket sig svaret på spørgsmål nr. 6,  \r\n\r\n jf. bilag 9, hvoraf det fremgår, &#187;at sager, som vedrører Europol, og som  \r\n\r\n behandles på formelle eller uformelle møder i Rådet (retlige og indre  \r\n\r\n anliggender), skal forelægges for de to udvalg efter de angivne  \r\n\r\n retningslinjer&#171;. Denne tilkendegivelse betyder efter Enhedslistens  \r\n\r\n opfattelse, at afgørende beslutninger i Europol, som har betydning for  \r\n\r\n Danmark, skal sanktioneres i Folketingets relevante udvalg. </P>  \r\n\r\n<P>Europolkonventionen er forsynet med en protokol, som overlader til  \r\n\r\n EF-Domstolen at træffe præjudicielle afgørelser. Danske domstole vil i  \r\n\r\n konkrete sager være forpligtet til at lægge EF-Domstolens præjudicielle  \r\n\r\n afgørelser til grund, det vil sige, at disse afgørelser vil være normativt  \r\n\r\n bindende for danske domstole. Med andre ord vil præjudicielle EF-domme være  \r\n\r\n en del af gældende dansk ret og vil altså være pligtskabende for danske  \r\n\r\n borgere og virksomheder. Som følge heraf vil der være tale om  \r\n\r\n suverænitetsafgivelse i grundlovens forstand, hvilket ikke kan finde sted med  \r\n\r\n hjemmel i grundlovens § 19, men kræver brug af grundlovens § 20. </P>  \r\n\r\n<P>En vedtagelse af lovforslaget i den nuværende udformning vil således efter  \r\n\r\n Enhedslistens opfattelse være i strid med grundloven. </P>  \r\n\r\n<P>Endelig finder Enhedslisten, at hele håndteringen af spørgsmålet om  \r\n\r\n Europols operative beføjelser er helt uacceptabel. Efter konventionen har  \r\n\r\n Europol kun til opgave at udarbejde analyser af kriminelle forhold, som de  \r\n\r\n nationale politimyndigheder kan bruge i deres efterforskning. Men dette  \r\n\r\n grundtræk ved konventionen, som Enhedslisten hele tiden har tvivlet på  \r\n\r\n oprigtigheden af, har med de seneste beslutninger om at tillægge Europol  \r\n\r\n &#187;operativ kapacitet&#171; fået en drejning, som betyder, at der i  \r\n\r\n virkelighedens verden er skabt et grundlag for opbygningen af det  \r\n\r\n unionspolitikorps, som ikke mindst Tysklands forbundskansler, Helmut Kohl,  \r\n\r\n har været en varm fortaler for. For Enhedslisten er denne udvikling ikke  \r\n\r\n overraskende, da partiet hele tiden har betvivlet holdbarheden i de  \r\n\r\n forsikringer, som er blevet udstedt om, at det ikke var formålet at skabe et  \r\n\r\n unionspoliti. Men over for befolkningen er det utroværdigt og politisk  \r\n\r\n uhærderligt at foregive, at der ikke er tale om et sådant projekt, når alle  \r\n\r\n bestræbelser viser det modsatte. </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Helen Jørgensen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Sonja Albrink (CD) Birthe Rønn  \r\n\r\n Hornbech (V) Inge Dahl-Sørensen (V) Svend Aage Jensby (V) Kristian Thulesen  \r\n\r\n Dahl (DF) Helge Adam Møller (KF) John Vinther (KF) Gitte Seeberg (KF) Tom  \r\n\r\n Behnke (FP) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til justitsministeren, som denne har </P>  \r\n\r\n<P>besvaret skriftligt og mundtligt. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Socialistisk Folkepartis, Fremskridtspartiets og  \r\n\r\n Enhedslistens medlemmer af udvalget) indstiller lovforslaget til  \r\n\r\n<I>forkastelse.</I>  </P>  \r\n\r\n<P>Et mindretal inden for mindretallet (Enhedslistens medlem af udvalget) har  \r\n\r\n over for regeringen under samråd i såvel Folketingets Retsudvalg som  \r\n\r\n Europaudvalg påpeget, at reglerne om Europols databaser ikke vil forhindre,  \r\n\r\n at dansk politi får adgang til oplysninger, som efter dansk lov ikke må  \r\n\r\n indsamles, registreres eller bruges af danske myndigheder. Det drejer sig  \r\n\r\n bl.a. om oplysninger fra andre lande om danskeres politiske holdninger og  \r\n\r\n sexuelle orientering m.v. </P>  \r\n\r\n<P>Det står klart, at sådanne oplysninger vil kunne registreres i bl.a.  \r\n\r\n Europols kommende registre om terrorisme. EU har ikke kunnet finde en  \r\n\r\n definition på begrebet terrorisme, og det betyder efter Enhedslistens  \r\n\r\n opfattelse, at der åbnes for registrering af politiske aktiviteter, som i  \r\n\r\n Danmark vil være fuldt lovlige. </P>  \r\n\r\n<P>Samtidig står det fast, at der vil være ringe kontrol med de danske  \r\n\r\n forbindelsesofficerers brug af oplysninger, som de henter i Europols  \r\n\r\n databaser. Det påregnes, at der kun i ti pct. af tilfældene vil ske en  \r\n\r\n registrering, når en bruger går ind i Europols registre. </P>  \r\n\r\n<P>EU-landenes justitsministre behandler i øjeblikket kommende regler om  \r\n\r\n immunitet for Europols direktør og medarbejdere. Det fremgår af disse regler,  \r\n\r\n at Europolmedarbejderes immunitet kun kan hæves af Europols direktør. Det  \r\n\r\n betyder, at det i praksis vil være næsten umuligt at retsforfølge  \r\n\r\n Europolmedarbejdere for embedsforseelser. Direktøren for Europol kan kun  \r\n\r\n retsforfølges, hvis Europols styrelsesråd hæver direktørens immunitet. I  \r\n\r\n realiteten er den retlige kontrol med Europol altså overladt til Europol  \r\n\r\n selv. Det er efter Enhedslistens opfattelse dybt bekymrende, at der oprettes  \r\n\r\n en politisk efterretningstjeneste, hvis medarbejdere i praksis ikke kan  \r\n\r\n retsforfølges, hvis de overtræder lovene. </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Lissa Mathiasen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Sonja Albrink (CD) Birthe Rønn  \r\n\r\n Hornbech (V) Inge Dahl-Sørensen (V) Svend Aage Jensby (V) Erling Oxdam (V)  \r\n\r\n Helge Adam Møller (KF) John Vinther (KF) Gitte Seeberg (KF) Tom Behnke (FP)  \r\n\r\n</I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/06/1997"
        },
        {
            "displayName": "Accession",
            "displayValue": "199614K00179"
        },
        {
            "displayName": "Entydig dokumentidentifikation",
            "displayValue": "CL007864"
        },
        {
            "displayName": "Dato for førstegangsindlæggelse",
            "displayValue": "19/06/1997"
        },
        {
            "displayName": "Dato for indlæggelse",
            "displayValue": "19/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "179"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}