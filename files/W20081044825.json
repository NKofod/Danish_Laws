{
    "id": 126923,
    "title": "Klage over vagtlæger manglende diagnosticering af meningitis",
    "documentTypeId": "240",
    "isSagsforlobPeriodValid": true,
    "shortName": "KEN nr 10448 af 02/07/2008",
    "documentHtml": "<div class=\"bjelke\">Den fulde tekst</div><p class=\"Titel2\">Klage over vagtlæger manglende diagnosticering af meningitis</p>\r\n      <p class=\"TekstV\">Patientklagenævnet finder ikke grundlag for at kritisere vagtlæge A for hendes behandling af &lt;****&gt; den 21. april 2005 i dennes hjem, jf. lægelovens § 6.</p>\r\n      <p class=\"TekstV\">Patientklagenævnet finder ikke grundlag for at kritisere vagtlæge B for hans behandling af &lt;****&gt; den 23. april 2005 i dennes hjem, jf. lægelovens § 6.</p>\r\n      <p class=\"Tekstoverskrift\">Hændelsesforløb</p>\r\n      <p class=\"TekstV\">Den 1. marts 2005 blev &lt;****&gt;opereret på &lt;****&gt; i rygmarvsbedøvelse (epiduralanæstesi), hvor hun fik fjernet livmoder og æggestokke. Hun blev udskrevet den 3. marts 2005. Den 5. marts 2005 var &lt;****&gt;øm i nakken og havde kraftig hovedpine, hvorfor hun henvendte sig på skadestuen. Hun blev genindlagt og fik foretaget en såkaldt ”blod patch” med nogen effekt og udskrevet samme dag.</p>\r\n      <p class=\"TekstV\">De følgende dage tiltog generne, og den 19. april 2005 havde &lt;****&gt;kraftig hovedpine, kraftig ømhed i nakken, kvalme, hyppige opkastninger, var ekstremt lys- og lydfølsom og måtte ligge i sengen. Hun forsøgte behandling med migrænemedicin (Imigran) uden effekt.</p>\r\n      <p class=\"TekstV\">På grund af vedvarende gener blev hun den 21. april 2005 tilset af vagtlæge A, der ordinerede behandling med kvalmestillende medicin (Primperan stikpille) og herefter smertestillende medicin i form af Nobligan 50 mg. Endvidere rådede hun til at kontakte lægevagten igen, hvis behandlingen ikke havde effekt.</p>\r\n      <p class=\"TekstV\">Den 22. april 2005 havde &lt;****&gt;tiltagende gener, ægtefællen fandt hende svær at kontakte, og hun virkede ukoncentreret. Behandling med Nobligan havde tvivlsom effekt.</p>\r\n      <p class=\"TekstV\">Den 23. april 2005 blev vagtlæge B tilkaldt, idet symptomerne var uændrede. Vagtlæge B fandt, at situationen var uholdbar, hvorfor &lt;****&gt;blev akut indlagt på neurologisk afdeling, &lt;****&gt;. Hun var ved indlæggelsen medtaget, sløj, kunne dog vækkes og svare relevant. Hun var let stiv i nakken. Det blev foretaget CT-scanning, der viste absces og ødemer i hjernen.</p>\r\n      <p class=\"Tekstoverskrift\">Klagen</p>\r\n      <p class=\"TekstV\">Der er klaget over følgende:</p>\r\n      <p class=\"TekstV\">1. At vagtlægen den 21. april 2005 kl. 19.30 ikke foretog en korrekt behandling af &lt;****&gt;.</p>\r\n      <p class=\"TekstV\">Det er anført, at vagtlægen, på trods af &lt;****&gt;s symptomer i form af voldsom hovedpine, kraftig ømhed i nakken, kvalme, hyppige opkastninger samt ekstrem lys- og lydfølsomhed, undlod at foretage en nærmere undersøgelse af hende. Vagtlægen mente, at &lt;****&gt; led af migræne og ordinerede 2 stk. Nobligan. &lt;****&gt; fik efterfølgende konstateret meningitis, absces og ødemer i hjernen.</p>\r\n      <p class=\"TekstV\">2. At vagtlægen den 23. april 2005 kl. 9.00 ikke foretog en korrekt behandling af &lt;****&gt;.</p>\r\n      <p class=\"TekstV\">Det er anført, at vagtlægen, på trods af &lt;****&gt;s symptomer i form af voldsom hovedpine, kraftig ømhed i nakken, kvalme, hyppige opkastninger samt ekstrem lys- og lydfølsomhed, undlod at foretage en nærmere undersøgelse af hende. Vagtlægen mente, at &lt;****&gt; led af migræne. &lt;****&gt; fik efterfølgende konstateret meningitis, absces og ødemer i hjernen.</p>\r\n      <p class=\"Tekstoverskrift\">Nævnets afgørelse af 1. og 2. klagepunkt</p>\r\n      <p class=\"TekstV\">Vagtlæge A har ikke overtrådt lægelovens § 6 ved sin behandling af &lt;****&gt; den 21. april 2005 i dennes hjem.</p>\r\n      <p class=\"TekstV\">Vagtlæge B har ikke overtrådt lægelovens § 6 ved sin behandling af &lt;****&gt; den 23. april 2005 i dennes hjem.</p>\r\n      <p class=\"Tekstoverskrift\">Begrundelse</p>\r\n      <p class=\"TekstV\">Det fremgår af journalen af den 21. april 2005, at vagtlægen telefonisk blev kontaktet, idet &lt;****&gt; havde kastet op i to dage, hun havde meget kraftig hovedpine, og fik meget medicin Imigran samt noget fra sygehuset (stikpiller). Videre fremgår det, at &lt;****&gt; var sygeplejerske, at hun havde det meget skidt, og at ægtefællen var bekymret. Endvidere fremgår det, at &lt;****&gt; havde haft gener siden epiduralbedøvelsen, og efterfølgende havde været inde til såkaldt blodpath. Den visiterende vagtlæge ordinerede hjemmebesøg af vagtlæge.</p>\r\n      <p class=\"TekstV\">Det fremgår videre at journalen af den 21. april 2005, at &lt;****&gt; i hjemmet blev tilset af vagtlæge A, som noterede, at &lt;****&gt; de sidste tre dage havde haft kraftig hovedpine, og at hun havde prøvet Imigran uden effekt. Videre fremgår det, at vagtlæge A fandt, at &lt;****&gt; ikke var nakkestiv, at hendes pupiller var ens, at hendes blodtryk var næsten normalt (140/80), og at der var normal kraft og følelse i arme og ben. Vagtlæge A ordinerede kvalmestillende behandling med Primperan og derefter smertestillende behandling med 50 mg Nobligan. Vagtlægen skulle kontaktes igen, hvis der ingen effekt var af medicinen.</p>\r\n      <p class=\"TekstV\">Ifølge klager foretog vagtlæge A ikke en klinisk undersøgelse, idet hun på intet tidspunkt rørte ved &lt;****&gt;. Undersøgelserne, som noteret i journalen, fandt ikke sted.</p>\r\n      <p class=\"TekstV\">Nævnet har lagt oplysningerne i journalen til grund for sin vurdering af sagen.</p>\r\n      <p class=\"TekstV\">Det fremgår af journalen af den 23. april 2005, at vagtlægen atter blev kontaktet, idet &lt;****&gt; havde haft meget kraftig migræne i fem dage, og der ingen effekt havde været af behandlingen den 21. april 2005. Videre fremgår det, at en vagtlæge skulle tilse &lt;****&gt;, og at man skulle overveje indlæggelse.</p>\r\n      <p class=\"TekstV\">Af journalen af den 23. april 2005 fremgår det, at &lt;****&gt; blev set af vagtlæge B, og at han noterede, at situationen var uholdbar. Efter aftale med neurologisk afdeling på &lt;****&gt;blev &lt;****&gt; indlagt.</p>\r\n      <p class=\"TekstV\">Ifølge klagen kontaktede vagtlæge B neurologisk afdeling efter tilskyndelse fra &lt;****&gt;s ægtefælle.</p>\r\n      <p class=\"TekstV\">Nævnet kan oplyse, at meningitis er en hjernehindebetændelse, som kan skyldes bakterier eller virus. I de fleste tilfælde kan det være vanskeligt at udrede, hvordan infektionen er kommet ind i centralnervesystemet, men i efterforløbet af rygmarvspunktur eller bedøvelse, hvor der har været instrumenter stukket ind i centralnervesystemet, er infektion en komplikation, man skal være opmærksom på. Nævnet kan videre oplyse, at symptomerne foruden hovedpine er feber, nakke-/rygstivhed, opkastning og påvirket bevidsthedsniveau. Ved den bakterielle infektion behandles med antibiotika, og patienten skal indlægges straks på mistanke til hurtig undersøgelse og behandling.</p>\r\n      <p class=\"TekstV\">Det er nævnets opfattelse, at vagtlæge A foretog en dækkende klinisk undersøgelse af &lt;****&gt; med undersøgelse af blodtryk, nakke, pupiller, muskelkraft og følesans. Da der ikke var alarmerende symptomer, som eksempelvis feber og nakkestivhed, blev der forsøgt behandling af kvalme, opkastning og hovedpine, ligesom &lt;****&gt; fik besked om fornyet henvendelse ved manglende effekt.</p>\r\n      <p class=\"TekstV\">På baggrund af ovenstående finder nævnet, at vagtlæge A har handlet i overensstemmelse med almindelig anerkendt faglig standard ved sin behandling af &lt;****&gt; den 21. april 2005 i dennes hjem.</p>\r\n      <p class=\"TekstV\">Endvidere finder nævnet, at vagtlæge B ved at foranstalte indlæggelse har handlet i overensstemmelse med almindelig anerkendt faglig standard ved sin behandling af &lt;****&gt; den 23. april 2005 i dennes hjem.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/09/2009"
        },
        {
            "displayName": "Accession",
            "displayValue": "W20081044825"
        },
        {
            "displayName": "Entydig dokumentidentifikation",
            "displayValue": "BK000841"
        },
        {
            "displayName": "Dato for indlæggelse",
            "displayValue": "11/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10448"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "02/07/2008"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsvæsenets Patientklagenævn, j. nr. 08F007"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}