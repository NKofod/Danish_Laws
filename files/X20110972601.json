{
    "id": 142588,
    "title": "Afgørelse i sag 12.2011 af 8. november 2011 fra Ankenævnet vedrørende Praktikvirksomheder",
    "documentTypeId": "230",
    "isSagsforlobPeriodValid": true,
    "shortName": "AFG nr 9726 af 08/11/2011",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse i sag 12.2011 af 8. november 2011 fra Ankenævnet vedrørende Praktikvirksomheder</p>\r\n<p class=\"Tekst\">De har ved brev af 22. september 2011 klaget over en afgørelse truffet af Det faglige Uddannelsesudvalg for Jordbrug den 9. september 2011, hvori A er blevet godkendt som praktikplads, men med en begrænsning på seks elever.</p>\r\n<p class=\"Tekst\">Ankenævnet har behandlet klagen på skriftligt grundlag.</p>\r\n<p class=\"Tekstoverskrift\">Sagsfremstilling</p>\r\n<p class=\"Tekst\">Det fremgår af klagen, at A den 20. juli 2011 ansøgte Jordbrugets Uddannelser om godkendelse til praktikpladser, til otte elever – til specialet væksthusgartner, produktion.</p>\r\n<p class=\"Tekst\">A har tidligere været godkendt til at have elever, men har efter at godkendelsen udløb ikke søgt om ny godkendelse før nu, da mange af deres tidligere elever forsat er i gartneriet efter endt læretid, og man derfor i en periode ikke har haft et behov for at uddanne elever.</p>\r\n<p class=\"Tekst\">Ved brev af 9. september 2011 godkender Jordbrugets Uddannelser virksomheden som praktikplads, men alene til seks elever.</p>\r\n<p class=\"Tekst\">Gartneri-, Land- og Skovbrugets Arbejdsgivere (GLS-A) klager den 15. september 2011 over det faglige udvalgs afgørelse til ankenævnet, fordi godkendelsen er begrænset til seks elever og ikke til otte elever, som ansøgt om.</p>\r\n<p class=\"Tekst\">GLS-A anfører, at A’s produktion og dets størrelse, antal faglærte gartnere og det faktum, at A igennem mange år har uddannet mange elever på tilfredsstillende vis og i overensstemmelse med de praktikregler, der foreligger for godkendelse som praktikplads, berettiger til uddannelse af otte elever ad gangen.</p>\r\n<p class=\"Tekst\">Ved brev af 27. september 2011 har Ankenævnet indhentet en udtalelse fra det faglige udvalg.</p>\r\n<p class=\"Tekst\">Det fremgår af udvalgets udtalelse af 4. oktober 2011 til Ankenævnet, at udvalget fastholder afgørelsen af 9. september 2011 med den begrundelse, at A under besigtigelsen gav udtryk for, at gartneriet var interesseret i seks elever, og at A på forespørgsel om hvorvidt de kunne løfte opgaven med at uddanne 8 elever sagde, at 8 elever ikke var et krav, men at antallet af elever også kunne være 6.</p>\r\n<p class=\"Tekst\">Det faglige udvalg anfører endvidere i udtalelsen til Ankenævnet, at såfremt A efterfølgende skulle få behov for yderligere udvidelse af elevgodkendelser, kunne de ansøge på ny.</p>\r\n<p class=\"Tekst\">Ankenævnet har truffet følgende</p>\r\n<p class=\"Tekstoverskrift\">A F G Ø R E L S E</p>\r\n<p class=\"Tekst\">Ankenævnet tilsidesætter Det faglige Uddannelsesudvalg for Jordbrugs afgørelse af 9. september 2011, hvori A kun godkendes til seks elever.</p>\r\n<p class=\"Tekst\">Det faglige Uddannelsesudvalg for Jordbrug bør iværksætte en ny godkendelsessag hurtigst muligt på baggrund af ansøgning af 20. juli 2011.</p>\r\n<p class=\"Tekst\">Ankenævnet har lagt følgende til grund:</p>\r\n<p class=\"Tekst\">Ankenævnet har lagt til grund, at A i deres ansøgning ansøgte om godkendelse til otte elever.</p>\r\n<p class=\"Tekst\">Ankenævnet har samtidig lagt vægt på, at det faglige udvalgs godkendelse med en begrænsning til seks elever er truffet uden at afgørelsen er ledsaget af en faglig begrundelse, som krævet i medfør af § 5, stk. 4 i bekendtgørelse nr. 26 af 15. januar 1991, men alene henviser til, at A kan ansøge på ny, hvis A skulle få behov for yderligere udvidelse.</p>\r\n<p class=\"Tekst\">Ankenævnet skal bemærke, at udvalget bør tage stilling til om A kan godkendes til det antal elever, der er ansøgt om i ansøgningen.</p>\r\n<p class=\"Tekst\">Denne afgørelse kan ikke indbringes for anden administrativ myndighed.</p>\r\n<p class=\"Tekst\">Som retsgrundlag for ankenævnets afgørelse henvises til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 46 i lov om erhvervsuddannelser, jf. lovbekendtgørelse nr. 510 af 19. maj 2010.</p>\r\n   <p class=\"Liste1\">\r\n      <span class=\"Liste1Nr\">–</span> § 1 og § 5 i bekendtgørelse nr. 26 af 15. januar 1991 om de faglige udvalgs behandling af sager om godkendelse af virksomheder som praktikpladser for elever i erhvervsuddannelser.</p>\r\n   <p class=\"Liste1\">\r\n      <span class=\"Liste1Nr\">–</span> Bekendtgørelse nr. 853 af 11. juli 2011, om uddannelserne i den erhvervsfaglige fællesindgang dyr, planter og natur.</p>\r\n   <p class=\"Liste1\">\r\n      <span class=\"Liste1Nr\">–</span> Bekendtgørelse nr. 1517 af 13. december 2007 om ankenævnet vedrørende praktikvirksomheder.</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/06/2012"
        },
        {
            "displayName": "Accession",
            "displayValue": "X20110972601"
        },
        {
            "displayName": "Entydig dokumentidentifikation",
            "displayValue": "AT004703"
        },
        {
            "displayName": "Dato for indlæggelse",
            "displayValue": "22/06/2012"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9726"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "08/11/2011"
        },
        {
            "displayName": "Administrerende myndighed",
            "displayValue": "Kvalitets- og Tilsynsstyrelsen"
        },
        {
            "displayName": "Ressortministeriets journalnummer",
            "displayValue": "J. nr. 032.75K.401"
        },
        {
            "displayName": "Stikord",
            "displayValue": "Ankenævnet vedrørende Praktikvirksomheder, Erhvervsuddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}