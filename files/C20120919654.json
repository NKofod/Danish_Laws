{
    "id": 140881,
    "title": "Orientering om ny bekendtgørelse om kapitalpensioner m.v.",
    "documentTypeId": "200",
    "isSagsforlobPeriodValid": true,
    "shortName": "SKR nr 9196 af 08/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om ny bekendtgørelse om kapitalpensioner m.v.</p>\r\n<p class=\"Tekst\">Ved den ny bekendtgørelse ophæves bekendtgørelse nr. 55 af 27. januar 1998 om kapitalpensioner m.v., som senest ændret ved bekendtgørelse nr. 1414 af 11. december 2009. Bekendtgørelsen kan findes i retsinformation, <span class=\"Underline\">www.retsinfo.dk.</span> I den nye bekendtgørelse er indsat en ny bestemmelse - § 4, hvoraf det fremgår, at både kontanthjælpsmodtageren og dennes ægtefælle kan få udbetalt efterlønsbidrag og fleksydelsesbidrag kontant og skattefrit, uden at det får konsekvenser for kontanthjælpen.</p>\r\n<p class=\"TekstoverskriftVenstreN\">Baggrund</p>\r\n<p class=\"Tekst\">Tilbagetrækningsreformen betyder bl.a. væsentlige ændringer i efterlønsordningen og i fleksydelsesordningen. Reformen betyder bl.a., at alle under 60 år, der har betalt til efterløns- eller fleksydelsesordningen, får mulighed for fra den 2. april 2012 til og med 1. oktober 2012 at få deres efterlønsbidrag eller fleksydelsesbidrag tilbage kontant og skattefrit; dette følger af § 6 i lov nr. 1365 af 28. december 2011 om ændring af lov om arbejdsløshedsforsikring m.v. og flere andre love eller § 3 i lov nr. 1367 af 28. december 2011 om ændring af lov om fleksydelse.</p>\r\n<p class=\"Tekst\">Det fremgår af lovforslagene til Tilbagetrækningsreformen, at der med hjemmel i den eksisterende bemyndigelsesbestemmelse i § 15 i lov om aktiv socialpolitik vil blive fastsat regler, hvorefter personer, der modtager kontanthjælp kan få deres efterlønsbidrag eller fleksydelsesbidrag udbetalt, uden at det får konsekvenser for kontanthjælpen (L19 Folketingssamling 2011/12 og L 21 Folketingssamling 2011/12).</p>\r\n<p class=\"TekstoverskriftVenstreN\">Bekendtgørelsen</p>\r\n<p class=\"Tekst\">Af den nye bekendtgørelse fremgår, at både kontanthjælpsmodtageren og dennes ægtefælle kan få udbetalt efterlønsbidrag og fleksydelsesbidrag kontant og skattefrit, uden at det får konsekvenser for kontanthjælpen. Ægtefællen er også omfattet, da kontanthjælpsmodtageren ellers vil kunne miste retten til hjælp, hvis ægtefællen får udbetalt efterlønsbidrag eller fleksydelsesbidrag kontant og skattefrit.</p>\r\n<p class=\"Tekst\">§ 4 i den nye bekendtgørelse sikrer således, at kontant og skattefri udbetaling af efterlønsbidrag og fleksydelsesbidrag ikke skal have betydning for beregning af kontanthjælp. Kontanthjælp kan derfor modtages uændret, selv om formuen for den enkelte efter udbetaling af efterlønsbidrag eller fleksydelsesbidrag overstiger formuegrænsen for at modtage hjælp.</p>\r\n<p class=\"Tekst\">En ægtefælle til en kontanthjælpsmodtager vil ligeledes kunne få udbetalt indbetalte efterlønsbidrag eller fleksydelsesbidrag uden, at det udbetalte beløb får konsekvenser for hjælpen til kontanthjælpsmodtageren.</p>\r\n<p class=\"Tekst\">Påløber der renter af de udbetalte efterløns- og fleksydelsesbidrag efter udbetalingen, er disse renter ligeledes omfattet af det beløb, som kommunen skal se bort fra. Det er en forudsætning, at det kan dokumenteres, at der er tale om udbetalt efterløns- og fleksydelsesbidrag eller indtægter, der hidrører herfra.</p>\r\n<p class=\"Tekst\">Hvis der, efter at efterløns- og fleksydelsesbidrag er udbetalt, ikke er modtaget kontanthjælp i 6 sammenhængende måneder, og personen igen søger om kontanthjælp, gælder de almindelige formueregler igen. Hvis kontanthjælpsmodtageren er gift, gælder de almindelige formueregler dog først igen, når begge ægtefæller ikke har modtaget kontanthjælp i 6 sammenhængende måneder. Det betyder, at udbetalte efterløns- og fleksydelsesbidrag sammenlagt med anden formue ikke må overstige 10.000 kr. for enlige og 20.000 kr. for ægtefæller, jf. § 14, stk. 1, i lov om aktiv socialpolitik.</p>\r\n<p class=\"TekstoverskriftVenstreN\">Hjælp i særlige tilfælde efter kapitel 10 i lov om aktiv socialpolitik</p>\r\n<p class=\"Tekst\">Hjælp efter kapitel 10 i lov om aktiv socialpolitik er ikke omfattet af bekendtgørelsen. Ved ansøgning om hjælp til enkeltudgifter og sygebehandling m.v. skal kommunen derfor ikke se bort fra udbetalte efterlønsbidrag og fleksydelsesbidrag. Dette betyder, at udbetalte efterlønsbidrag og fleksydelsesbidrag vil indgå i kommunens vurdering af behovet for hjælp til enkeltudgifter og sygebehandling m.v. efter aktivlovens kapitel 10.</p>\r\n<p class=\"TekstoverskriftVenstreN\">Betydning af kontant og skattefri udbetaling af indbetalte efterløns- og fleksydelsesbidrag for folkepensionister og førtidspensionister efter gammel ordning</p>\r\n<p class=\"Tekst\">Udbetalte skattefri efterlønsbidrag og fleksydelsesbidrag indgår ikke i indtægtsgrundlaget for beregning af pensionen. Det vil sige, at udbetalte bidrag hverken påvirker grundbeløb og pensionstillæg eller for eksempel de ydelser, der nedsættes efter størrelsen af den personlige tillægsprocent. Helbredstillæg, varmetillæg og supplerende pensionsydelse (ældrecheck) udbetales efter størrelsen af pensionistens personlige tillægsprocent.</p>\r\n<p class=\"Tekst\">Retten til helbredstillæg og ældrecheck afhænger desuden af pensionistens likvide formue. Hvis formuen overstiger 77.700 kr. (2012-sats) ved årsskiftet, kan disse tillæg ikke udbetales. Hvis udbetaling af efterlønsbidrag og fleksydelsesbidrag betyder, at pensionistens formue (inklusive en eventuel ægtefælle eller samlevers formue) overstiger formuegrænsen opgjort hver 1. januar, vil pensionisten ikke være berettiget til helbredstillæg og ældrecheck. Et allerede bevilget helbredstillæg ophører ikke, selvom formuen i løbet af året kommer til at overstige formuegrænsen.</p>\r\n<p class=\"TekstoverskriftVenstreN\">Betydning af kontant og skattefri udbetaling af indbetalte efterløns- og fleksydelsesbidrag for førtidspensionister efter ny ordning</p>\r\n<p class=\"Tekst\">Det udbetalte efterlønsbidrag og fleksydelsesbidrag indgår ikke i indtægtsgrundlaget for beregning af førtidspensionen, og påvirker således ikke størrelsen af pensionen. Tilsvarende gælder for pensionisten, hvis ægtefællen eller samleveren får udbetalt efterlønsbidrag eller fleksydelsesbidrag.</p>\r\n<p class=\"TekstoverskriftVenstreN\">Betydning af kontant og skattefri udbetaling af indbetalte efterløns- og fleksydelsesbidrag for modtagere af boligstøtte</p>\r\n<p class=\"Tekst\">De udbetalte efterlønsbidrag og fleksydelsesbidrag indgår ikke i husstandsindkomsten, der ligger til grund for beregning af boligstøtten. Boligstøtte afhænger også af formue. Hvis udbetaling af efterlønsbidrag og fleksydelsesbidrag betyder, at formuen forøges, kan boligstøtten blive reduceret. Som hovedregel vil reduktionen i boligstøtten herved være yderst begrænset.</p>\r\n<p class=\"TekstoverskriftVenstreN\">Ikrafttræden</p>\r\n<p class=\"Tekst\">Bekendtgørelsen træder i kraft den 1. april 2012.</p>\r\n<p class=\"Tekst\">Eventuelle henvendelser kan rettes til fuldmægtig Birgitte S. Staffeldt, Arbejdsmarkedsstyrelsen, tlf. 35 28 83 77 og fuldmægtig Elisabeth Pilegaard, Social- og Integrationsministeriet, tlf. : 41 77 82 58.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 8. marts 2012</p><p class=\"Sign1\" align=\"center\">Anne Cathrine Tjellesen</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/05/2012"
        },
        {
            "displayName": "Accession",
            "displayValue": "C20120919654"
        },
        {
            "displayName": "Entydig dokumentidentifikation",
            "displayValue": "BE005004"
        },
        {
            "displayName": "Dato for førstegangsindlæggelse",
            "displayValue": "08/05/2012"
        },
        {
            "displayName": "Dato for indlæggelse",
            "displayValue": "08/05/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9196"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "08/03/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}