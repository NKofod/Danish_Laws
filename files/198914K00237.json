{
    "id": 110002,
    "title": "1989 BTL 237   BETÆNKNING OVER FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (KOMMUNAL ARBEJDSFORMIDLING)    NR L 237 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 237",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 237 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Kommunal arbejdsformidling) <BR>  \r\n\r\n Nr L 237 1989-90, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget dem 23. maj 1990 </P>  \r\n\r\n<P></P>  \r\n\r\n<P>Afgivet: 19900523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i et møde. </P>  \r\n\r\n<P>Arbejdsministeren har over for udvalget oplyst følgende: </P>  \r\n\r\n<P>Det forudsættes, at rammeaftalen inden indgåelsen sendes til høring i  \r\n\r\n Landsarbejdsnævnet, således som det er sædvanligt forud for  \r\n\r\n Arbejdsministeriets regeludstedelser. </P>  \r\n\r\n<P>I bemærkningerne til lovforslaget forudsættes det, at der regionalt/lokalt  \r\n\r\n indgås samarbejdsaftaler mellem kommunerne og AF på grundlag af principper,  \r\n\r\n der fastlægges i en rammeaftale mellem de kommunale organisationer og de  \r\n\r\n centrale arbejdsmarkedsmyndigheder. Efter lovforslagets tekst fastsætter  \r\n\r\n arbejdsministeren de nærmere bestemmelser om kommunernes  \r\n\r\n formidlingsvirksomhed efter forhandling med socialministeren og de kommunale  \r\n\r\n organisationer samt arbejdsmarkedets parter. </P>  \r\n\r\n<P>Da det må påregnes, at fastsættelsen af de materielle bestemmelser om  \r\n\r\n kommunernes formidlingsvirksomhed i overvejende grad vil ske i form af den  \r\n\r\n bebudede rammeaftale, følger det af lovforslaget, at arbejdsministeren skal  \r\n\r\n optage forhandling om rammeaftalens nærmere udformning med de i lovforslaget  \r\n\r\n nævnte forhandlingsparter. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret. </I></P>  \r\n\r\n<P> Et mindretal inden for flertallet (Socialdemokratiets medlemmer af  \r\n\r\n udvalget) ønsker at udtale følgende: </P>  \r\n\r\n<P>Socialdemokratiet mener principielt ikke, at lovforslaget bidrager til en  \r\n\r\n mere sammenhængende og aktiv arbejdsmarkedspolitisk indsats og er af den  \r\n\r\n opfattelse, at der snarere er risiko for, at det vil begrænse  \r\n\r\n gennemskueligheden på arbejdsmarkedet og gøre arbejdsmarkedspolitikken med  \r\n\r\n indførelsen af flere aktører mere bureaukratisk. </P>  \r\n\r\n<P>Sigtet med lovforslaget er alene at give kommuner adgang til at anvise  \r\n\r\n arbejde på det ordinære arbejdsmarked til personer, der tilhører udsatte  \r\n\r\n grupper af ledige. </P>  \r\n\r\n<P>Socialdemokratiet mener ikke, at man løser arbejdsmarkedspolitiske  \r\n\r\n problemer ved at flytte arbejdsformidlingen fra en offentlig institution til  \r\n\r\n en anden, uden at indsatsens omfang og kvalitet øges. </P>  \r\n\r\n<P>Arbejdsløsheden har i de seneste år været stigende, og opgavemængden for  \r\n\r\n arbejdsformidlingen er generelt blevet større. Kun i 1989 fik  \r\n\r\n arbejdsformidlingen tilført lidt flere ressourcer til løsning af de forøgede  \r\n\r\n opgaver med arbejds- og uddannelsestilbudsordningen. </P>  \r\n\r\n<P>I 1990 er der igen sket en kraftig nedskæring, som planlægges videreført,  \r\n\r\n så man igen i 1991 når ned på et personaleniveau, der er 15 pct. mindre end i  \r\n\r\n 1988. </P>  \r\n\r\n<P>Socialdemokratiet havde derfor hellere set, at det nuværende  \r\n\r\n arbejdsformidlingssystem i tæt samarbejde med kommunerne var blevet styrket.  \r\n\r\n Desværre har det ikke været muligt at finde politisk flertal for dette. </P>  \r\n\r\n<P>Som det fremgår af lovforslaget, skal det i forbindelse med indførelsen af  \r\n\r\n kommunal formidling gøres klart, hvilke opgaver der hører hjemme i  \r\n\r\n henholdsvis kommunalt og statsligt AF-regi. </P>  \r\n\r\n<P>For Socialdemokratiet er det vigtigt at understrege, at der sikres en  \r\n\r\n samlet koordinering af formidlingsindsatsen, og at der sker en afvejning af,  \r\n\r\n hvem målgruppen for en kommunal arbejdsformidling er, og at dette sker i en  \r\n\r\n rammeaftale, hvis nærmere udformning drøftes med arbejdsmarkedets parter  \r\n\r\n (LAN) og de kommunale organisationer. </P>  \r\n\r\n<P>Det er vigtigt for Socialdemokratiet, at der er en klar ansvarsfordeling,  \r\n\r\n når det præciseres, hvilke aktiviteter der hører hjemme i henholdsvis  \r\n\r\n kommunalt og statsligt regi. </P>  \r\n\r\n<P>Det har samtidig været vigtigt for Socialdemokratiet at få fastslået, som  \r\n\r\n det fremgår af bemærkningerne til lovforslaget, at det statslige  \r\n\r\n arbejdsformidlingssystems ressourcer på baggrund af dette lovforslag vil være  \r\n\r\n uændrede. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P> <I>Pia Christmas-Møller (KF) Kai Dige Bach (KF) Else Theill Sørensen (KF)  \r\n\r\n Jens Peter Jensen (V) Elsebeth Kock-Petersen (V) Glistrup (FP) Jørgen Estrup  \r\n\r\n (RV) Lis Noer Holmberg (CD)</I> fmd. <I>Glønborg (KRF) Jytte Andersen (S)  \r\n\r\n Bakholt (S) Søren B. Jørgensen (S)</I> nfmd. <I>Kaj Poulsen (S) Hans Jørgen  \r\n\r\n Jensen (S) Tommy Dinesen (SF) Lilli Gyldenkilde (SF) Ole Henriksen (SF)</I>  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/07/1990"
        },
        {
            "displayName": "Accession",
            "displayValue": "198914K00237"
        },
        {
            "displayName": "Entydig dokumentidentifikation",
            "displayValue": "CL003560"
        },
        {
            "displayName": "Dato for førstegangsindlæggelse",
            "displayValue": "11/07/1990"
        },
        {
            "displayName": "Dato for indlæggelse",
            "displayValue": "11/07/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "237"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}