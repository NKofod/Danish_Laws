{
    "id": 36480,
    "title": "Bindende forhåndsbesked. Salgsoption - Medarbejdere - Aktieavance - Statsskattelovens § 4 f (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18484 af 12/06/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ligningsrådet har vedtaget, at lønaccessorier i form af medarbejderes  \r\n\r\n erhvervelse af konvertible obligationer fra det selskab, hvori de er ansat,  \r\n\r\n skal indkomstbeskattes på erhvervelsestidspunktet. Se kommentar. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked. Salgsoption -  \r\n\r\n Medarbejdere - Aktieavance - Statsskattelovens § 4 f (* 1) </H1>  \r\n\r\n<P></P>  \r\n\r\n<P>Ligningsrådet blev anmodet om forhåndsbesked om følgende: </P>  \r\n\r\n<P>Vil udnyttelse af en salgsoption som medarbejderne i selskabet H A/S har  \r\n\r\n erhvervet i forbindelse med køb af aktier i selskabet, medføre beskatning af  \r\n\r\n nogen del af salgssummen, såfremt aktierne sælges efter 3 års ejertid? </P>  \r\n\r\n<P>Sagens omstændigheder var følgende: </P>  \r\n\r\n<P>I forbindelse med udvidelse af aktiekapitalen i H A/S havde bestyrelsen  \r\n\r\n besluttet, at give medarbejderne mulighed for at tegne aktier i virksomheden.  \r\n\r\n</P>  \r\n\r\n<P>Formålet var at sikre de ansatte indflydelse på virksomheden, samt at  \r\n\r\n forøge interessen for at skabe et bedre økonomisk resultat i H A/S. </P>  \r\n\r\n<P>Aktierne blev tilbudt medarbejderne til kurs 105, som var udtryk for  \r\n\r\n markedsværdien. Denne kurs var gældende for såvel medarbejdere som andre  \r\n\r\n tegningsberettigede. </P>  \r\n\r\n<P>For at sikre medarbejderne mod tab ved senere afståelse af aktierne tilbød  \r\n\r\n selskabets hovedaktionær medarbejderne at erhverve en salgsoption for 530 kr.  \r\n\r\n pr. nom. 10.000 kr. aktier. </P>  \r\n\r\n<P>Salgsoptionen gav medarbejderne ret til at sælge aktierne til  \r\n\r\n hovedaktionæren til kurs 160 efter 3 års besiddelsestid. Optionen kunne ikke  \r\n\r\n overdrages til trediemand, men kunne til enhver tid tilbagesælges til  \r\n\r\n hovedaktionæren til markedsværdi. </P>  \r\n\r\n<P>Det var oplyst, at præmien på 530 kr. pr. nom. 10.000 kr. aktier var  \r\n\r\n fastlagt på grundlag af aktuarmæssige beregninger. </P>  \r\n\r\n<P>Medarbejdernes aktiekøb finansieredes gennem optagelse af banklån. Ifølge  \r\n\r\n det oplyste, var det hensigten, at medarbejderne ved erhvervelsen af  \r\n\r\n salgsoptionen blev holdt skadesløs for bankgæld + påløbne renter i  \r\n\r\n 3-årsperioden. </P>  \r\n\r\n<P>Ligningsrådet svarende følgende: </P>  \r\n\r\n<P>Medarbejderen vil ved udnyttelse af salgsoptionen til kurs 160 værre  \r\n\r\n omfattet af aktieavancebeskatningsloven for så vidt angår den del af avancen,  \r\n\r\n der kan opgøres på grundlag af aktiernes markedskurs på  \r\n\r\n udnyttelsestidspunktet. For så vidt angår den gevinst, der fremkommer ved  \r\n\r\n udnyttelse af salgsoptionen og som kan opgøres som forskellen mellem kurs 160  \r\n\r\n og aktiernes markedskurs med fradrag af optionspræmien, findes denne at være  \r\n\r\n indkomstskattepligtig i medfør af statsskattelovens § 4 f. </P>  \r\n\r\n<P>Kommentar </P>  \r\n\r\n<P>Praksisændring. </P>  \r\n\r\n<P>Ligningsrådet har i ovennævnte tre afgørelser - H AFG 18482 19900612, H  \r\n\r\n AFG 18483 19900612 og H AFG 18484 19900612 - vedtaget, at lønaccessorier i  \r\n\r\n form af medarbejderes erhvervelse af  <B>konvertible obligationer</B> fra det  \r\n\r\n selskab, hvori de er ansat, skal indkomstbeskattes på  \r\n\r\n erhvervelsestidspunktet, jf. statsskattelovens § 4. Der sker ikke i medfør af  \r\n\r\n statsskattelovens § 4 en yderligere indkomstbeskatning af den eventuelle  \r\n\r\n fortjenste, der konstateres, hvis obligationerne konverteres til aktier, der  \r\n\r\n har en højere kursværdi end på erhvervelsestidspunktet, idet de konvertible  \r\n\r\n obligationer fra erhvervelsestidspunktet, anses omfattet af  \r\n\r\n aktieavancebeskatningslovens regler. </P>  \r\n\r\n<P>Afgørelserne er udtryk for en praksisændring, idet man tidligere  \r\n\r\n beskattede lønaccessoriet på udnyttelsestidspunktet, jf. bindende  \r\n\r\n forhåndsbesked i &#187;skat&#171; 1988, nr.6 s.355. </P>  \r\n\r\n<P>Ligningsrådet har ikke med de nævnte afgørelser konkret taget stilling til  \r\n\r\n beskatningen, såfremt medarbejdere i et selskab erhverver tegningsrettigheder  \r\n\r\n (warrants) til aktier i selskabet, men det er T &amp; S opfattelse, at  \r\n\r\n indkomstbeskatningen skal gennemføres efter de samme principper, som anvendes  \r\n\r\n ved konvertible obligationer, der udstedes til medarbejderne. </P>  \r\n\r\n<P>Ligningerådet har ikke taget stilling til beskatningen af  <B>køberet</B>  \r\n\r\n til aktier. </P>  \r\n\r\n<P>Lønaccessorier i form af køberet til aktier vil formentlig som andre  \r\n\r\n købsretter, som hovedregel først blive indkomstbeskattet på  \r\n\r\n udnyttelsestidspunktet. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i SKAT 1990/7, side 555"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19901848401"
        },
        {
            "displayName": "Entydig dokumentidentifikation",
            "displayValue": "CA004415"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18484"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "12/06/1990"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "T&amp;S 350-4432-"
        },
        {
            "displayName": "Stikord",
            "displayValue": "AKTIEAVANCE, MEDARBEJDERE, SALGSOPTION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}