{
    "id": 154861,
    "title": "Ankestyrelsens principafgørelse D-4-07 om forlængelse - lægelig vurdering - sygedagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 11159 af 31/01/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-4-07 om forlængelse - lægelig vurdering - sygedagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kvinde havde ret til at få forlænget sygedagpengeudbetalingen udover varighedsbegrænsningen, da praktiserende læge på dette tidspunkt vurderede, at arbejdsdygtigheden ville være genskabt inden for et par måneder, dvs. indenfor 26 uger.</p>\r\n   <p class=\"TekstGenerel\">At lægen havde  tilføjet, at det kunne blive nødvendigt med en arbejdsprøve med henblik på, hvor meget patienten kunne holde til, vurderedes ikke at ændre ved den samlede vurdering, hvorefter hun forventedes at blive arbejdsdygtig inden for 26 uger.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sygedagpenge - lov nr. 563 af 9. juni 2006 - § 27, stk. 1, nr. 1, § 27, stk. 1, nr. 2, § 27, stk. 1, nr. 3, § 27, stk. 1, nr. 4, § 27, stk. 1, nr. 5 og § 27, stk. 1, nr. 6</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger havde været sygemeldt i længere tid, hovedsagelig på grund af gigt og efterfølgende udskiftning af venstre knæ, således at varighedsbegrænsningen for sygedagpengeudbetalingen indtrådte den 28. februar 2006.</p>\r\n<p>Operationen blev foretaget den 13. september 2005, og det var forventeligt med et længerevarende sygeforløb. Efter operationen begyndte hun med fysioterapi og genoptræning.</p>\r\n<p>Kommunen bad ansøgers egen læge om en statusattest, og lægen udfærdigede denne den 28. februar 2006, efter at ansøger havde været til konsultation hos ham.</p>\r\n<p>Af denne statusattest fremgik, at med hensyn til knæet var der fortsat gener, men det gik dog sikkert fremad. Ansøger var begyndt at træne på træningscykel og havde også smidt den ene krykkestok og kunne gå lidt mere, men var stadig ikke arbejdsdygtig. På nuværende tidspunkt forventede lægen, at ansøger ville blive fuldt arbejdsdygtig, og lægen kunne ikke afgøre, hvor hurtigt arbejdsdygtigheden satte ind, men det var bestemt indenfor et perspektiv af nogle måneder, altså inden for rammen af de 26 uger.</p>\r\n<p>Når ansøger blev arbejdsdygtig, forventede lægen, at det blev nødvendigt at lave en form for arbejdsprøve for at se, hvor meget og hvordan ansøger kunne holde til det.</p>\r\n<p>På nærmere spørgsmål uddybede lægen i brev af 15. marts 2006 bl.a. med, at det var vanskeligt at sige, hvornår ansøger blev arbejdsdygtig, og at hun på nuværende tidspunkt ikke kunne deltage i arbejdsprøve på grund af smerter i knæet. Lægen tilføjede, at ud fra kendskabet til ansøger var lægen overbevist om, at ansøger ville deltage i arbejdsprøve, så snart hun var i stand til det.</p>\r\n<p>Det sociale nævn forelagde sagen for egen ortopædkirurgiske lægekonsulent, der udfærdigede en udtalelse om sagen den 30. juli 2006. Konkret forespurgt tilkendegav lægekonsulenten, at han ikke vurderede, at patienten ville kunne deltage i en arbejdsprøve den 27. februar 2006, hvor varighedsbegrænsningen indtrådte. Han fandt det også meget tvivlsomt, om man med sikkerhed ville kunne forvente en afklaring af arbejdsevnen indenfor 2 x 13 uger. Han mente heller ikke, at man med rimelig sikkerhed ville kunne forvente raskmelding indenfor 26 eller 2 x 26 uger. Lægekonsulenten efterlyste en røntgenundersøgelse til belysning af, om femurkomponenten var løs, og han gav udtryk for, at ansøgers behandling med en bestemt medicin kunne komplicere ophelingen.</p>\r\n<p>Ansøger påbegyndte normalt arbejde uden forudgående arbejdsprøvning allerede 18 uger efter varighedsbegrænsningens indtræden.</p>\r\n<p>Sagen blev behandlet i principielt møde med henblik på afklaring af samspillet mellem forlængelsesmulighederne i dagældende dagpengelovs § 22, stk. 1, nr. 1 og nr. 3 (nu lov om sygedagpenge, § 27, stk. 1, nr. 1 og nr. 3).</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøger havde ret til sygedagpenge udover varighedsbegrænsningen.</p>\r\n<p>Af dagældende dagpengelovs § 22, stk. 1, nr. 1 - 6, fremgår mulighederne for at forlænge dagpengeudbetalingen udover varighedsbegrænsningen på 52 uger.</p>\r\n<p>En af mulighederne for at forlænge dagpengeudbetalingen er, at den sikrede er under eller venter på lægebehandling, der må antages inden for en kortere tid at kunne genskabe arbejdsdygtigheden, jf. dagældende lovs § 22, stk. 1, nr. 3.</p>\r\n<p>Ved kortere tid forstås 26 uger, jf.  Beskæftigelsesministeriets dagældende bekendtgørelse nr. 639 af 21. juni 2005 om dagpenge ved sygdom eller fødsel, § 44, stk. 1, nr. 2. Ved alvorlig sygdom, der kræver langvarig behandling, kan der dog forlænges yderligere 26 uger, jf. samme bekendtgørelses § 45, stk. 1, nr. 1.</p>\r\n<p>Ankestyrelsen lagde vægt på, at det af den praktiserende læges statusattest af 28. februar 2006 fremgik, at lægen på denne dato vurderede, at ansøgers arbejdsdygtighed bestemt ville være genskabt inden for et perspektiv af nogle måneder, altså indenfor rammen af 26 uger.</p>\r\n<p>At denne læge efterfølgende havde tilføjet, at det kunne blive nødvendigt med en arbejdsprøve med henblik på, hvor meget patienten kunne holde til, vurderedes ikke at ændre ved den samlede vurdering, hvorefter hun forventedes at blive arbejdsdygtig inden for 26 uger.</p>\r\n<p>Ankestyrelsen fandt ikke, at vurderingen fra det sociale nævns egen lægekonsulent kunne tillægges afgørende betydning, men derimod, at der måtte lægges vægt på den lægelige vurdering, der forelå, da kommunen traf sin afgørelse.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20071115925"
        },
        {
            "displayName": "Entydig dokumentidentifikation",
            "displayValue": "BS007658"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11159"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "31/01/2007"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 7000359-06"
        },
        {
            "displayName": "Stikord",
            "displayValue": "D-4-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}