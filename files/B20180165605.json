{
    "id": 206137,
    "title": "Bekendtgørelse om godkendelse m.v. efter ligningslovens § 8 A, stk. 2, og § 12, stk. 3, af almenvelgørende og almennyttige foreninger, fonde, stiftelser, institutioner m.v. og religiøse samfund her i landet eller i et andet EU/EØS-land",
    "documentTypeId": "60",
    "isSagsforlobPeriodValid": true,
    "shortName": "BEK nr 1656 af 19/12/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#ide41a40a6-c848-4d7b-9ca0-cf89858bc1b7\">Kapitel 1</a>\r\n      </td>\r\n      <td class=\"IndholdsfortegnelseTekst\">Betingelser for godkendelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ideafe72ff-7595-49a0-b8cb-4e5ffbba0c77\">Kapitel 2</a>\r\n      </td>\r\n      <td class=\"IndholdsfortegnelseTekst\">Bestemmelser for ansøgning om godkendelse m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id12fcec87-3b46-4fe2-a069-69a8ffa2d89c\">Kapitel 3</a>\r\n      </td>\r\n      <td class=\"IndholdsfortegnelseTekst\">Ikrafttræden m.v.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om godkendelse m.v. efter ligningslovens § 8 A, stk. 2, og § 12, stk. 3, af almenvelgørende og almennyttige foreninger, fonde, stiftelser, institutioner m.v. og religiøse samfund her i landet eller i et andet EU/EØS-land</p>\r\n<p class=\"Indledning2\">I medfør af § 8 A, stk. 3, og § 12, stk. 4, i ligningsloven, jf. lovbekendtgørelse nr. 1162 af 1. september 2016, fastsættes:</p>\r\n<p class=\"Kapitel\" id=\"ide41a40a6-c848-4d7b-9ca0-cf89858bc1b7\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Betingelser for godkendelse</p>\r\n<p class=\"ParagrafGruppeOverskrift\">\r\n   <span>Grundlæggende betingelser for godkendelse af foreninger, fonde, stiftelser og institutioner m.v. efter ligningslovens § 8 A, stk. 2</span>\r\n</p>\r\n<p class=\"Paragraf\" id=\"id0e04b4bb-eb34-4d74-9e7c-978e515c8a2a\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Godkendelse efter ligningslovens § 8 A, stk. 2, af almenvelgørende og almennyttige foreninger, fonde, stiftelser og institutioner m.v. forudsætter, at de ved deres formål eller adfærd ikke modarbejder eller underminerer demokrati eller grundlæggende friheds- og menneskerettigheder. Godkendelse forudsætter tillige, at følgende grundlæggende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"idc32f4d09-76e8-4f91-a53c-74e526c64791\">1)</span> Midlerne anvendes til fordel for en kreds af personer, der ikke geografisk eller på anden måde er begrænset til et befolkningsunderlag på under 35.000.</p>\r\n<p class=\"Liste1\">\r\n   <span class=\"Liste1Nr\" id=\"idd3f0d47c-289f-47a8-b88d-84857ebd92d4\">2)</span> Antallet af gavegivere i EU/EØS årligt overstiger 100.</p>\r\n<p class=\"Liste1\">\r\n   <span class=\"Liste1Nr\" id=\"ida86be418-b6d1-420a-b74b-4547ec6c95a5\">3)</span> Den enkelte gavegiver skal i løbet af året samlet have ydet en gave på mindst 200 kr. til den pågældende almenvelgørende og almennyttige forening, fond, stiftelse eller institution m.v.</p>\r\n<p class=\"Liste1\">\r\n   <span class=\"Liste1Nr\" id=\"id37126359-c431-4d8c-9ef3-a2051baa9937\">4)</span> Der skal ved afgivelse af erklæring oplyses, hvorvidt der i det forudgående kalenderår fra samme udenlandske gavegiver er modtaget en eller flere gaver, der sammenlagt overstiger 20.000 kr.</p>\r\n<p class=\"Liste1\">\r\n   <span class=\"Liste1Nr\" id=\"idf2b76872-1d97-44dd-be1b-956dfacf82a6\">5)</span> Den årlige bruttoindtægt eller formuen (egenkapitalen) overstiger 150.000 kr.</p>\r\n<p class=\"Paragraf\" id=\"id04127167-ad21-4328-ae38-7bc9aa0ac794\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For foreninger, der er et selvstændigt retssubjekt, kræves yderligere følgende betingelser opfyldt:</p>\r\n<p class=\"Liste1\">\r\n   <span class=\"Liste1Nr\" id=\"id44be88d1-078a-474c-95fe-77c42f1303e8\">1)</span> Foreningens bestyrelse er ikke i overvejende grad selvsupplerende.</p>\r\n<p class=\"Liste1\">\r\n   <span class=\"Liste1Nr\" id=\"id6abff38b-9417-4616-a077-7a86d963d136\">2)</span> Antallet af kontingentbetalende medlemmer i EU/EØS overstiger 300, og kontingentet har en sådan størrelse, at det dækker foreningens normalt forekommende administrationsudgifter.</p>\r\n<p class=\"Liste1\">\r\n   <span class=\"Liste1Nr\" id=\"id8d3e1ee6-54f3-4bd4-91b2-feae0f6e0c89\">3)</span> Foreningen er ikke medlem af en allerede godkendt hovedforening. Denne betingelse gælder dog ikke, hvis den ansøgende forening er en landsorganisation.</p>\r\n<p class=\"Paragraf\" id=\"id828e3085-b356-4808-91e0-5b774258e521\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> For fonde, stiftelser og institutioner m.v. kræves, ud over at betingelserne i § 1 er opfyldt, at de er omfattet enten af lov om fonde og visse foreninger eller af lov om erhvervsdrivende fonde eller ledes af et styrelsesorgan, hvor mindst ét medlem er uafhængigt og uvildigt i forhold til stifterne.</p>\r\n<p class=\"ParagrafGruppeOverskrift\">\r\n   <span>Grundlæggende betingelser for godkendelse af foreninger, fonde, stiftelser og institutioner m.v. efter ligningslovens § 12, stk. 3</span>\r\n</p>\r\n<p class=\"Paragraf\" id=\"id2bb04773-429d-494b-8f47-7ab6b03643ec\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Godkendelse efter ligningslovens § 12, stk. 3, forudsætter, at de almenvelgørende og almennyttige foreninger, fonde, stiftelser og institutioner m.v. anvender deres midler til:</p>\r\n<p class=\"Liste1\">\r\n   <span class=\"Liste1Nr\" id=\"id5c5f4ec9-8ebb-4ea4-8f1c-94d80d996fd9\">1)</span> humanitære formål, dvs. afhjælpning af menneskelig nød,</p>\r\n<p class=\"Liste1\">\r\n   <span class=\"Liste1Nr\" id=\"id6392eb98-72ce-44b5-bb4e-2335c2f4f9b8\">2)</span> forskning, dvs. videnskabelig undersøgelse og granskning, eller</p>\r\n<p class=\"Liste1\">\r\n   <span class=\"Liste1Nr\" id=\"id9800612f-4072-4a65-a086-ea20496c1f12\">3)</span> beskyttelse af naturmiljøet, dvs. bekæmpelse af vand-, luft- eller jordforurening, herunder beskyttelse af truede dyre- og plantearter.</p>\r\n<p class=\"Stk2\">\r\n   <span class=\"StkNr\" id=\"idc7017f83-2675-4308-b189-fc2853e2135d\">Stk. 2.</span> Foreninger skal desuden opfylde betingelserne i §§ 1 og 2.</p>\r\n<p class=\"Stk2\">\r\n   <span class=\"StkNr\" id=\"id40ca1876-e18a-41e1-89bf-be36c3bda7d1\">Stk. 3.</span> Fonde, stiftelser og institutioner m.v. skal desuden opfylde betingelserne i §§ 1 og 3.</p>\r\n<p class=\"ParagrafGruppeOverskrift\">\r\n   <span>Religiøse samfund</span>\r\n</p>\r\n<p class=\"Paragraf\" id=\"id36575f9e-7fa9-4096-ad12-e73876380531\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Trossamfund, menigheder, forsamlinger og kredse m.v. kan uden yderligere betingelser godkendes både efter ligningslovens § 8 A, stk. 2, og § 12, stk. 3, når følgende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"idf8015bd3-3b5a-4d05-8911-8718e4ba8ec1\">1)</span> Trossamfund uden for folkekirken er registreret som anerkendt efter lov om trossamfund uden for folkekirken eller efter tilsvarende regler i et andet EU/EØS-land, eller menigheder, forsamlinger eller kredse m.v. uden for folkekirken er anerkendt som en del af denne anerkendelse af et trossamfund.</p>\r\n<p class=\"Liste1\">\r\n   <span class=\"Liste1Nr\" id=\"id6d373420-c4af-47bb-9cdf-df4a33df57a5\">2)</span> Betingelsen i § 1, 1. pkt., om formål eller adfærd, der ikke modarbejder eller underminerer demokrati eller grundlæggende friheds- og menneskerettigheder, er opfyldt.</p>\r\n<p class=\"Liste1\">\r\n   <span class=\"Liste1Nr\" id=\"id186ece76-c446-4d8d-88ab-1291b911cb22\">3)</span> Betingelsen i § 1, nr. 4, om udenlandske gaver er opfyldt.</p>\r\n<p class=\"Liste1\">\r\n   <span class=\"Liste1Nr\" id=\"id2cac65e9-1fba-48f1-a9d3-0511809c36a1\">4)</span> Kravene til vedtægterne i § 6 er opfyldt.</p>\r\n<p class=\"Stk2\">\r\n   <span class=\"StkNr\" id=\"idcd1838aa-b638-460a-b130-bdfa55cf7e57\">Stk. 2.</span> Valgmenigheder, der er omfattet af valgmenighedsloven, kan uden yderligere betingelser godkendes efter ligningslovens § 8 A, stk. 2, og § 12, stk. 3, når betingelserne i stk. 1, nr. 2-4, er opfyldt.</p>\r\n<p class=\"Stk2\">\r\n   <span class=\"StkNr\" id=\"id6d0d0ac6-951a-4a21-b050-1c2c5cc0dc58\">Stk. 3.</span> Religiøse organisationer og sammenslutninger af religiøse organisationer, kan uden yderligere betingelser godkendes efter ligningslovens § 8 A, stk. 2, og § 12, stk. 3, når betingelserne i stk. 1, nr. 2-4, og følgende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"iddeca1557-ca48-43aa-843a-4827f649c52a\">1)</span> Den religiøse organisation har et tilhørsforhold til folkekirken og/eller et eller flere trossamfund uden for folkekirken, som er registreret som anerkendt efter lov om trossamfund uden for folkekirken eller efter tilsvarende regler i et andet EU/EØS-land.</p>\r\n<p class=\"Liste1\">\r\n   <span class=\"Liste1Nr\" id=\"id5bd86817-f58e-4aa7-ab78-abf21c634c97\">2)</span> Det primære formål er gudsdyrkelse efter en nærmere udformet lære. Hvis der opstår tvivl om, hvorvidt en religiøs organisation har et tilhørsforhold som nævnt i nr. 1, eller hvorvidt der ifølge lov om trossamfund uden for folkekirken er tale om et trossamfund, menighed, forsamling eller kreds m.v., kan spørgsmålet forelægges for Kirkeministeriet.</p>\r\n<p class=\"Liste1\">\r\n   <span class=\"Liste1Nr\" id=\"idb9284379-1ecc-4a55-89f3-1ac0fa551a6a\">3)</span> Antallet af myndige medlemmer af den religiøse organisation, skal mindst udgøre 50. Ved sammenslutninger af religiøse organisationer, eller når en organisation er oprettet af en eller flere religiøse organisationer, opgøres antallet af myndige medlemmer under ét. I religiøse organisationer, der er registreret som fonde, medregnes myndige personer, der er knyttet til organisationen på medlemslignende vilkår.</p>\r\n<p class=\"ParagrafGruppeOverskrift\">\r\n   <span>Krav til vedtægter eller lignende</span>\r\n</p>\r\n<p class=\"Paragraf\" id=\"idcbb50a00-1402-407c-903a-6b6647e0f22e\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Er betingelserne i §§ 1-4, henholdsvis § 5, opfyldt, kan godkendelse efter ligningslovens § 8 A, stk. 2, og § 12, stk. 3, af almenvelgørende og almennyttige foreninger, fonde, stiftelser, og institutioner m.v., henholdsvis religiøse samfund, ske, hvis følgende betingelser er opfyldt og fremgår af vedtægter, fundats eller lignende:</p>\r\n<p class=\"Liste1\">\r\n   <span class=\"Liste1Nr\" id=\"idee5c74a3-64c5-4dbb-b834-6ae57e964152\">1)</span> Formålet er almenvelgørende eller almennyttigt, dvs. at midlerne alene kan anvendes til støtte for en videre kreds af personer, som er i økonomisk trang eller har vanskelige økonomiske forhold, eller til et formål, som ud fra en i befolkningen almindeligt herskende opfattelse kan karakteriseres som nyttigt, og som kommer en vis større kreds til gode.</p>\r\n<p class=\"Liste1\">\r\n   <span class=\"Liste1Nr\" id=\"id14572378-ee24-48b7-92c5-408f51b6bb9b\">2)</span> Et likvidationsprovenu eller overskud ved opløsning skal tilfalde en anden forening, fond, stiftelse, institution m.v. eller religiøst samfund, som er hjemmehørende her i landet eller i et andet EU/EØS-land og har et almenvelgørende eller på anden måde almennyttigt formål.</p>\r\n<p class=\"Liste1\">\r\n   <span class=\"Liste1Nr\" id=\"id29712a00-cd6f-4b4f-8599-9236674e0628\">3)</span> Foreningen, fonden, stiftelsen, institutionen m.v. eller det religiøse samfund er hjemmehørende her i landet eller i et andet EU/EØS-land, hvorved forstås, at hovedparten af styrelsesorganerne og hovedkontoret skal have sæde her i landet eller i et andet EU/EØS-land.</p>\r\n<p class=\"Kapitel\" id=\"ideafe72ff-7595-49a0-b8cb-4e5ffbba0c77\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Bestemmelser for ansøgning om godkendelse m.v.</p>\r\n<p class=\"Paragraf\" id=\"id4ccd6579-4b1d-4232-9e76-f76ef0cee914\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ansøgning om godkendelse efter ligningslovens § 8 A, stk. 2, og/eller § 12, stk. 3, med bilag skal indsendes digitalt via www.skat.dk. Følgende skal altid vedlægges ansøgningen:</p>\r\n<p class=\"Liste1\">\r\n   <span class=\"Liste1Nr\" id=\"id6103d39e-c546-4433-8f42-f93bba373e60\">1)</span> Underskrevne og daterede vedtægter.</p>\r\n<p class=\"Liste1\">\r\n   <span class=\"Liste1Nr\" id=\"id5faefa16-2600-4eb6-8678-c368badc4aec\">2)</span> Seneste regnskab. Er foreningen nystartet, indsendes i stedet dokumentation for formue eller årlig bruttoindtægt.</p>\r\n<p class=\"Liste1\">\r\n   <span class=\"Liste1Nr\" id=\"idc2bf0522-628e-48e9-be75-7d267c8df723\">3)</span> Dokumentation for at betingelserne i § 1, nr. 2-4, vil kunne opfyldes.</p>\r\n<p class=\"Liste1\">\r\n   <span class=\"Liste1Nr\" id=\"id808be45f-f2fc-4917-91ec-4a6359f19d34\">4)</span> Udenlandske foreninger, fonde, stiftelser, institutioner m.v. og religiøse samfund hjemmehørende i andre EU/EØS-lande skal vedlægge dokumentation for, at de er godkendte i det land, hvor de er hjemmehørende, som almenvelgørende eller almennyttige foreninger, fonde, stiftelser, institutioner m.v. eller som religiøse samfund, f.eks. ved en erklæring om fritagelse for indkomstskat. Udenlandske foreninger, fonde, stiftelser, institutioner m.v. og religiøse samfund skal opfylde de samme objektive regler som danske foreninger, fonde, stiftelser, institutioner m.v. og religiøse samfund.</p>\r\n<p class=\"Stk2\">\r\n   <span class=\"StkNr\" id=\"id373fc7dd-b7f2-482d-aa33-409d547fa1d6\">Stk. 2.</span> Godkendelser har virkning fra og med det kalenderår, hvor ansøgningen er modtaget, forudsat at ansøgningen er modtaget i Skattestyrelsen senest den 1. oktober. Det er en forudsætning for godkendelse, at foreningen, fonden, stiftelsen, institutionen m.v., henholdsvis det religiøse samfund, er stiftet, at de generelle lovkrav om vedtægtsindhold er opfyldt, og at betingelserne m.v. i §§ 1-4, henholdsvis § 5, er opfyldt på ansøgningstidspunktet. Godkendelsen kan for nystiftede foreninger, fonde, stiftelser, institutioner m.v. og religiøse samfund tidligst få virkning fra stiftelsestidspunktet.</p>\r\n<p class=\"Stk2\">\r\n   <span class=\"StkNr\" id=\"id40801d86-abdd-432d-ba6a-e8494631169a\">Stk. 3.</span> Godkendelsen har virkning, indtil den konkret bringes til ophør og skal ikke fornys hvert år. Skattestyrelsen offentliggør årligt en liste over godkendelser efter ligningslovens § 8 A, stk. 2, og § 12, stk. 3.</p>\r\n<p class=\"Paragraf\" id=\"idfa3458e3-95b3-4785-bce9-3f68e06ac1c4\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Skattestyrelsen påser, om godkendelsesbetingelserne fortsat er opfyldt. Til brug herfor skal foreningen, fonden, stiftelsen, institutionen m.v. og det religiøse samfund på begæring indsende sine regnskaber, specifikationer m.v. til Skattestyrelsen.</p>\r\n<p class=\"Stk2\">\r\n   <span class=\"StkNr\" id=\"id6c917c5d-66c7-4210-a863-91f51f8c80ba\">Stk. 2.</span> Godkendte foreninger, fonde, stiftelser, institutioner m.v. efter ligningslovens § 8 A, stk. 2, og § 12, stk. 3, skal hvert år senest den 31. maj sende oplysning til Skattestyrelsen om hjemstedskommune, formue, årlig bruttoindtægt, antallet af kontingentbetalende medlemmer, antallet af gavegivere efter § 1, nr. 2 og 3, oplysninger om udenlandske gaver efter § 1, nr. 4, det samlede gavebeløb efter ligningslovens § 8 A, stk. 1, de samlede løbende ydelser efter ligningslovens § 12, stk. 2, og det samlede beløb, der er anvendt efter formålsparagraffen, for det forudgående kalenderår. Oplysningerne (gaveskema) skal indsendes digitalt via www.skat.dk.</p>\r\n<p class=\"Stk2\">\r\n   <span class=\"StkNr\" id=\"idbb650178-1691-490e-9545-1d311c7c374f\">Stk. 3.</span> Religiøse samfund skal hvert år senest den 31. maj sende oplysning til Skattestyrelsen om det samlede gavebeløb efter ligningslovens § 8 A, stk. 1, de samlede løbende ydelser efter ligningslovens § 12, stk. 2, og det samlede beløb, der er anvendt efter formålsparagraffen, og oplysninger om udenlandske gaver efter § 1, nr. 4. Oplysningerne (gaveskema) skal indsendes digitalt via www.skat.dk.</p>\r\n<p class=\"Stk2\">\r\n   <span class=\"StkNr\" id=\"id1b390297-fd8a-43d2-85c6-efcc51b21aa4\">Stk. 4.</span> Godkendte foreninger, fonde, stiftelser, institutioner m.v. og religiøse samfund skal endvidere foretage årlig indberetning efter skatteindberetningslovens § 26.</p>\r\n<p class=\"Stk2\">\r\n   <span class=\"StkNr\" id=\"id304cc117-a474-49c9-a244-237f80bd9dcf\">Stk. 5.</span> Skattestyrelsen kan konkret indkræve mere specificerede oplysninger til regnskabet, f.eks. hvis foreningen, fonden, stiftelsen, institutionen m.v. og det religiøse samfund anvender sine midler til aktiviteter uden for EU/EØS-lande. En ansøgende forening, fond, stiftelse, institution m.v. og et religiøst samfund eller en allerede godkendt forening, fond, stiftelse, institution m.v. og et religiøst samfund skal på begæring fra Skattestyrelsen indsende dokumentation for det almenvelgørende eller almennyttige formål med oplysninger om projektet uden for EU/EØS-lande, herunder formålet med projektet, den ansvarlige for projektet, budgetrammer, navne på modtagerne af midlerne m.v.</p>\r\n<p class=\"Stk2\">\r\n   <span class=\"StkNr\" id=\"id2b316d53-daad-498d-ad66-d73752f4d3ba\">Stk. 6.</span> Er betingelserne ikke længere opfyldt, tilbagekalder Skattestyrelsen godkendelsen. Tilbagekaldelse vil ske med virkning for det efterfølgende kvartal.</p>\r\n<p class=\"Kapitel\" id=\"id12fcec87-3b46-4fe2-a069-69a8ffa2d89c\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Ikrafttræden m.v.</p>\r\n<p class=\"Paragraf\" id=\"id2b944e92-ccae-49d7-b574-dfc90c346451\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 1. januar 2019.</p>\r\n<p class=\"Stk2\">\r\n   <span class=\"StkNr\" id=\"id23d48cf8-f4a2-4f42-af6a-011d479b84e0\">Stk. 2.</span> Bekendtgørelse nr. 282 af 26. marts 2014 om godkendelse m.v. efter ligningslovens § 8 A og § 12, stk. 3 af almenvelgørende og almennyttige foreninger, fonde, stiftelser, institutioner og religiøse samfund m.v. her i landet eller i et andet EU/EØS-land ophæves.</p>\r\n<p class=\"Stk2\">\r\n   <span class=\"StkNr\" id=\"id876e0513-21a9-47f1-9c9f-8384fc92c700\">Stk. 3.</span> Godkendelser, der er udstedt til religiøse samfund efter § 6 i bekendtgørelse nr. 282 af 26. marts 2014 om godkendelse mv. efter ligningslovens § 8 A og § 12, stk. 3 af almenvelgørende og almennyttige foreninger, fonde, stiftelser, institutioner og religiøse samfund mv. her i landet eller i et andet EU/EØS-land bortfalder, medmindre trossamfundet, menigheden, forsamlingen eller kredsen er registreret som anerkendt efter lov om trossamfund uden for folkekirken, jf. dog 2. pkt. 1. pkt. gælder ikke valgmenigheder omfattet af valgmenighedsloven og religiøse organisationer, der opfylder betingelserne i § 5, stk. 3.</p><div class=\"Givet\" id=\"Givet\"><p class=\"Givet\" align=\"center\">Skattestyrelsen , den 19. december 2018</p><p class=\"Sign1\" align=\"center\">Merete Agergaard</p><p class=\"Sign2\" align=\"right\">/ Mette Tronborg Petersen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2018"
        },
        {
            "displayName": "Accession",
            "displayValue": "B20180165605"
        },
        {
            "displayName": "Entydig dokumentidentifikation",
            "displayValue": "AN013680"
        },
        {
            "displayName": "Dato for førstegangsindlæggelse",
            "displayValue": "21/12/2018"
        },
        {
            "displayName": "Dato for indlæggelse",
            "displayValue": "21/12/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1656"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "19/12/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skatteforvaltningen"
        },
        {
            "displayName": "Ressortministeriets journalnummer",
            "displayValue": "Skattestyrelsen, j.nr. 18-0774431 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}