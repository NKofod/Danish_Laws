{
    "id": 83493,
    "title": "Cirkulære om ændring af Budgetvejledning 1996 (ændring af ordningen om selvstændig likviditet) ",
    "documentTypeId": "170",
    "isSagsforlobPeriodValid": false,
    "shortName": "CIR nr 229 af 17/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af Budgetvejledning 1996  \r\n\r\n (ændring af ordningen om selvstændig likviditet) </H1>  \r\n\r\n<P></P>  \r\n\r\n<BR>  \r\n\r\n<P CLASS=PARAB> <B>§ 1. </B> Budgetvejledning 1996, punkt 20.1.14, ændres og  \r\n\r\n affattes således: </P>  \r\n\r\n<P>&#187;Alle statsinstitutioner, som henhører under hovedkonti med  \r\n\r\n bevillingstypen driftsbevilling og statsvirksomhedsbevilling er omfattet af  \r\n\r\n ordningen om selvstændig likviditet, medmindre det modsatte fremgår af  \r\n\r\n anmærkningerne til finansloven. </P>  \r\n\r\n<P>Et likviditetsområde består af en eller flere hovedkonti, hvis aktiviteter  \r\n\r\n disponeres med fælles pengeforsyning. </P>  \r\n\r\n<P>Ved indtræden i likviditetsordningen oprettes til hvert likviditetsområde  \r\n\r\n en egen konto i Danmarks Nationalbank. Likviditetstildelingen foregår til  \r\n\r\n denne konto. </P>  \r\n\r\n<P>Ved indtræden i likviditetsordningen tildeles et likviditetsområde  \r\n\r\n grundlikviditet på 0,5 procent af områdets bruttoudgifter fratrukket  \r\n\r\n modværdien af de likvide midler på indtrædelsestidspunktet. </P>  \r\n\r\n<P>I finansårets løb tildeles et likviditetsområde hver måned  \r\n\r\n acontolikviditet på en tolvtedel af summen af områdets positive  \r\n\r\n nettoudgiftsbevilling på finansloven og et af Finansministeriet skønnet beløb  \r\n\r\n til refusionsberettiget købsmoms, mens et likviditetsområde, hvor summen af  \r\n\r\n områdets negative nettoudgiftsbevilling på finansloven og et af  \r\n\r\n Finansministeriet skønnet beløb til refusionsberettiget købsmoms er et  \r\n\r\n negativt beløb, hver måned indbetaler acontolikviditet på en tolvtedel heraf.  \r\n\r\n</P>  \r\n\r\n<P>Acontotildelingen respektive acontoindbetalingen af likviditet sker på en  \r\n\r\n af Finansministeriet nærmere fastsat dato i måneden. </P>  \r\n\r\n<P>Der foretages en årlig likviditetsregulering, når regnskabet for et  \r\n\r\n likviditetsområde foreligger. Den årlige likviditetsregulering udgør  \r\n\r\n forskellen mellem områdets nettoudgifter eksklusive nettorenter af  \r\n\r\n likviditetsordningen i henhold til regnskabet og finansårets  \r\n\r\n acontolikviditet. </P>  \r\n\r\n<P>Der gives mulighed for en ekstraordinær likviditetskorrektion, såfremt et  \r\n\r\n likviditetsområdes beholdning af nettodebitorer ændres ekstraordinær, varigt  \r\n\r\n og beløbsmæssigt betydeligt. </P>  \r\n\r\n<P>Finansministeriet forrenter likviditetsområdernes konti i Danmarks  \r\n\r\n Nationalbank. </P>  \r\n\r\n<P>Umiddelbart forud for et givet finansår udmelder Finansministeriet med  \r\n\r\n hvilken rente, likviditetsområdernes ind- og udlån på kontiene i Danmarks  \r\n\r\n Nationalbank i det givne finansår vil blive forrentet med. </P>  \r\n\r\n<P>Finansministeriet fastsætter ind- og udlånsrenten med udgangspunkt i  \r\n\r\n pengeinstitutternes gennemsnitlige forrentning af ind- og udlån for erhverv,  \r\n\r\n således som disse er opgjort af Finanstilsynet. </P>  \r\n\r\n<P>Finansministeriet fastsætter en ny ind- og udlånsrente for  \r\n\r\n likviditetsområdernes konti i Danmarks Nationalbank, såfremt der i  \r\n\r\n finansårets løb konstateres væsentlige ændringer i de gennemsnitlige ind- og  \r\n\r\n udlånsrenter, der er udgangspunktet for den årlige rentefastsættelse. </P>  \r\n\r\n<P>Renter af likviditetsområdernes konti i Danmarks Nationalbank tilskrives  \r\n\r\n kvartalsvis bagud. </P>  \r\n\r\n<P>Likviditetsordningens resultat opgøres årligt for hvert likviditetsområde  \r\n\r\n i regnskabet for det pågældende år i form af de nettorenter, området har  \r\n\r\n oppebåret af likviditetsordningen. Disse renter består af renter på kontoen i  \r\n\r\n Danmarks Nationalbank, renter på konti i pengeinstitutter samt eventuelle  \r\n\r\n morarenter. </P>  \r\n\r\n<P>Nettorenterne af likviditetsordningen tilfalder det enkelte  \r\n\r\n likviditetsområde. Positive nettorenteindtægter skal indregnes som en  \r\n\r\n forøgelse af likviditetsområdets videreførselsbeløb i det pågældende år, mens  \r\n\r\n nettorenteudgifter skal indregnes som en formindskelse af  \r\n\r\n videreførselsbeløbet. </P>  \r\n\r\n<P>Et likviditetsområdes formindskelse af videreførselsbeløbet som følge af  \r\n\r\n nettorenteudgifter kan i et givet år maksimalt andrage 2,5 promille af summen  \r\n\r\n af områdets regnskabsførte udgifter og indtægter. Er nettorenteudgifterne  \r\n\r\n større end den maksimalt fastsatte formindskelse af videreoverførselsbeløbet,  \r\n\r\n udlignes forskellen ved intern statslig overførsel fra §37. Renter. </P>  \r\n\r\n<P>De nærmere regler for ordningen om selvstændig likviditet er fastsat i  \r\n\r\n særskilt cirkulære herom fra Finansministeriet.&#171; </P>  \r\n\r\n<P CLASS=PARAB> <B>§ 2. </B> Dette cirkulære har virkning fra finansåret  \r\n\r\n 1997. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeriet, den 17. december 1996  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Mogens Lykketoft </P>  \r\n\r\n<P CLASS=MINISTER ALIGN=RIGHT>/ Mogens Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/01/1997"
        },
        {
            "displayName": "Accession",
            "displayValue": "C19960022909"
        },
        {
            "displayName": "Entydig dokumentidentifikation",
            "displayValue": "CM042888"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/09/2001"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "229"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "17/12/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin., j.nr. FD-96-429-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}