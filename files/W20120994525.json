{
    "id": 153577,
    "title": "Ankestyrelsens principafgørelse 3-12 om arbejdsskade - erhvervsevnetab - psykiske symptomer efter fysiske skader - diffuse gener - erhvervsevnetab mindre end 15 procent",
    "documentTypeId": "240",
    "isSagsforlobPeriodValid": true,
    "shortName": "KEN nr 9945 af 03/01/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 3-12 om arbejdsskade - erhvervsevnetab - psykiske symptomer efter fysiske skader - diffuse gener - erhvervsevnetab mindre end 15 procent</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Tilskadekomnes arbejdsskade var i sig selv ikke til hinder for, athun kunne varetage fuldtidsarbejde, hvis der blev taget relevante skånehensyn. Derimod var tilskadekomnes uspecifikke psykiske gener årsagen til, at tilskadekomne ikke kunne varetage arbejde på almindelige vilkår. Overgangen til fleksjob skyldtes derfor med overvejende sandsynlighed andet end arbejdsskaden.</p>\r\n   <p class=\"TekstGenerel\">Tilskadekomne kom som 24-årig til skade med baghovedet. Tilskadekomne kom ikke i ordinært arbejde igen, men fik tilkendt fleksjob 5 år efter arbejdsskaden.</p>\r\n   <p class=\"TekstGenerel\">Tilskadekomne havde uspecifikke psykiske gener, der med overvejende sandsynlighed skyldtes andet end arbejdsskaden. Der var ikke konstateret fysiske årsager til tilskadekomnes nuværende helbredstilstand, og symptomerne samt sygdomsbilledet kunne ikke henføres til arbejdsskaden, selvom der var tidsmæssig sammenhæng. Arbejdsskaden kunne ikke i sig selv forårsage uspecifikke psykiske gener, og tilstanden var opstået uafhængigt af arbejdsskaden.</p>\r\n   <p class=\"TekstGenerel\">Erhvervsevnetabet som følge af arbejdsskaden blev fastsat til mindre end 15 procent.</p>\r\n   <p class=\"TekstGenerel\">Efter arbejdsskadesikringsloven er efterfølgende tilkomne gener en følge efter arbejdsskaden, medmindre overvejende sandsynlighed taler herimod.</p>\r\n   <p class=\"TekstGenerel\">Ved vurderingen af fastsættelse af erhvervsevnetabet i sager, hvor der i forlængelse af en anerkendt fysisk arbejdsskade opstår psykiske symptomer skal følgende forhold indgå:</p>\r\n   <p class=\"TekstGenerel\">• Den tidsmæssige sammenhæng mellem den fysiske skade og de psykiske symptomers opståen</p>\r\n   <p class=\"TekstGenerel\">• Arbejdsskadens karakter og omfang</p>\r\n   <p class=\"TekstGenerel\">• Eventuelle psykiske diagnoser</p>\r\n   <p class=\"TekstGenerel\">• Havde tilskadekomne psykiske symptomer forud for arbejdsskaden</p>\r\n   <p class=\"TekstGenerel\">• Livsforløb og andre psykiske belastninger udover arbejdsskaden og dens følger</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 12 og § 17</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse om tab af erhvervsevne som følge af arbejdsskaden 16. marts 2004, hvor du slog baghovedet ind i en pallereol.</p>\r\n<p>Vi har besluttet at behandle sagen principielt til belysning af spørgsmålet om fastsættelse af erhvervsevnetabet i sager, hvor der opstår psykiske symptomer efter en fysisk skade.</p>\r\n<p>Resultatet er</p>\r\n<p>• Du har ikke ret til erstatning for tab af erhvervsevne</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi vurderer, at din overgang til fleksjob med overvejende sandsynlighed skyldes andet end arbejdsskadens følger. Dit erhvervsevnetab som følge af arbejdsskaden er mindre end 15 procent.</p>\r\n<p>Vi har lagt til grund, at du har gennemgået 10 års skolegang og efterfølgende 2 års handelsskoleuddannelse. Du var beskæftiget med børnepasning i 1 år, før du kom i butikslære, og du blev udlært som butiksassistent i 2001. Under en periode med arbejdsløshed gennemførte du et blomsterbindingskursus.</p>\r\n<p>Vi har endvidere lagt til grund, at du var 24 år, da arbejdsskaden skete, og at du på dette tidspunkt arbejdede som butiksassistent i et supermarked. Du blev sygemeldt efter arbejdsskaden og siden opsagt. Du var i 2005 i virksomhedspraktik i en butik med blomster og brugskunst, hvor du arbejdede 2½ til 3 timer dagligt. Du var herefter på barselsorlov i cirka 1 år fra oktober 2005. Efterfølgende var du i virksomhedspraktik på et feriecenter i perioden marts til december 2008, hvor du ikke kunne arbejde mere end 14 timer om ugen. Du blev tilkendt fleksjob i februar 2009 og startede ifølge de nyeste oplysninger i fleksjob som køkkenmedhjælp på en friskole 15 timer om ugen pr. 15. marts 2010.</p>\r\n<p>Vi har vurderet dit varige mén til 5 procent på grund af konstante nakkesmerter, intermitterede hovedpine, af og til strammende fornemmelser ud i højre arm og fri bevægelighed i halshvirvelsøjlen.</p>\r\n<p>Vi skønner, at du har skånebehov i form af, at du ikke kan udføre fysisk belastende arbejde. Du har tendens til psykisk udtrætning, manglende overblik og nedsat psykomotorisk tempo. Du har brug for klare beskeder og enkle instruktioner med videre.</p>\r\n<p>På baggrund af et samlet skøn over dine helbreds- og erhvervsmæssige forhold er det vores vurdering, at du med din uddannelse burde kunne arbejde på halv tid med skånehensyn og derved oppebære en indtægt på cirka 110.000 – 130.000 kr. om året.</p>\r\n<p>Vi har sammenholdt dette beløb med din årlige indtægt før arbejdsskaden, der i 2004-niveau var lidt mere end 200.000 kr. Hvis dette opreguleres til 2011-niveau, giver det en indtægt i omegnen af 245.000 kr.</p>\r\n<p>Dit samlede erhvervsevnetab udgør således 50 procent efter et skøn.</p>\r\n<p>Det er imidlertid vores vurdering, at dit samlede erhvervsevnetab og overgangen til fleksjob med overvejende sandsynlighed skyldes andet end arbejdsskaden.</p>\r\n<p>Vi har lagt vægt på, at du ifølge oplysningerne i reumatologisk speciallægeerklæring af 2. september 2004 fra AA fik klassiske symptomer på hjernerystelse efter arbejdsskaden. Du fik imidlertid også symptomer i form af smertefornemmelse ud i højre ben og arm, svigt af højre ben, influenzasymptomer og diarre. Disse symptomer er efter lægefaglig erfaring ikke sædvanlige symptomer efter et slag mod hovedet.</p>\r\n<p>Vi har endvidere lagt vægt på, at du ifølge neuropsykologisk undersøgelse ved BB af 5. juli 2007 har symptomer i form af nakke- og hovedpine, underlig fornemmelse i højre hånd, når du bevæger den, nedsat psykisk udholdenhed, vanskeligheder med at bevare koncentrationen, når der sker for mange ting på én gang og overfølsomhed for støj og skarpt lys. På denne baggrund vurderer vi, at der er tale om mange diffuse symptomer.</p>\r\n<p>Der er ikke stillet en egentlig psykiatrisk diagnose i sagens lægelige akter. Det fremgår af psykologundersøgelse af 21. januar 2008 ved CC, at en længere række af undersøgelser gennem de seneste år ikke har vist tegn på forklarende skade, og at 3 neuropsykologiske udredninger alle viser et usammenhængende præstationsresultat med betydelig uoverensstemmelse mellem fund, klinisk observation og historik. Det fremgår videre af psykologundersøgelsen, at der ikke er belæg for, at du skulle være præget af en depressiv reaktion, men at det forvirrende symptombillede peger i retning af en vis kaotisering eller stresstilstand udløst af indre og ydre modsætningsforhold mellem resignation og initiativ samt et ubevidst behov for at manifestere din angst/uro/afmagt i synlig, ydre form.</p>\r\n<p>Vi vurderer, at du har uspecifikke psykiske gener. Vi har lagt vægt på, at der ikke er konstateret fysiske årsager til din nuværende helbredsmæssige tilstand, og at dine symptomer samt dit sygdomsbillede ikke har sammenhæng med arbejdsskaden, selvom der er tidsmæssig sammenhæng.</p>\r\n<p>Vi vurderer, at dine uspecifikke psykiske gener med overvejende sandsynlighed skyldes andet end arbejdsskaden.</p>\r\n<p>Ved denne vurdering har vi inddraget, at arbejdsskaden var et mindre hovedtraume, at du efterfølgende har udviklet mange symptomer, og at der ifølge de neuropsykologiske undersøgelser er sket en forværring af dine symptomer cirka 3 år efter arbejdsskaden.</p>\r\n<p>Efter en lægelig vurdering kan den beskrevne arbejdsskade i form af mindre hovedtraume uden bevidsthedstab muligt give beskedne gener, men der forventes bedring over tid. Det aktuelle nedsatte funktionsniveau og de mange diffuse symptomer flere steder i kroppen kan således ikke forklares ud fra det beskedne traume, men må skyldes andre faktorer.</p>\r\n<p>Vi har endvidere inddraget, at arbejdsskaden ikke i sig selv kan forårsage uspecifikke psykiske gener, og at tilstanden dermed er opstået uafhængigt af arbejdsskaden.</p>\r\n<p>Det er vores vurdering, at de uspecifikke psykiske gener er årsagen til, at det trods din unge alder ikke har været muligt at omskole eller revalidere dig, således at du igen har kunnet varetage arbejde på almindelige vilkår.</p>\r\n<p>Det er endvidere vores vurdering, at arbejdsskaden i sig selv ikke er hindrende for, at du kunne varetage et fuldtidsarbejde, hvis der blev taget relevante skånehensyn.</p>\r\n<p>Der er ikke dokumentation for, at din erhvervsevne var påvirket forud for arbejdsskaden, men det er vores vurdering, at din funktionsevne ville være blevet nedsat, selvom arbejdsskaden ikke var sket. Vi begrunder dette med, at det på trods af den tidsmæssige sammenhæng er overvejende sandsynligt, at de uspecifikke psykiske gener skyldes andet end arbejdsskaden, og at disse gener ville være opstået, selvom arbejdsskaden ikke var sket.</p>\r\n<p>Vi anser et tab af erhvervsevne for at være en følge af arbejdsskaden, medmindre det er overvejende sandsynligt, at det skyldes noget andet. I så fald kan vi nedsætte erstatningen.</p>\r\n<p>Der udbetales erstatning for tab af erhvervsevne, hvis arbejdsskaden har medført nedsat evne til at skaffe sig indtægt ved arbejde. Der gives ikke erstatning, hvis erhvervsevnen er nedsat med mindre end 15 procent.</p>\r\n<p>Oplysningerne om dine helbreds- og erhvervsmæssige forhold fremgår særligt af speciallægeerklæring af 27. september 2004 og 23. maj 2007 fra DD, speciallægeerklæring af 5. juli 2005 fra BB, arbejdsevnevurderingsjournal fra XX Kommune og psykologerklæring fra EE.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Din advokat har oplyst, at det fremgår af sagens akter, at du var i fuldtidsarbejde på skadestidspunktet og havde en god og fast tilknytning til arbejdsmarkedet. Du har været sygemeldt siden skaden og har ikke været i stand til at komme tilbage til arbejdsmarkedet på ordinære vilkår.</p>\r\n<p>Advokaten anfører, at erhvervsevnetabet med overvejende sandsynlighed skyldes skaden, medmindre Arbejdsskadestyrelsen kan angive en anden årsag.</p>\r\n<p>Advokaten oplyser, at din ansættelse i fleksjob som gravermedhjælper ophørte 31. oktober 2009, da du ikke kunne holde til arbejdet.</p>\r\n<p>Vi bemærker, at vi har inddraget oplysningerne i vores vurdering af sagen, men at de ikke kan føre til et ændret resultat.</p>\r\n<p>Det er vores vurdering, at dit erhvervsevnetab med overvejende sandsynlighed skyldes andet end arbejdsskaden, og at din erhvervsevne ville være blevet påvirket, selvom arbejdsskaden ikke var sket. Vi har derfor fastsat dit erhvervsevnetab som følge af arbejdsskaden til mindre end 15 procent. Vi begrunder særligt dette med, at der ikke er årsagssammenhæng mellem arbejdsskaden og din aktuelle funktionsnedsættelse og dermed overgangen til fleksjob. Arbejdsskaden har endvidere ikke i sig selv en sådan karakter, at den kan begrunde en indtægtsnedgang på 15 procent eller mere.</p>\r\n<p>Vi henviser i øvrigt til ovenstående begrundelse.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 16. oktober 2009. Ved denne afgørelse fik du afslag på erstatning for tab af erhvervsevne</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p>\r\n<p>• brev fra din advokat af 27. april 2010 med bilag</p>\r\n<p>Ankestyrelsens lægekonsulenter har vejledt om de lægelige spørgsmål i sagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20120994525"
        },
        {
            "displayName": "Entydig dokumentidentifikation",
            "displayValue": "BS006379"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9945"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "03/01/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1225072-09"
        },
        {
            "displayName": "Stikord",
            "displayValue": "3-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}