{
    "id": 124461,
    "title": "Bekendtgørelse om beregning og udbetaling af Arbejdsmarkedets Tillægspension og engangsbeløb i forbindelse med et ATP-medlems død",
    "documentTypeId": "60",
    "isSagsforlobPeriodValid": true,
    "shortName": "BEK nr 320 af 24/04/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Egenpension</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Engangsbeløb ved dødsfald på grundlag af ATP-bidrag vedrørende tiden før 1. januar 2002</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Engangsbeløb ved dødsfald på grundlag af ATP-bidrag vedrørende tiden fra 1. januar 2002</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Udbetalingsregler</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Ikrafttræden</p>\r\n      <p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om beregning og udbetaling af Arbejdsmarkedets Tillægspension og engangsbeløb i forbindelse med et ATP-medlems død</p>\r\n      <p class=\"Indledning2\">I medfør af § 10, § 14 a, stk. 2 og § 14 g, stk. 2 i lov om Arbejdsmarkedet Tillægspension, jf. lovbekendtgørelse nr. 767 af 8. juli 2008, fastsættes efter indstilling fra bestyrelsen for Arbejdsmarkedets Tillægspension:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Egenpension</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bestyrelsen for Arbejdsmarkedets Tillægspension kan hvert år udarbejde bilag til denne bekendtgørelse. Bilaget indeholder grænserne for, om ATP-pensionen skal udbetales som et kapitaliseret engangsbeløb, en årlig ydelse eller en månedlig ydelse.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Engangsbeløb ved dødsfald på grundlag af ATP-bidrag vedrørende tiden før 1. januar 2002</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Engangsbeløb til det afdøde ATP-medlems ægtefælle og børn under 18 år udbetales efter reglerne i ATP-lovens §§ 11 – 13 og § 14 a og beregnes på grundlag af ATP-bidrag vedrørende tiden før 1. januar 2002.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Beløbet efter ATP-lovens § 12 beregnes på grundlag af den pensionsret, det afdøde medlem havde opnået den 1. juli 1992, beregnet på grundlag af de indtil da indbetalte bidrag. Til brug ved denne beregning fordeles det for kalenderåret 1992 fra SKAT indberettede bidrag forholdsmæssigt på 1. og 2. halvår af 1992.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Engangsbeløb ved dødsfald på grundlag af ATP-bidrag vedrørende tiden fra 1. januar 2002</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Engangsbeløb til det afdøde ATP-medlems ægtefælle, samlever og børn under 21 år udbetales efter reglerne i ATP-lovens §§ 14 b – 14 g og beregnes på grundlag af ATP-bidrag vedrørende tiden fra 1. januar 2002.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Engangsbeløbet i stk. 1 udgør 50.000 kr. pr. 1. januar 2009, jf. ATP-lovens § 14 b, stk. 4 og § 14 e, stk. 4.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Et engangsbeløb kan kun udbetales efter dette kapitel, hvis det afdøde ATP-medlem:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> fra 1. januar 2002 har været medlem af tillægspensionsordningen i mindst 2 år og</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> fra 1. januar 2002 har betalt bidrag svarende til mindst 2 årsbidrag.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> De 2 års medlemskab og 2 årsbidrag i stk. 1 opgøres efter reglerne i §§ 5 - 7.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Betingelsen om 2 års medlemskab for afdøde er opfyldt, når der fra og med starttidspunktet, jf. stk. 2, og indtil ophørstidspunktet, jf. stk. 3, foreligger en medlemsperiode på mindst 24 måneder.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Ved starttidspunktet forstås 1. januar i det første år, hvor der indbetales ATP-bidrag for medlemmet. Hvis første bidragsbetaling sker for det år, i hvilket medlemmet fylder 16 år, er starttidspunktet dog den dato, medlemmet fylder 16 år.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Til medlemsperioden, jf. stk. 1, henregnes perioden indtil den 1. i måneden efter, at medlemmet begynder at modtage sin ATP-pension. Medlemsperioden kan dog ikke udstrækkes længere end indtil den dag, medlemmet fylder 67 år. Hvis medlemmet afgår ved døden tidligere end de allerede nævnte tidspunkter, regnes medlemsperioden for ophørt dagen efter, at medlemmet er afgået ved døden.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Betingelsen om indbetaling af 2 årsbidrag er opfyldt, når summen for samtlige indbetalingsår efter 2001, af forholdet i det enkelte år mellem det indbetalte ATP-bidrag, jf. ATP-lovens § 4 a og § 15, omregnet til bidrag efter § 15, stk. 1 og årets årsbidrag efter § 15, stk. 1, mindst svarer til 1,94 årsbidrag.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Når et ATP-bidrag er indbetalt efter en særlig sats, der udgør mere end et enkelt årsbidrag efter ATP-lovens § 15, stk. 1, ses der ved omregningen i stk. 1 bort fra den del af bidraget, der udgør mere end et enkelt bidrag.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Hvis afdøde har været beskæftiget i et andet EØS-land efter 31. december 2001, og hvis ATP er bekendt med denne beskæftigelse, medregnes beskæftigelsen til ATP-bidrag, der er indbetalt for afdøde efter 31. december 2001, når de 2 års medlemskab og 2 årsbidrag opgøres efter § 5 og § 6. Beskæftigelsen i det andet EØS-land medregnes efter reglerne i EF-forordning 1408/71 om anvendelse af de sociale sikringsordninger på arbejdstagere og deres familiemedlemmer, der flytter inden for Fællesskabet.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> For at to personer kan anses for samlevende efter ATP-lovens § 14 b, skal de have fælles bopæl og kunne indgå ægteskab med hinanden. Dette samliv skal bestå, når de samlevende noterer hinanden i ATP som samlevende, og skal have bestået i de seneste 2 år forud for dødsfaldet.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Ved afgørelsen af, hvor en person har bopæl, er ATP berettiget til udelukkende at lægge adresseoplysninger i Det Centrale Personregister, CPR-registeret, til grund. To samlevende med fælles bopæl i udlandet, der ikke kan opfylde betingelsen om samme adresse ifølge CPR-registeret, må på ATP's anmodning fremsende nødvendig dokumentation om bopæl.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Hvis to samlevende, der har noteret hinanden i ATP som samlevende, ikke længere har fælles bopæl, eller hvis de ikke længere kan indgå ægteskab med hinanden, anses samlivet for ophævet, og retten til et engangsbeløb bortfalder. Hvis samlivet genoptages, skal samlivet på ny have bestået i de seneste 2 år forud for dødsfaldet, før end betingelserne for at udbetale et engangsbeløb kan være opfyldt.</p>\r\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> Hvis samleveren har ophold på institution, er det ikke et krav, at de pågældende har haft fælles bopæl i de seneste 2 år forud for dødsfaldet, men de skal have haft fælles bopæl i de seneste 2 år forud for opholdet.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Engangsbeløbet på 50.000 kr. til det afdøde ATP-medlems ægtefælle eller samlever efter ATP-lovens § 14 b nedsættes med 10.000 kr. hvert år fra og med medlemmets 66-årsdag, således at der ikke kan udbetales noget beløb, når medlemmet er fyldt 70 år.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Udbetalingsregler</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> ATP udbetaler engangsbeløbet i forbindelse med ATP-medlemmets død på grundlag af de ATP-bidrag, som ATP ved dødsfaldet har modtaget oplysning om fra SKAT. Udbetalingen finder sted, når dødsfaldet er registreret i CPR-registeret.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Hvis den berettigede modtager til et engangsbeløb efter kapitel 3 anmoder herom, og fremsender den nødvendige dokumentation til ATP, vil også ATP-bidrag, som afdøde har betalt, men som ATP ved dødsfaldet endnu ikke har modtaget oplysning om fra SKAT, kunne medregnes efter reglerne i §§ 5-7.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Ægtefæller og børn under 18 år, der opfylder betingelserne til et engangsbeløb både efter kapitel 2 og efter kapitel 3, har alene ret til at få udbetalt det største beløb. ATP udbetaler det største af beløbene i forbindelse med ATP-medlemmets død, når dødsfaldet er registreret i CPR-registeret.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Når der er udbetalt et engangsbeløb, og det senere viser sig, at modtageren er berettiget til et større beløb enten efter kapitel 2 eller efter kapitel 3, udbetaler ATP snarest muligt differencen til den berettigede.</p>\r\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Hvis der ikke er udbetalt et engangsbeløb i forbindelse med ATP-medlemmets død, og hvis ATP efter dødsfaldet modtager oplysninger, der medfører, at der kan udbetales et engangsbeløb efter kapitel 2 eller kapitel 3, udbetaler ATP snarest muligt beløbet til den berettigede.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Beløb efter denne bekendtgørelse udbetales til en konto i et pengeinstitut i Danmark.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Udbetaling til personer med bopæl i udlandet sker ved overførsel til en konto i et pengeinstitut i Danmark eller efter den berettigedes anmodning til et pengeinstitut i udlandet. En eventuel merudgift, der er forbundet med overførsel af beløbet til et pengeinstitut i udlandet, betales af den berettigede modtager.</p>\r\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Ved dødsfald udbetales engangsbeløb på under 100 kr. kun, hvis den berettigede anmoder herom.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Hvis det afdøde ATP-medlem eller den berettigede har bopæl i udlandet, må den berettigede efter ATP's anmodning fremsende nødvendig dokumentation for civilstand og bopæl.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Bekendtgørelsen træder i kraft den 1. september 2009 og har virkning for beløb, der forfalder til udbetaling den 1. september 2009 eller senere.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Samtidig ophæves bekendtgørelse nr. 156 af 4. marts 2008 om beregning og udbetaling af Arbejdsmarkedets Tillægspension og engangsbeløb i forbindelse med et ATP-medlems død.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Beskæftigelsesministeriet, den 24. april 2009</I></P><P CLASS=SIGN1 ALIGN=\"CENTER\">Inger Støjberg</P><P CLASS=SIGN2 ALIGN=\"RIGHT\">/ Lise Fangel</P></FONT></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\r\n      <p class=\"BilagTekst\">Arbejdsmarkedets Tillægspension fra 1. januar 2008:</p>\r\n      <p class=\"Bilagstekst\">Bestyrelsen for Arbejdsmarkedets Tillægspension har fastsat følgende grænser gældende fra 1. januar 2008 for, om ATP-pensionen udbetales som et kapitaliseret engangsbeløb, en årlig ydelse eller en månedlig ydelse:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Hvis den årlig pension med tillæg af bonuspension er beregnet til under 1.240 kr. udbetales der et engangsbeløb beregnet som kapitalværdien af alle de fremtidige egenpensionsrettigheder.</p>\r\n        <p class=\"Liste1\"><span class=\"Liste1Nr\" id=\"\">2)</span> Hvis den årlige pension med tillæg af bonuspension er beregnet til kr. 1.240 – kr. 2.479 udbetales den årligt.</p>\r\n        <p class=\"Liste1\"><span class=\"Liste1Nr\" id=\"\">3)</span> Hvis den årlige pension med tillæg af bonuspension er beregnet til kr. 2.480 kr. eller derover, udbetales den i månedlige rater.</p>\r\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/04/2009"
        },
        {
            "displayName": "Accession",
            "displayValue": "B20090032005"
        },
        {
            "displayName": "Entydig dokumentidentifikation",
            "displayValue": "BE003325"
        },
        {
            "displayName": "Dato for førstegangsindlæggelse",
            "displayValue": "29/04/2009"
        },
        {
            "displayName": "Dato for indlæggelse",
            "displayValue": "29/04/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "320"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "24/04/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "ATP"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 2009-0005524"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}