{
    "id": 222046,
    "title": "Bekendtgørelse om aflysning af prøver og andre midlertidige foranstaltninger i sommerterminen 2021 i almen voksenuddannelse som led i forebyggelsen og afhjælpningen i forbindelse med covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 513 af 24/03/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om aflysning af prøver og andre midlertidige foranstaltninger i sommerterminen 2021 i almen voksenuddannelse som led i forebyggelsen og afhjælpningen i forbindelse med covid-19</p>\r\n<p class=\"Indledning2\">I medfør af § 3 i lov nr. 241 af 19. marts 2020 om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19, som ændret ved lov nr. 285 af 27. februar 2021, fastsættes:</p>\r\n<p class=\"Paragraf\" id=\"ide6a6bf48-c470-4b27-a8c2-3e96e8a02952\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> I sommerterminen i skoleåret 2020/21 aflyses alle prøver i almen voksenuddannelse (avu), jf. dog § 2.</p>\r\n<p class=\"Stk2\">\r\n   <span class=\"StkNr\" id=\"id312fcb66-d186-4af1-a7bc-f8aed7ce6a15\">Stk. 2. </span> Reglerne i §§ 2-7 fraviger og supplerer bestemmelser i lovgivningen på børne- og undervisningsområdet om prøver og eksamen i avu. Formålet hermed er at sikre kursisters gennemførelse og afslutning af igangværende uddannelse under de helt ekstraordinære forhold som følge af foranstaltningerne efter loven og forebyggelsen og afhjælpningen i samfundet i forbindelse med covid-19.</p>\r\n<p class=\"Paragraf\" id=\"id628ae117-dde6-4291-bf30-72ee140b5008\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Institutionen afholder prøver for selvstuderende og kursister omfattet af § 4, stk. 1, nr. 3, jf. stk. 2, i bekendtgørelse nr. 1572 af 5. november 2020 (nødvinterprøvebekendtgørelsen).</p>\r\n<p class=\"Stk2\">\r\n   <span class=\"StkNr\" id=\"id83efda9c-e725-4003-8c9a-0ef2eeb8ead5\">Stk. 2.</span> For selvstuderende finder reglen i stk. 1 alene anvendelse, hvis den selvstuderende ikke var indskrevet på avu pr. 1. marts 2021 på det fag, den selvstuderende ønsker at aflægge prøve i.</p>\r\n<p class=\"Stk2\">\r\n   <span class=\"StkNr\" id=\"id911a13fe-0880-4ffa-a22f-908efda30fc2\">Stk. 3.</span> Mundtlige prøver efter stk. 1 kan afholdes med intern censur.</p>\r\n<p class=\"Paragraf\" id=\"id51b617d3-f761-4090-be89-1e0f0275ebd8\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Institutionens leder kan under de helt ekstraordinære forhold, der følger af foranstaltningerne efter loven og forebyggelsen og afhjælpningen i samfundet i forbindelse med covid-19, udsætte en kursists eller selvstuderenes deltagelse i en eller flere prøver omfattet af § 2, til førstkommende prøvetermin. Hvis det efter institutionens leders vurdering er muligt at udsætte en mundtlig prøve til et senere tidspunkt i sommerterminen 2021, udsættes prøven dog hertil.</p>\r\n<p class=\"Stk2\">\r\n   <span class=\"StkNr\" id=\"idabf646bc-9537-4da4-895f-ecdcdbb214c1\">Stk. 2.</span> Det er en forudsætning for at udsætte en kursists eller selvstuderendes deltagelse i en eller flere prøver efter stk. 1, at et af følgende forhold gør sig gældende:</p>\r\n<p class=\"Liste1\">\r\n   <span class=\"Liste1Nr\" id=\"idbcd600f1-85ce-4a54-84b8-b1b4a5e69c83\">1)</span> Nye eller genindførte foranstaltninger mod covid-19, som institutionen er nødt til at iværksætte, herunder foranstaltninger for at imødekomme sundhedsfaglige anbefalinger, som omfatter institutionen, indebærer, at prøven ikke kan afholdes på det planlagte tidspunkt.</p>\r\n<p class=\"Liste1\">\r\n   <span class=\"Liste1Nr\" id=\"id70a18755-5b3d-473f-9b18-fe548acd9b62\">2)</span> Kursisten eller den selvstuderende er syg på prøvetidspunktet, herunder med covid-19 eller bør af sundhedsmæssige grunde i relation til covid-19 ikke møde til prøveafholdelse fysisk på institutionen.</p>\r\n<p class=\"Stk2\">\r\n   <span class=\"StkNr\" id=\"idcd142ddb-cc9e-44bc-b2d1-cf67e6d882bb\">Stk. 3.</span> En beslutning om prøveaflysning efter stk. 1 kan tidligst træffes og meddeles kursisten eller den selvstuderende, når betingelserne herfor er opfyldt. En prøve, der er begyndt, kan dog ikke aflyses i medfør af stk. 1.</p>\r\n<p class=\"Paragraf\" id=\"id350c97bb-9030-456b-8ccc-96d1c9c2a140\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Institutionen giver kursister i avu en eller flere afsluttende standpunktskarakterer i fag, som normalt alene afsluttes med prøve, og som kursisten ikke skal til prøve i, fordi prøven er aflyst, jf. § 1. Disse standpunktskarakterer gives tidligst den 10. juni og senest den 15. juni 2021.</p>\r\n<p class=\"Stk2\">\r\n   <span class=\"StkNr\" id=\"id9e97837a-2664-47cc-a42d-c8df8320d9f7\">Stk. 2.</span> En afsluttende standpunktskarakter efter stk. 1 skal udtrykke graden af kursistens opfyldelse af de faglige mål i den relevante læreplan. Den afsluttende standpunktskarakter gives ud fra en helhedsvurdering på baggrund af underviserens kendskab til kursistens faglige niveau i den daglige undervisning, herunder nødundervisningen. I helhedsvurderingen kan en individuel faglig vurderingssamtale med kursisten indgå.</p>\r\n<p class=\"Stk2\">\r\n   <span class=\"StkNr\" id=\"id997cce84-8afc-4905-b683-fe348870cdca\">Stk. 3.</span> Afsluttende standpunktskarakterer efter stk. 1 træder i et afsluttende fag, hvor prøven er aflyst, i stedet for den eller de karakterer, som skulle have været givet ved den aflyste prøve, og er derved ophøjet til prøvekarakterer.</p>\r\n<p class=\"Stk2\">\r\n   <span class=\"StkNr\" id=\"idbd53a297-71b8-49ff-891e-d0ed6f56b72e\">Stk. 4.</span> En karakter, der, jf. stk. 3, er ophøjet til en prøvekarakter, indgår som en almindelig prøvekarakter på de eksamensbeviser og prøvebeviser, som institutionen udsteder efter de almindelige regler herom.</p>\r\n<p class=\"Paragraf\" id=\"id865e9792-b197-4bb4-a05c-7cb6adac388f\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Beviser, der udfærdiges til kursister efter reglerne i § 4, stk. 4, har samme retsvirkning som beviser, der er udstedt efter de almindelige regler på børne- og undervisningsområdet, herunder i forhold til optagelse på videregående uddannelser.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Klage og bemyndigelse til Styrelsen for Undervisning og Kvalitet</span>\r\n   </span>\r\n</p>\r\n<p class=\"Paragraf\" id=\"id06b8cfb5-1299-4c2f-8c95-d7fa8c911614\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> En kursist kan, i den udstrækning andet ikke følger af lovgivningen, klage til Styrelsen for Undervisning og Kvalitet over institutionens afgørelser efter bekendtgørelsen, når klagen vedrører retlige spørgsmål.</p>\r\n<p class=\"Stk2\">\r\n   <span class=\"StkNr\" id=\"ida1971ae1-d46a-4017-a57b-704e81a4e1ed\">Stk. 2.</span> En klage efter stk. 1 stiles til Styrelsen for Undervisning og Kvalitet og sendes til institutionen. Klagen skal være modtaget af institutionen senest fem kalenderdage, efter at kursisten har modtaget den afgørelse, som kursisten klager over.</p>\r\n<p class=\"Stk2\">\r\n   <span class=\"StkNr\" id=\"idee9e924b-5ba0-40f2-8d09-274b6f534f16\">Stk. 3.</span> Hvis institutionen ikke på baggrund af klagen imødekommer den fuldt ud, og kursisten ikke har trukket sin klage tilbage, udarbejder institutionen en udtalelse i sagen. Kursisten skal herefter have lejlighed til med en frist på fem kalenderdage at fremkomme med sine eventuelle bemærkninger til institutionens udtalelse. Institutionen sender klagen, sin udtalelse samt kursistens eventuelle bemærkninger til styrelsen hurtigst muligt og senest to kalenderdage efter, at institutionen har modtaget bemærkningerne fra kursisten eller efter udløbet af dennes frist for at fremkomme med eventuelle bemærkninger.</p>\r\n<p class=\"Paragraf\" id=\"id7a37586d-a8e3-43c2-abf8-3207738ce337\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Styrelsen for Undervisning og Kvalitet er bemyndiget til på ministerens vegne at varetage de af ministerens opgaver, herunder tilsynsopgaver, og beføjelser, som bekendtgørelsen giver anledning til at varetage.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"idfd8e0124-8221-48e1-8698-54707c1f2ece\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. april 2021.</p><div class=\"Givet\" id=\"Givet\"><p class=\"Givet\" align=\"center\">Børne- og Undervisningsministeriet, den 24. marts 2021</p><p class=\"Sign1\" align=\"center\">Pernille Rosenkrantz-Theil</p><p class=\"Sign2\" align=\"right\">/ Julie Elm Vig Albertsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "popularTitle": "Avu-nødprøvebekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/2021"
        },
        {
            "displayName": "Accession",
            "displayValue": "B20210051305"
        },
        {
            "displayName": "Entydig dokumentidentifikation",
            "displayValue": "DA000504"
        },
        {
            "displayName": "Dato for førstegangsindlæggelse",
            "displayValue": "27/03/2021"
        },
        {
            "displayName": "Dato for indlæggelse",
            "displayValue": "24/02/2023"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "513"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "24/03/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Børne- og Undervisningsmin., <br />Styrelsen for Undervisning og Kvalitet, j.nr. 21/06704 "
        },
        {
            "displayName": "Stikord",
            "displayValue": "nødbekendtgørelser"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}