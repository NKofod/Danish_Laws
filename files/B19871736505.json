{
    "id": 50728,
    "title": "Bestemmelser om rundflyvningsflyvepladser, flyvemaskine ",
    "documentTypeId": "60",
    "isSagsforlobPeriodValid": false,
    "shortName": "BEK nr 17365 af 01/07/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om rundflyvningsflyvepladser,  \r\n\r\n flyvemaskine </H1>  \r\n\r\n<P></P>  \r\n\r\n<P>I medfør af § 52, § 59, § 70 og § 149, stk. 4, stk. 10, stk. 11 og stk.  \r\n\r\n 13, i lov om luftfart, jf. lovbekendtgørelse nr. 408 af 11. september 1985,  \r\n\r\n fastsætter Statens Luftfartsvæsen herved efter bemyndigelse fra Ministeriet  \r\n\r\n for Offentlige Arbejder, jf. bekendtgørelse nr. 170 af 28. april 1985 om  \r\n\r\n specifikationer for flyvepladser, følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 Annex 14 til Chicago-konventionen, seneste udgave, for tiden 8. udgave  \r\n\r\n af marts 1983. </P>  \r\n\r\n<P>1.1.1 Annex 14 kan købes i engelsk udgave ved henvendelse til Statens  \r\n\r\n Luftfartsvæsen, Luftfartsinformationstjenesten, Ellebjergvej 50, 2450  \r\n\r\n København SV. </P>  \r\n\r\n<P>1.2 BL 3-6, Tankning af luftfartøjer m.m., seneste udgave, for tiden 2.  \r\n\r\n udgave af 15. juli 1978. </P>  \r\n\r\n<P>1.3 BL 3-7, Anmeldelse og registrering af private flyvepladser, seneste  \r\n\r\n udgave, for tiden 1. udgave af 15. oktober 1978. </P>  \r\n\r\n<P>1.4 BL 3-31, Selvvalg af helikopterflyvepladser, seneste udgave, for tiden  \r\n\r\n 1. udgave af 1. juli 1987. </P>  \r\n\r\n<P>1.5 BL 5-4, Rundflyvning, seneste udgave, for tiden 3. udgave af 1. juli  \r\n\r\n 1987. </P>  \r\n\r\n<P>1.6 BL 5-15, Præstationsnormer for flyvemaskiner, hvis maksimalt tilladte  \r\n\r\n startvægt ikke overstiger 5.700 kg, og som anvendes til taxaflyvning, seneste  \r\n\r\n udgave, for tiden 3. udgave af 1. december 1980. </P>  \r\n\r\n<P>1.7 Gebyrreglement for Statens Luftfartsvæsen, det til enhver tid  \r\n\r\n gældende, for tiden det med gyldighed fra 1. januar 1987. </P>  \r\n\r\n<P>1.8 Lov om private fællesveje, jf. lovbekendtgørelse nr. 370 af 6. august  \r\n\r\n 1985. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>Bane (Runway). Et på en landflyveplads afmærket, rektangulært område til  \r\n\r\n brug ved landing og start med luftfartøjer. </P>  \r\n\r\n<P>Flyveplads (Aerodrome). Et bestemt område på land eller vand (omfattende  \r\n\r\n bygninger, installationer og udstyr), beregnet til anvendelse helt eller  \r\n\r\n delvis ved landing, start og manøvrering af luftfartøjer. </P>  \r\n\r\n<P>Flyveplads, offentlig (Aerodrome, Public). En flyveplads, der på ensartede  \r\n\r\n vilkår er åben for alle luftfartøjer. </P>  \r\n\r\n<P>Flyveplads, privat (Aerodrome, Private). En flyveplads der ikke er  \r\n\r\n offentlig. </P>  \r\n\r\n<P>Indflyvningssektor (Approach Sector). Et areal, over hvilket indflyvning  \r\n\r\n til og udflyvning fra en flyveplads finder sted. </P>  \r\n\r\n<P>Rundflyvning (Sightseeing Flight). Flyvning, der udføres med start og  \r\n\r\n landing på samme plads, og som foregår inden for et område, der dækkes af en  \r\n\r\n cirkel med centrum i pladsens midte og med en radius på 50 km, og hvorunder  \r\n\r\n der medføres passagerer mod betaling. </P>  \r\n\r\n<P>Sikkerhedszone (Strip). Et nærmere angivet område indeholdende en bane og  \r\n\r\n eventuelt en stopvej, hvis formål er </P>  \r\n\r\n<UL CLASS=PLAIN-LIST>  \r\n\r\n<LI>a) at reducere risikoen for skader på luftfartøjer, der kører af banen,  \r\n\r\n samt </LI>  \r\n\r\n<LI>b) at beskytte luftfartøjer under start og landing. </LI>  \r\n\r\n</UL>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>Denne BL gælder for private flyvepladser, der er beliggende på dansk  \r\n\r\n område, som anvendes til rundflyvning med flyvemaskiner, og hvor banelængden  \r\n\r\n ikke er over 800 meter. For baner på mere end 800 meters længde fastsættes  \r\n\r\n kravene i hvert enkelt tilfælde af Statens Luftfartsvæsen. </P>  \r\n\r\n<P CLASS=PUNKT> <B>4.</B> Tilladelser </P>  \r\n\r\n<P>4.1 Tilladelse til anlæg og drift af en privat flyveplads, der skal  \r\n\r\n anvendes til rundflyvning, gives af Statens Luftfartsvæsen efter ansøgning på  \r\n\r\n hertil autoriseret formular. Ansøgningen skal være vedlagt en udtalelse fra  \r\n\r\n den lokale politimyndighed om den indflydelse, pladsen og aktiviteterne vil  \r\n\r\n få for de trafikale forhold. </P>  \r\n\r\n<P>Anm. 1: Det påhviler ansøgeren selv at indhente de øvrige nødvendige  \r\n\r\n tilladelser i medfør af anden lovgivning, såsom miljøbeskyttelses-,  \r\n\r\n frednings- og planlægningslovgivningen. </P>  \r\n\r\n<P>Anm. 2: Intet i denne BL fritager for forpligtelsen til anmeldelse og  \r\n\r\n registrering af private flyvepladser i henhold til BL 3-7. </P>  \r\n\r\n<P>4.2 Ansøgningen skal være Statens Luftfartsvæsen i hænde senest 3 måneder,  \r\n\r\n før flyvepladsen anlægges eller tages i brug til rundflyvning. </P>  \r\n\r\n<P CLASS=PUNKT> <B>5.</B> Teknisk godkendelse </P>  \r\n\r\n<P>5.1 En flyveplads, der skal anvendes til rundflyvning, skal godkendes af  \r\n\r\n Statens Luftfartsvæsen. </P>  \r\n\r\n<P>5.2 Ansøgning om teknisk godkendelse indsendes til Statens Luftfartsvæsen  \r\n\r\n på en af luftfartsvæsenet autoriseret formular vedlagt: </P>  \r\n\r\n<UL CLASS=PLAIN-LIST>  \r\n\r\n<LI>a) Et kortblad i målestoksforhold 1:25000, der dækker  \r\n\r\n indflyvningssektorer med angivelse af eventuelle hindringer, herunder  \r\n\r\n elledninger. </LI>  \r\n\r\n<LI>b) Situationsplan i 2 eksemplarer i målestoksforhold 1:5000, der viser  \r\n\r\n arealets begrænsning, bane, sikkerhedszoner, rulleveje, standplads,  \r\n\r\n afmærkning, tilskuerplads, billetsalg m.m. Se eksempel fig. 1. </LI>  \r\n\r\n<LI>c) Fortegnelse over de typer af flyvemaskiner, der skal anvendes, med  \r\n\r\n angivelse af start- og landingsdistancer, jf. BL 5-15. </LI>  \r\n\r\n<LI>d) Dokumentation af pladsens ejerforhold. </LI>  \r\n\r\n<LI>e) Gebyr i henhold til det til enhver tid gældende gebyrreglement. </LI>  \r\n\r\n<LI>f) Udtalelse fra politiet, jf. pkt. 4.1. </LI>  \r\n\r\n</UL>  \r\n\r\n<P>5.3 Godkendelse meddeles i form af et godkendelsesbevis, hvoraf fremgår de  \r\n\r\n vilkår, som findes påkrævet. </P>  \r\n\r\n<P>5.4 Godkendelsesbeviset skal opbevares på pladsen. </P>  \r\n\r\n<P CLASS=PUNKT> <B>6.</B> Betingelser for flyvepladsens tekniske godkendelse  \r\n\r\n</P>  \r\n\r\n<P>6.1 Bane </P>  \r\n\r\n<P>6.1.1 Ved placering af banen skal der tages hensyn til  \r\n\r\n indflyvningsforhold, nærliggende bebyggelse, turbulensforhold m.v. </P>  \r\n\r\n<P>6.1.2 Banen skal have en sådan længde, at præstationsnormerne for de typer  \r\n\r\n af flyvemaskiner, der skal anvendes, kan overholdes, jf. BL 5-15. </P>  \r\n\r\n<P>6.1.3 Banebredden skal være mindst 30 meter, men kan dog for baner med  \r\n\r\n fast belægning reduceres til 18 meter. </P>  \r\n\r\n<P>6.1.4 Overfladens hældning i banens længderetning må ikke på noget sted  \r\n\r\n overstige 2% i forhold til vandret plan. </P>  \r\n\r\n<P>6.1.5 Ændringer i overfladens hældning i banens længderetning må ikke være  \r\n\r\n større end 1% for hver 100 meter svarende til en krumningsradius på 10.000  \r\n\r\n meter. </P>  \r\n\r\n<P>6.1.6 Overfladens hældning på tværs af banen må ikke på noget sted  \r\n\r\n overstige 2% i forhold til vandret plan. </P>  \r\n\r\n<P>6.1.7 Banen skal være fast og bæredygtig. Eventuel bevoksning skal bestå  \r\n\r\n af græs, der ikke må være højere end 20 cm. </P>  \r\n\r\n<P>6.2 Sikkerhedszoner </P>  \r\n\r\n<P>6.2.1 Langs banens sider skal der være hindringsfrie sikkerhedszoner på  \r\n\r\n mindst 21 meters bredde. </P>  \r\n\r\n<P>6.2.2 For hver ende af banen skal der være en hindringsfri sikkerhedszone  \r\n\r\n på mindst 30 meters længde . </P>  \r\n\r\n<P>6.2.3 Overfladens beskaffenhed i sikkerhedszonerne skal være sådan, at en  \r\n\r\n flyvemaskine ikke lider alvorlig overlast, hvis den under start eller landing  \r\n\r\n kører ud i disse. </P>  \r\n\r\n<P>6.3 Indflyvningssektorer og hindringsbegrænsende planer </P>  \r\n\r\n<P>6.3.1 Der skal etableres indflyvningssektorer, der udgår fra enden af  \r\n\r\n sikkerhedszonerne. </P>  \r\n\r\n<P>6.3.1.1 Sektorernes indre kant skal have samme bredde som sikkerhedszonen,  \r\n\r\n og sidekanterne skal divergere i forhold til centerlinien med 10%, se fig. 2.  \r\n\r\n</P>  \r\n\r\n<P>6.3.1.2 Længden af sektorerne skal være mindst 1.600 meter, se fig. 2.  \r\n\r\n</P>  \r\n\r\n<P>6.3.2 Indflyvningsplanet </P>  \r\n\r\n<P>6.3.2.1 I indflyvningssektorerne skal der være hindringsfrit over et plan  \r\n\r\n med en hældning på 5% i forhold til vandret plan, begyndende ved sektorernes  \r\n\r\n indre kant i banens niveau, se fig. 3. </P>  \r\n\r\n<P>6.3.2.2 De inderste 300 meter af indflyvningssektorerne bør holdes fri for  \r\n\r\n bygninger og høj beplantning. </P>  \r\n\r\n<P>6.3.2.3 Det hindringsbegrænsende plan skal have en frigang på mindst 5  \r\n\r\n meter over en offentlig vej, en privat fællesvej eller en almen vej, jf. lov  \r\n\r\n om private fællesveje, og 7 meter over en jernbane. </P>  \r\n\r\n<P>6.3.3 Overgangsplanet </P>  \r\n\r\n<P>6.3.3.1 Langs sikkerhedszonernes og indflyvningssektorernes sider skal der  \r\n\r\n være hindringsfrit over et plan med en hældning på 20% i forhold til vandret  \r\n\r\n plan, begyndende ved zonekanterne i landingsarealets niveau og kanterne af  \r\n\r\n indflyvningssektorernes hindringsbegrænsende plan, som beskrevet i pkt.  \r\n\r\n 6.3.1.1 og pkt. 6.3.2.1. </P>  \r\n\r\n<P>6.3.3.2 Overgangsplanet slutter 45 meter over banens niveau, se fig. 2 og  \r\n\r\n 4. </P>  \r\n\r\n<P>6.4 Hindringer m.v. </P>  \r\n\r\n<P>På banen og i sikkerhedszonerne må der ikke forefindes veje, stier, hegn  \r\n\r\n eller hindringer i øvrigt. </P>  \r\n\r\n<P>6.5 Afmærkning af bane og sikkerhedszoner </P>  \r\n\r\n<P>6.5.1 Banetærskler skal afmærkes med hvide fliser i felter på 2 x 6 meter  \r\n\r\n med en indbyrdes afstand mellem felterne på 6 meter, se fig. 5. </P>  \r\n\r\n<P>6.5.1.1 Tærskler på baner uden bevoksning, men med lys overflade (f.eks.  \r\n\r\n strandsand), skal i stedet for fliser afmærkes med 3 markeringsspande på hver  \r\n\r\n side af banen i en række vinkelret på centerlinjen med en indbyrdes afstand  \r\n\r\n på 3 meter. </P>  \r\n\r\n<P>6.5.2 Banens sidebegrænsning skal afmærkes med spande af let konstruktion,  \r\n\r\n f.eks. plastik eller PVC, med en højde på maksimalt 60 cm. Farven skal være  \r\n\r\n rød, gul eller orange med en kontrastfarve i et mindst 20 cm bredt bånd i  \r\n\r\n toppen, se fig. 5 og 6. </P>  \r\n\r\n<P>6.5.3 Banemarkeringerne placeres langs banekanten med en indbyrdes afstand  \r\n\r\n af maksimalt 60 meter. </P>  \r\n\r\n<P>6.5.4 Sikkerhedszonernes begrænsning skal afmærkes med rød/hvide kasser i  \r\n\r\n samtlige hjørner og langs pladsens begrænsning parallelt med banen med en  \r\n\r\n indbyrdes afstand af maksimalt 100 meter. Kassernes dimension og udførelse  \r\n\r\n skal være i overensstemmelse med tegningerne på fig. 5 og 6. </P>  \r\n\r\n<P>6.5.5 Hvis der etableres rulleveje, skal disse afmærkes med blå spande.  \r\n\r\n</P>  \r\n\r\n<P>6.5.6 Afmærkning af baner med fast belægning skal udføres i  \r\n\r\n overensstemmelse med ICAO Annex 14. </P>  \r\n\r\n<P>6.6 Signalmateriel </P>  \r\n\r\n<P>6.6.1 På pladsen skal der forefindes mindst en vindpose, der er anbragt  \r\n\r\n således, at den er synlig fra luftfartøjer, der befinder sig i  \r\n\r\n landingsrunden. </P>  \r\n\r\n<P>6.6.1.1 Vindposen skal udføres som vist på fig. 7. </P>  \r\n\r\n<P>6.6.2 Der skal forefindes materiale, der kan udlægges som mindst 2 hvide  \r\n\r\n kors, som vist i fig. 7, til markering af de dele af banen, der midlertidigt  \r\n\r\n er uanvendelige for luftfartøjer. </P>  \r\n\r\n<P>6.6.2.1 Endvidere skal forefindes flag til markering af områder inden for  \r\n\r\n sikkerhedszoner, rulleveje og standplads, der er uanvendelige for  \r\n\r\n luftfartøjer. </P>  \r\n\r\n<P>6.6.2.2 Flagenes farve skal være orange eller rød/hvid. </P>  \r\n\r\n<P>6.7 Nødudstyr </P>  \r\n\r\n<P>6.7.1 På pladsen skal der forefindes mindst en 12 kg tydeligt markeret  \r\n\r\n pulverslukker anbragt således, at den kan anvendes hurtigt, hvis brand  \r\n\r\n opstår, se fig. 8. </P>  \r\n\r\n<P>6.7.1.1 Hvis der findes et tankningsanlæg, skal ildslukkeren anbringes ved  \r\n\r\n dette. </P>  \r\n\r\n<P>6.7.2 På pladsen eller i umiddelbar nærhed af denne skal der forefindes:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) En nødhjælpskasse anbragt et let tilgængeligt sted og tydeligt  \r\n\r\n afmærket, se fig. 8. Kassen skal holdes i forskriftsmæssig stand, og  \r\n\r\n indholdet suppleres efter brug. </LI>  \r\n\r\n</UL>  \r\n\r\n<P>Anm.: Førstehjælpskasserne fra Arbejdstilsynet og Falcks Redningskorps A/S  \r\n\r\n er godkendt af Statens Luftfartsvæsen. </P>  \r\n\r\n<UL CLASS=PLAIN-LIST>  \r\n\r\n<LI>b) Et skilt, der angiver nærmeste sted med telefon, hvorfra den  \r\n\r\n offentlige alarmcentral (0-0-0) kan kontaktes i tilfælde af ulykke. </LI>  \r\n\r\n</UL>  \r\n\r\n<P>6.8 Afspærring og tilskuerpladser </P>  \r\n\r\n<P>6.8.1 Solide hegn skal opstilles, hvor pladsen grænser op til  \r\n\r\n tilskuerpladser og offentlige veje. </P>  \r\n\r\n<P>6.8.1.1 Langs alle flyvepladsens grænser skal der i fornødent omfang  \r\n\r\n opstilles skilte med påskrift om, at uvedkommende færdsel og ophold på  \r\n\r\n pladsen er forbudt. </P>  \r\n\r\n<P>6.8.2 Tilskuerpladser må ikke etableres inden for sikkerhedszonerne eller  \r\n\r\n i de inderste 300 m af indflyvningssektorerne. </P>  \r\n\r\n<P CLASS=PUNKT> <B>7.</B> Tankningsanlæg </P>  \r\n\r\n<P>Hvis der etableres mulighed for at tanke på rundflyvningspladsen, skal  \r\n\r\n bestemmelserne i BL 3-6 om tankning af luftfartøjer m.m. følges. </P>  \r\n\r\n<P CLASS=PUNKT> <B>8.</B> Flyvepladsens drift </P>  \r\n\r\n<P>Det påhviler koncessionshaveren at sikre, </P>  \r\n\r\n<UL CLASS=PLAIN-LIST>  \r\n\r\n<LI>a) at der forud for hver dags flyvning foretages besigtigelse fra jorden  \r\n\r\n af bane, sikkerhedszoner, eventuelle rulleveje, afspærring m.v. for at påse,  \r\n\r\n at vilkårene for godkendelsen er opfyldt, samt </LI>  \r\n\r\n<LI>b) at piloter og medhjælpere er blevet gjort bekendt med vilkårene for  \r\n\r\n godkendelsen. </LI>  \r\n\r\n</UL>  \r\n\r\n<P CLASS=PUNKT> <B>9.</B> Tilbagekaldelse </P>  \r\n\r\n<P>Hvis der under udøvelsen af den af tilladelsen omfattede virksomhed finder  \r\n\r\n væsentlig tilsidesættelse sted af de i denne BL fastsatte forskrifter eller  \r\n\r\n af de for godkendelsen i øvrigt fastsatte vilkår, kan tilladelsen  \r\n\r\n tilbagekaldes af Statens Luftfartsvæsen. </P>  \r\n\r\n<P CLASS=PUNKT> <B>10.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>11.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Ministeriet for Offentlige Arbejder. </P>  \r\n\r\n<P CLASS=PUNKT> <B>12.</B> Straf </P>  \r\n\r\n<P>12.1 Overtrædelse af bestemmelserne i afsnit 8 i denne BL straffes i  \r\n\r\n medfør af luftfartslovens § 149, stk. 4, stk. 10 og stk. 11, med bøde eller  \r\n\r\n hæfte. </P>  \r\n\r\n<P>12.2 Er overtrædelsen begået af et aktieselskab, andelsselskab eller  \r\n\r\n lignende kan der pålægges selskabet som sådant bødeansvar i medfør af  \r\n\r\n luftfartslovens § 149, stk. 13. </P>  \r\n\r\n<P CLASS=PUNKT> <B>13.</B> Ikrafttræden </P>  \r\n\r\n<P>Denne BL træder i kraft den 1. september 1987. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 1. juli 1987  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>V. K. H. Eggers </P>  \r\n\r\n<P CLASS=MINISTER ALIGN=RIGHT>/ Chr. Mørup </P>  \r\n\r\n<P><IMG SRC=\"/image.aspx?id=50728&img=CR9552_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19871736505"
        },
        {
            "displayName": "Entydig dokumentidentifikation",
            "displayValue": "CM009552"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17365"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "01/07/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 170 af 28/04/1985"
        },
        {
            "displayName": "Ressortministeriets journalnummer",
            "displayValue": "14-4/3-22"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}