{
    "id": 111067,
    "title": "1991 LSF 268   FORSLAG TIL LOV OM UNDLADELSE AF FOLKEAFSTEMNING PÅ FÆRØERNE OG I GRØNLAND   OM FORSLAG TIL LOV OM ÆNDRING AF LOV OM DANMARKS TILTRÆDELSE AF DE EUROPÆISKE   FÆLLESSKABER M.V. (DANMARKS TILTRÆDELSE AF TRAKTATEN OM DEN EUROPÆISKE UNION)  ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 268",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 268 </P>  \r\n\r\n<P></P>  \r\n\r\n<P>Forslag til Lov om undladelse af folkeafstemning på Færøerne og i Grønland  \r\n\r\n om forslag til lov om ændring af lov om Danmarks tiltrædelse af De Europæiske  \r\n\r\n Fællesskaber m.v. (Danmarks tiltrædelse af traktaten om Den Europæiske Union)  \r\n\r\n</P>  \r\n\r\n<P></P>  \r\n\r\n<P>Fremsat af indenrigsministeren (Thor Pedersen) </P>  \r\n\r\n<P></P>  \r\n\r\n<P>den 8. april 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 7. maj 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Der afholdes ikke folkeafstemning på Færøerne og i Grønland  \r\n\r\n om </P>  \r\n\r\n<P>forslag til lov om ændring af lov om Danmarks tiltrædelse af De </P>  \r\n\r\n<P>Europæiske Fællesskaber m.v. (Danmarks tiltrædelse af traktaten om </P>  \r\n\r\n<P>Den Europæiske Union). </P>  \r\n\r\n<P> <B>§ 2.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Der afholdes ikke folkeafstemning på Færøerne og i Grønland  \r\n\r\n om </P>  \r\n\r\n<P>forslag til lov om ændring af lov om Danmarks tiltrædelse af De </P>  \r\n\r\n<P>Europæiske Fællesskaber m.v. (Danmarks tiltrædelse af Traktaten om </P>  \r\n\r\n<P>Den Europæiske Union). </P>  \r\n\r\n<P> <B>§ 2.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P> Som fremhævet i bemærkningerne til det fremsatte lovforslag om ændring af  \r\n\r\n lov nr. 447 af 11. oktober 1972 om Danmarks tiltrædelse af De Europæiske  \r\n\r\n Fællesskaber m.v. (Danmarks tiltrædelse af Traktaten om Den Europæiske Union)  \r\n\r\n skal dette lovforslag behandles efter reglerne i grundlovens § 20. Herefter  \r\n\r\n kræves til lovforslagets vedtagelse et flertal på 5/6 af Folketingets  \r\n\r\n medlemmer. Opnås et sådant flertal ikke, men dog det til vedtagelse af  \r\n\r\n almindelige lovforslag nødvendige flertal, og opretholder regeringen  \r\n\r\n forslaget, skal dette forlægges folketingsvælgerne til godkendelse eller  \r\n\r\n forkastelse efter de for folkeafstemninger i grundlovens § 42 fastsatte  \r\n\r\n regler. </P>  \r\n\r\n<P>I § 94 i lov om valg til Folketinget (lov nr. 271 af 13. maj 1987) er det  \r\n\r\n bl.a. fastsat, at bestemmelserne i lovens kapitel 12 om folkeafstemninger  \r\n\r\n finder anvendelse på de folkeafstemninger, der afholdes efter grundlovens §  \r\n\r\n 20, stk. 2. </P>  \r\n\r\n<P>Folkeafstemning i Danmark efter grundlovens § 20 kan således afholdes  \r\n\r\n umiddelbart på grundlag af de i folketingsvalgloven fastsatte regler om  \r\n\r\n folkeafstemninger. </P>  \r\n\r\n<P>Bestemmelser om afholdelse af folkeafstemninger efter grundlovens § 20,  \r\n\r\n stk. 2, findes ligeledes i den færøske og den grønlandske folketingsvalglov.  \r\n\r\n I § 49 a, stk. 1, i lov om folketingsvalg på Færøerne, jf. lovbekendtgørelse  \r\n\r\n nr. 592 af 3. september 1986, er det således bl.a. fastsat, at  \r\n\r\n folkeafstemninger i henhold til § 20, stk. 2, i Danmarks Riges Grundlov  \r\n\r\n afholdes på Færøerne. I § 70 i lov nr. 845 af 21. december 1988 om  \r\n\r\n folketingsvalg i Grønland er det på tilsvarende måde bl.a. fastsat, at  \r\n\r\n folkeafstemninger efter grundlovens § 20, stk. 2, afholdes i Grønland. </P>  \r\n\r\n<P>De nævnte bestemmelser i folketingsvalglovene skal ses på baggrund af  \r\n\r\n bestemmelsen i grundlovens § 42, stk. 8, hvorefter nærmere regler om  \r\n\r\n folkeafstemninger, herunder i hvilket omfang folkeafstemning skal finde sted  \r\n\r\n på Færøerne og i Grønland, fastsættes ved lov. </P>  \r\n\r\n<P>Færøerne er ikke medlem af EF. Grønland har status af oversøisk område i  \r\n\r\n henhold til EØF-traktatens fjerde del. Færøernes og Grønlands status i  \r\n\r\n forhold til EF er fastlagt i § 8 og § 9 i loven om Danmarks tiltrædelse af De  \r\n\r\n Europæiske Fællesskaber som ændret bl.a. ved lov nr. 259 af 28. maj 1984.  \r\n\r\n</P>  \r\n\r\n<P>På denne baggrund foreslås det i dette lovforslag efter aftale med  \r\n\r\n Færøernes Landsstyre og Grønlands Landsstyre, at folkeafstemning om  \r\n\r\n lovforslaget om Danmarks tiltrædelse af Traktaten om Den Europæiske Union  \r\n\r\n ikke skal afholdes på Færøerne og i Grønland. </P>  \r\n\r\n<P>I 1972 blev der ikke afholdt folkeafstemning på Færøerne om forslag til  \r\n\r\n lov om Danmarks tiltrædelse af De Europæiske Fællesskaber. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/05/1992"
        },
        {
            "displayName": "Accession",
            "displayValue": "199112K00268"
        },
        {
            "displayName": "Entydig dokumentidentifikation",
            "displayValue": "CL002605"
        },
        {
            "displayName": "Dato for førstegangsindlæggelse",
            "displayValue": "07/05/1992"
        },
        {
            "displayName": "Dato for indlæggelse",
            "displayValue": "07/05/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "268"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}