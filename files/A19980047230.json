{
    "id": 87611,
    "title": "Lov om jordbrugets anvendelse af gødning og om plantedække",
    "documentTypeId": "10",
    "isSagsforlobPeriodValid": false,
    "shortName": "LOV nr 472 af 01/07/1998",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Lovens formål, anvendelsesområde m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Gødskning</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Plantedække</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Planlægnings- og regnskabskrav</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Gødningsleverandører</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Administration af loven</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K7\">Kapitel 7  \r\n\r\n</A></td><td>Straffebestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K8\">Kapitel 8  \r\n\r\n</A></td><td>Overgangs- og ikrafttrædelsesbestemmelser</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om jordbrugets anvendelse af gødning og om  \r\n\r\n plantedække </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lovens formål, anvendelsesområde m.v. </I>  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Loven har til formål at regulere jordbrugets  \r\n\r\n anvendelse af gødning og fastsætte krav om etablering af plantedække med  \r\n\r\n henblik på at begrænse udvaskningen af kvælstof. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ministeren for fødevarer, landbrug og fiskeri  \r\n\r\n opretter et register over virksomheder, der anvender gødning efter denne lov.  \r\n\r\n</P>  \r\n\r\n<P CLASS=STK> <I>Stk. 2. </I> Den, der driver momspligtig virksomhed med  \r\n\r\n planteavl, husdyravl, skovbrug eller kombinationer heraf, jf. lovens bilag 1,  \r\n\r\n og har en årlig omsætning, der overstiger 20.000 kr., skal anmelde sin  \r\n\r\n virksomhed til registrering i det i stk. 1 nævnte register, hvis </P>  \r\n\r\n<UL CLASS=PLAIN-LIST>  \r\n\r\n<LI>1) virksomhedens samlede husdyrbesætning overstiger 10 dyreenheder, </LI>  \r\n\r\n<LI>2) husdyrtætheden overstiger 1,0 dyreenhed pr. ha eller </LI>  \r\n\r\n<LI>3) virksomheden modtager mere end 25 t husdyrgødning eller anden organisk  \r\n\r\n gødning i planperioden. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Den, der driver flere momspligtige virksomheder  \r\n\r\n med planteavl, husdyravl, skovbrug eller kombinationer heraf, jf. lovens  \r\n\r\n bilag 1, skal anmelde sin virksomhed til registrering i det i stk. 1 nævnte  \r\n\r\n register, hvis det for alle virksomhederne under et gælder, at den årlige  \r\n\r\n omsætning overstiger 20.000 kr. og </P>  \r\n\r\n<UL CLASS=PLAIN-LIST>  \r\n\r\n<LI>1) virksomhedernes samlede husdyrbesætning overstiger 10 dyreenheder,  \r\n\r\n</LI>  \r\n\r\n<LI>2) husdyrtætheden overstiger 1,0 dyreenhed pr. ha eller </LI>  \r\n\r\n<LI>3) virksomhedernes samlet modtager mere end 25 t husdyrgødning eller  \r\n\r\n anden organisk gødning i planperioden. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Hvis virksomhederne, jf. stk. 3, er  \r\n\r\n selvstændigt registrerede efter momsloven, kan virksomhederne dog registreres  \r\n\r\n hver for sig. </P>  \r\n\r\n<P CLASS=STK> <I>Stk. 5. </I> Andre, der driver momspligtig virksomhed med  \r\n\r\n planteavl, husdyravl, skovbrug eller kombinationer heraf, jf. lovens bilag 1,  \r\n\r\n kan anmelde sin virksomhed til registrering i det i stk. 1 nævnte register,  \r\n\r\n hvis den årlige omsætning overstiger 20.000 kr. </P>  \r\n\r\n<P CLASS=STK> <I>Stk. 6. </I> Til de registrerede virksomheder udstedes et  \r\n\r\n bevis for registreringen. Beviset benyttes som dokumentation for retten til  \r\n\r\n at købe afgiftsfri gødning. Som alternativ dokumentation kan benyttes direkte  \r\n\r\n opslag i det i stk. 1 nævnte register, jf. stk. 9. </P>  \r\n\r\n<P CLASS=STK> <I>Stk. 7. </I> Anmeldelse til registrering skal ske inden en  \r\n\r\n dato fastsat af ministeren. Hvis virksomheden senere bliver  \r\n\r\n registreringspligtig, skal anmeldelse til registrering dog ske senest 21 dage  \r\n\r\n efter, at registreringspligten indtræder. </P>  \r\n\r\n<P CLASS=STK> <I>Stk. 8. </I> Når virksomheden ikke længere har pligt til at  \r\n\r\n være registreret, jf. stk. 2 og 3, eller den registrerede ikke længere ønsker  \r\n\r\n sin virksomhed registreret, jf. stk. 5, kan den registrerede anmode om, at  \r\n\r\n virksomheden afmeldes fra registeret med virkning fra førstkommende 1.  \r\n\r\n august. Ved overdragelse eller ophør af virksomhed skal den registrerede  \r\n\r\n inden 21 dage foretage afmeldelse fra registeret. Ministeren kan afmelde en  \r\n\r\n virksomhed fra registeret fra førstkommende 1. august, hvis virksomhedens  \r\n\r\n omsætning falder til under 20.000 kr. årligt. </P>  \r\n\r\n<P CLASS=STK> <I>Stk. 9. </I> Den, der driver momspligtig handel med gødning,  \r\n\r\n kan få adgang til ved opslag i det i stk. 1 nævnte register at konstatere, om  \r\n\r\n en køber er berettiget til at købe afgiftsfri gødning eller ej. </P>  \r\n\r\n<P CLASS=STK> <I>Stk. 10. </I> Ministeren kan fastsætte nærmere regler om  \r\n\r\n registerets opbygning, ajourføring, om anmeldelse til registrering og krav om  \r\n\r\n dokumentation for, at betingelserne for optagelse i registeret er opfyldt,  \r\n\r\n samt fastsætte regler for, hvilke oplysninger en anmeldelse til registrering  \r\n\r\n skal indeholde. Desuden kan ministeren fastsætte nærmere regler om  \r\n\r\n gødningshandleres adgang til oplysning om købere af afgiftsfri gødning. </P>  \r\n\r\n<P CLASS=STK> <I>Stk. 11. </I> Ministeren fastsætter nærmere regler om,  \r\n\r\n hvordan en dyreenhed skal opgøres. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Lovens bestemmelser om plantedække, jf. kapitel  \r\n\r\n 3, omfatter momspligtige virksomheder med en årlig omsætning på over 20.000  \r\n\r\n kr., som driver virksomhed med planteavl eller husdyravl eller kombinationer  \r\n\r\n heraf, jf. lovens bilag 1, og som har et samlet areal på 10 ha eller derover.  \r\n\r\n Ved opgørelse af arealet medregnes forpagtede og lejede arealer. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved planperioden forstås perioden fra den 1.  \r\n\r\n august til den 31. juli. Dyrkes afgrøder, der skal tilføres kvælstof efter  \r\n\r\n den 31. juli, men inden den 30. september, og som skal høstes eller afgræsses  \r\n\r\n inden den 31. december, forlænges planperioden til den 30. september.  \r\n\r\n Afmeldes en virksomhed af det i § 2, stk. 1, nævnte register efter § 2, stk.  \r\n\r\n 8, 2. pkt., løber planperioden dog kun til dato for afmeldelsens modtagelse.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Gødskning </I> </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> I planperioden må registreringspligtige eller  \r\n\r\n registrerede virksomheders forbrug af kvælstof til gødningsformål, jf. §§  \r\n\r\n 10-14, ikke overstige virksomhedens kvote for kvælstof, jf. §§ 6-9. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> For planperioden skal virksomhedens samlede  \r\n\r\n kvote for kvælstof beregnes som summen af kvoterne for de enkelte marker i  \r\n\r\n virksomheden. For hver enkelt mark beregnes kvoten på grundlag af markens  \r\n\r\n størrelse, afgrøde, forfrugten og afgrødens kvælstofnorm i det pågældende  \r\n\r\n klimaområde og jordbonitet. </P>  \r\n\r\n<P CLASS=STK> <I>Stk. 2. </I> Virksomhedens samlede kvote for kvælstof skal  \r\n\r\n korrigeres efter kvælstofprognosen for planperioden. </P>  \r\n\r\n<P CLASS=STK> <I>Stk. 3. </I> Ministeren for fødevarer, landbrug og fiskeri  \r\n\r\n fastsætter kvælstofnormer for afgrøderne ved standardudbytte for  \r\n\r\n klimaområder, jordboniteter og særlige vandingsbehov, planperiodens  \r\n\r\n kvælstofprognose og regler om, hvorledes markens størrelse og afgrøde  \r\n\r\n fastsættes. </P>  \r\n\r\n<P CLASS=STK> <I>Stk. 4. </I> For virksomheder, der driver gartneri,  \r\n\r\n planteskoler, dyrkning af frugt og bær eller skovbrug, kan ministeren  \r\n\r\n fastsætte afgrødernes kvælstofnormer, samt regler om beregning af  \r\n\r\n virksomhedens samlede kvote for kvælstof. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Virksomhedens samlede kvote for kvælstof skal  \r\n\r\n efter regler fastsat af ministeren for fødevarer, landbrug og fiskeri  \r\n\r\n fradrages en andel af den totale mængde af kvælstof i husdyrgødning og anden  \r\n\r\n organisk gødning end husdyrgødning, der er brugt i den foregående  \r\n\r\n planperiode, jf. §§ 11-14. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Virksomhedens samlede kvote for kvælstof kan  \r\n\r\n korrigeres, hvis det forventede udbytte for en afgrøde afviger fra afgrødens  \r\n\r\n fastsatte standardudbytte, jf. § 6, stk. 3. Korrektion for højere forventet  \r\n\r\n udbytte kan alene ske, hvis der foreligger dokumentation for, at der i  \r\n\r\n tidligere planperioder er høstet højere udbytter end standardudbyttet for den  \r\n\r\n pågældende afgrøde. </P>  \r\n\r\n<P CLASS=STK> <I>Stk. 2. </I> Ministeren for fødevarer, landbrug og fiskeri  \r\n\r\n kan fastsætte regler om dokumentationen for højere forventede udbytter. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ministeren for fødevarer, landbrug og fiskeri  \r\n\r\n kan fastsætte regler om, at virksomhedens kvælstofkvote for en mark efter  \r\n\r\n ansøgning kan forhøjes, hvis der på grund af ekstreme vejrligstilfælde  \r\n\r\n bortfyger eller udvaskes kvælstof. Ministeren kan herunder fastsætte regler  \r\n\r\n om ansøgningens udformning og indhold. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> For planperioden skal virksomhedens samlede  \r\n\r\n forbrug af kvælstof beregnes som summen af forbruget af kvælstof i  \r\n\r\n husdyrgødning, jf. §§ 11 og 12, anden organisk gødning end husdyrgødning, jf.  \r\n\r\n § 13, og handelsgødning, jf. § 14. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Den totale mængde af kvælstof i husdyrgødning  \r\n\r\n beregnes som virksomhedens produktion af kvælstof i husdyrgødning tillagt  \r\n\r\n planperiodens primo- og fratrukket planperiodens ultimolager af kvælstof i  \r\n\r\n husdyrgødning samt tillagt modtaget og fratrukket afsat kvælstof i  \r\n\r\n husdyrgødning inden for planperioden, jf. stk. 4. </P>  \r\n\r\n<P CLASS=STK> <I>Stk. 2 . </I> Virksomhedens produktion af kvælstof i  \r\n\r\n husdyrgødning beregnes på grundlag af normer for det totale indhold af  \r\n\r\n kvælstof i husdyrgødning, virksomhedens gennemsnitsbesætning og  \r\n\r\n staldsystemer. Produktionen af kvælstof i husdyrgødning kan korrigeres for  \r\n\r\n afvigelser i ydelses- og produktionsniveau samt fodermængde og -sammensætning  \r\n\r\n på grundlag af korrektionsfaktorer, jf. stk. 5, hvis afvigelserne kan  \r\n\r\n dokumenteres ved driftbilag. </P>  \r\n\r\n<P CLASS=STK> <I>Stk. 3. </I> Virksomhedens primolager af kvælstof i  \r\n\r\n husdyrgødning fastsættes som den forudgående planperiodes ultimolager.  \r\n\r\n Virksomhedens ultimolager af kvælstof i husdyrgødning fastsættes af  \r\n\r\n virksomheden efter regler fastsat i medfør af stk. 5. </P>  \r\n\r\n<P CLASS=STK> <I>Stk. 4. </I> Virksomheden kan alene fratrække kvælstof i  \r\n\r\n husdyrgødning, jf. stk. 1, hvis husdyrgødningen er afsat til en registreret  \r\n\r\n virksomhed, jf. § 2, eller til biogas- og fællesanlæg. </P>  \r\n\r\n<P CLASS=STK> <I>Stk. 5. </I> Ministeren for fødevarer, landbrug og fiskeri  \r\n\r\n fastsætter nærmere regler om opgørelse af virksomhedens besætning, normer for  \r\n\r\n det totale indhold af kvælstof i husdyrgødning, korrektion af normer på grund  \r\n\r\n af afvigelser i ydelses- og produktionsniveau, indhold og udformning af  \r\n\r\n aftaler m.v. om overførsel af husdyrgødning samt fastsættelse af  \r\n\r\n virksomhedens ultimolager af kvælstof i husdyrgødning, herunder at  \r\n\r\n virksomheder, der udbringer husdyrgødning i perioden 1. august-30. september,  \r\n\r\n jf. § 4, 2. pkt., skal korrigere virksomhedens ultimolager pr. 31. juli for  \r\n\r\n den mængde kvælstof, der er udbragt i perioden 1. august-30. september. </P>  \r\n\r\n<P CLASS=STK> <I>Stk. 6. </I> Indholdet af kvælstof i afgasset biomasse,  \r\n\r\n hvori indgår anden organisk gødning end husdyrgødning, beregnes efter regler  \r\n\r\n fastsat af ministeren. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ministeren for fødevarer, landbrug og fiskeri  \r\n\r\n fastsætter de andele af den totale mængde af kvælstof i husdyrgødning, som  \r\n\r\n skal anvendes ved beregning af forbruget af kvælstof i husdyrgødning. </P>  \r\n\r\n<P CLASS=STK> <I>Stk. 2. </I> Ved blandinger af husdyrgødning og anden  \r\n\r\n organisk gødning end husdyrgødning, herunder afgasset biomasse, fastsættes  \r\n\r\n den andel, der skal anvendes ved beregning af forbruget af kvælstof, som  \r\n\r\n gennemsnittet af de fastsatte andele for de enkelte gødningstyper vægtet i  \r\n\r\n forhold til den totale mængde kvælstof i gødningstyperne. For afgasset  \r\n\r\n biomasse kan andelen dog fastsættes som andelen for svinegylle. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Den totale mængde af kvælstof i anden organisk  \r\n\r\n gødning end husdyrgødning beregnes som leverandørens angivelse af den totale  \r\n\r\n mængde af kvælstof i den gødning, der er leveret til virksomheden i  \r\n\r\n planperioden. </P>  \r\n\r\n<P CLASS=STK> <I>Stk. 2. </I> Ministeren for fødevarer, landbrug og fiskeri  \r\n\r\n fastsætter regler for bestemmelse af kvælstofindholdet i anden organisk  \r\n\r\n gødning end husdyrgødning. Ministeren fastsætter endvidere de andele, som  \r\n\r\n skal anvendes ved beregningen af forbruget af kvælstof i anden organisk  \r\n\r\n gødning end husdyrgødning. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Virksomhedens forbrug af kvælstof i  \r\n\r\n handelsgødning beregnes som leverandørens angivelse af den totale mængde af  \r\n\r\n kvælstof i den handelsgødning, der er leveret til virksomheden i planperioden  \r\n\r\n indtil den 31. juli tillagt planperiodens primolager og fratrukket  \r\n\r\n planperiodens ultimolager af kvælstof i handelsgødning. </P>  \r\n\r\n<P CLASS=STK> <I>Stk. 2. </I> Virksomhedens primolager af kvælstof i  \r\n\r\n handelsgødning fastsættes som den forudgående planperiodes ultimolager.  \r\n\r\n Virksomhedens ultimolager af kvælstof i handelsgødning fastsættes af  \r\n\r\n virksomheden efter regler fastsat af ministeren for fødevarer, landbrug og  \r\n\r\n fiskeri. Ministeren kan herunder fastsætte regler om, at virksomheder, der  \r\n\r\n udbringer handelsgødning i perioden 1. august-30. september, jf. § 4, 2.  \r\n\r\n pkt., skal korrigere virksomhedens ultimolager pr. 31. juli for den mængde  \r\n\r\n kvælstof, der er udbragt i perioden 1. august-30. september. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Hvis den registrerede før udløb af planperioden  \r\n\r\n ophører med at eje eller have brugsret til et areal, hvortil der er en  \r\n\r\n kvælstofkvote, jf. § 6, skal den registrerede virksomheds kvælstofforbrug på  \r\n\r\n arealet beregnes, jf. §§ 10-14, for den forløbne del af planperioden. Den,  \r\n\r\n der overtager arealet eller brugsretten hertil, skal, såfremt denne  \r\n\r\n virksomhed er registreret efter § 2, have skriftlig oplysning om forbruget og  \r\n\r\n kvoten. Forbruget og kvoten for den samlede planperiode henregnes herefter  \r\n\r\n til den virksomhed, der har overtaget arealet eller brugsretten hertil, jf.  \r\n\r\n dog stk. 2-4. </P>  \r\n\r\n<P CLASS=STK> <I>Stk. 2. </I> Hvis skriftlig oplysning som nævnt i stk. 1, 2.  \r\n\r\n pkt., ikke gives, henregnes kvælstofforbruget til den, der har overdraget  \r\n\r\n arealet eller brugsretten hertil. </P>  \r\n\r\n<P CLASS=STK> <I>Stk. 3. </I> Hvis et areal eller brugsretten hertil  \r\n\r\n overdrages før udløbet af planperioden og kvælstofforbruget på arealet for  \r\n\r\n den forløbne del af planperioden overstiger kvoten for det pågældende areal  \r\n\r\n for hele planperioden, henregnes den del af kvælstofforbruget, der overstiger  \r\n\r\n kvoten, til den, som har overdraget arealet eller brugsretten hertil,  \r\n\r\n medmindre den, der overtager arealet eller brugsretten hertil, erklærer, at  \r\n\r\n kvælstofforbruget kan henregnes til denne. </P>  \r\n\r\n<P CLASS=STK> <I>Stk. 4. </I> Hvis den virksomhed, der overtager arealet  \r\n\r\n eller brugsretten hertil før udløb af planperioden, ikke er registreret eller  \r\n\r\n er registreringspligtig efter § 2, henregnes forbruget for den forløbne del  \r\n\r\n af planperioden til den, som har overdraget arealet eller brugsretten hertil.  \r\n\r\n Kvoten for den samlede planperiode henregnes til den virksomhed, der har  \r\n\r\n overdraget arealet eller brugsretten hertil. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Hvis den registrerede virksomhed før udløb af  \r\n\r\n planperioden overdrager oplagret husdyrgødning eller anden organisk gødning,  \r\n\r\n skal virksomheden opgøre en ultimobeholdning på overdragelsestidspunktet, jf.  \r\n\r\n § 11, stk. 3. Oplysninger om ultimobeholdning gives skriftligt til den, der  \r\n\r\n overtager den oplagrede husdyrgødning eller anden organisk gødning.  \r\n\r\n Ultimobeholdningen henregnes til denne, jf. dog stk. 2 og 3. </P>  \r\n\r\n<P CLASS=STK> <I>Stk. 2. </I> Hvis den virksomhed, der overtager  \r\n\r\n ultimobeholdningen, ikke har fået skriftlig oplysning om ultimobeholdningen,  \r\n\r\n fastsættes ultimolageret for den virksomhed, der overdrager  \r\n\r\n ultimobeholdningen, til 0. </P>  \r\n\r\n<P CLASS=STK> <I>Stk. 3. </I> På grundlag af ultimobeholdningen, jf. stk.  \r\n\r\n 1-3, opgøres kvælstofforbruget for planperioden for den virksomhed, der  \r\n\r\n overdrager den oplagrede husdyrgødning eller anden organisk gødning, for den  \r\n\r\n forløbne del af planperioden indtil overdragelsestidspunktet. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Ministeren for fødevarer, landbrug og fiskeri  \r\n\r\n kan fastsætte nærmere regler om den form, de i §§ 15 og 16 nævnte oplysninger  \r\n\r\n skal have, om oplysningernes opdeling i forskellige gødningstyper, marker  \r\n\r\n m.v., samt om hvordan oplysningerne skal kunne dokumenteres og kontrolleres.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Plantedække </I> </P>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> På 65 pct. af virksomhedens dyrkede eller  \r\n\r\n udtagne arealer, dog ikke arealer, der anvendes til gartneri, herunder  \r\n\r\n væksthusgartneri, skovbrug, frugtplantage eller planteskole, skal der  \r\n\r\n etableres et plantedække med en eller flere af de afgrøder, der er nævnt i  \r\n\r\n lovens bilag 2. </P>  \r\n\r\n<P CLASS=STK> <I>Stk. 2. </I> Ministren for fødevarer, landbrug og fiskeri  \r\n\r\n kan fastsætte regler om efterafgrøder ud over det i stk. 1 nævnte krav,  \r\n\r\n herunder om beregning af omfanget af det areal, hvorpå efterafgrøderne skal  \r\n\r\n etableres, samt om, hvilke afgrøder der kan anvendes som efterafgrøder, og  \r\n\r\n regler for dyrkning af disse. </P>  \r\n\r\n<P CLASS=STK> <I>Stk. 3. </I> Ministeren kan for de virksomheder, som alene  \r\n\r\n skal opfylde lovens krav om plantedække, jf. § 3, fastsætte regler om kontrol  \r\n\r\n samt om, hvilke optegnelser virksomheden skal føre. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Til opfyldelse af kravet i § 18, stk. 1, kan en  \r\n\r\n virksomhed efter aftale med andre virksomheder, der er omfattet af § 3,  \r\n\r\n medregne arealer under disse, hvis </P>  \r\n\r\n<UL CLASS=PLAIN-LIST>  \r\n\r\n<LI>1) arealerne er udlagt med afgrøder nævnt i lovens bilag 2, </LI>  \r\n\r\n<LI>2) afstanden fra driftslederens bolig til arealerne ad den benyttede vej  \r\n\r\n ikke overstiger 5 km og </LI>  \r\n\r\n<LI>3) aftalen er indgået skriftligt før 1. september i det år, hvor  \r\n\r\n plantedækket skal være etableret. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Kravet i § 18, stk.1, kan, for så vidt angår  \r\n\r\n indtil 20 pct. af virksomhedens dyrkede eller udtagne arealer, opfyldes ved  \r\n\r\n nedmuldning af halm fra korn- og rapsafgrøder. Til erstatning for 1 ha udlagt  \r\n\r\n med afgrøder nævnt i lovens bilag 2 skal der nedmuldes halm på mindst 1,6 ha.  \r\n\r\n Stk. 1 finder tilsvarende anvendelse. Et areal, hvorpå der både er nedmuldet  \r\n\r\n halm og etableret plantedække med afgrøder i overensstemmelse med lovens  \r\n\r\n bilag 2, kan kun medregnes en gang med henblik på opfyldelse af kravet i §  \r\n\r\n 18, stk. 1. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20 . </B> Ministeren for fødevarer, landbrug og fiskeri  \r\n\r\n kan i særlige tilfælde og efter skriftlig ansøgning tillade, at en virksomhed  \r\n\r\n fraviger bestemmelsen i § 18. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Planlægnings- og regnskabskrav </I> </P>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Virksomheder, der er omfattet af § 2, skal for  \r\n\r\n hver planperiode udarbejde en markplan og en gødningsplan for dyrkede og  \r\n\r\n udtagne arealer. </P>  \r\n\r\n<P CLASS=STK> <I>Stk. 2. </I> Markplanen skal for hver mark angive den  \r\n\r\n planlagte dyrkningsmæssige anvendelse, jf. kapitel 2, og etablering af  \r\n\r\n plantedække, jf. kapitel 3. </P>  \r\n\r\n<P CLASS=STK> <I>Stk. 3. </I> Den del af markplanen, der omfatter marker,  \r\n\r\n hvor der er etableret et plantedække, jf. kapitel 3, eller som er udtaget af  \r\n\r\n driften samt det samlede areal, der planlægges udtaget eller dyrket, skal  \r\n\r\n udarbejdes senest den 1. september i den pågældende planperiode. Den  \r\n\r\n resterende del af markplanen skal foreligge senest den følgende 31. marts.  \r\n\r\n</P>  \r\n\r\n<P CLASS=STK> <I>Stk. 4. </I> Gødningsplanen skal foreligge senest den 31.  \r\n\r\n marts i den pågældende planperiode og angive </P>  \r\n\r\n<UL CLASS=PLAIN-LIST>  \r\n\r\n<LI>1) virksomhedens planlagte, samlede kvote for kvælstof, herunder de  \r\n\r\n enkelte markers kvote for kvælstof, jf. §§ 6-9, samt de enkelte markers behov  \r\n\r\n for fosfor, </LI>  \r\n\r\n<LI>2) virksomhedens planlagte forbrug af kvælstof i husdyrgødning og anden  \r\n\r\n organisk gødning end husdyrgødning, jf. §§ 10-13, og </LI>  \r\n\r\n<LI>3) virksomhedens planlagte forbrug af kvælstof i handelsgødning, jf. §  \r\n\r\n 14. </LI>  \r\n\r\n</UL>  \r\n\r\n<P CLASS=STK> <I>Stk. 5. </I> Ændringer i planerne, jf. stk. 1-4, som følge  \r\n\r\n af ændret valg af afgrøder, kvælstofprognosen, jf. § 6, eller forhold, der er  \r\n\r\n omfattet af § 9, skal registreres i planerne, inden der disponeres efter  \r\n\r\n disse. Andre ændringer skal registreres senest 7 dage efter, at de er  \r\n\r\n gennemført. Dato for udarbejdelse af planen samt ændringer i denne skal  \r\n\r\n fremgå af planen. </P>  \r\n\r\n<P CLASS=STK> <I>Stk. 6. </I> Ministeren for fødevarer, landbrug og fiskeri  \r\n\r\n fastsætter nærmere regler om mark- og gødningsplanens udformning og indhold.  \r\n\r\n</P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Virksomheden skal hvert år udarbejde  \r\n\r\n gødningsregnskab for den afsluttede planperiode og indsende en underskrevet  \r\n\r\n kopi heraf til ministeren for fødevarer, landbrug og fiskeri senest den  \r\n\r\n følgende 31. marts. Ved afmeldelse fra det i § 2, stk. 1, nævnte register,  \r\n\r\n jf. § 2, stk. 8, skal virksomheden senest ved udgangen af den 6. måned efter  \r\n\r\n afmeldelsen udarbejde gødningsregnskab for den forløbne del af planperioden  \r\n\r\n og inden samme dato insende en underskrevet kopi heraf til ministeren. </P>  \r\n\r\n<P CLASS=STK> <I>Stk. 2. </I> Gødningsregnskabet skal opgøres på grundlag af  \r\n\r\n virksomhedens mark- og gødningsplan, jf. § 21, og angive </P>  \r\n\r\n<UL CLASS=PLAIN-LIST>  \r\n\r\n<LI>1) virksomhedens samlede kvote for kvælstof, jf. §§ 6-9, og virksomhedens  \r\n\r\n samlede forbrug af kvælstof, jf. §§ 10-14, </LI>  \r\n\r\n<LI>2) besætningsstørrelse opgjort i antal dyreenheder og det samlede areal  \r\n\r\n med et gødningsbehov, </LI>  \r\n\r\n<LI>3) virksomhedens samlede areal, hvorpå der er etableret et plantedække,  \r\n\r\n og det samlede areal, hvorpå der er etableret efterafgrøder, jf. kapitel 3,  \r\n\r\n og </LI>  \r\n\r\n<LI>4) oplysninger om virksomhedens aftaler om forpagtning til brug for  \r\n\r\n udbringning af husdyrgødning og om virksomhedens husdyrgødningsaftaler. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Ministeren fastsætter regler om  \r\n\r\n gødningsregnskabers udformning og indhold, opbevaring af bilag m.v. samt  \r\n\r\n regler om opgørelsen af arealer med gødningsbehov. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Mark- og gødningsplanen samt gødningsregnskabet  \r\n\r\n skal udarbejdes på et skema, der er udarbejdet af ministeren for fødevarer,  \r\n\r\n landbrug og fiskeri. </P>  \r\n\r\n<P CLASS=STK> <I>Stk. 2. </I> Ministeren kan godkende andre skemaer, herunder  \r\n\r\n skemaer, der er baseret på edb-programmer. </P>  \r\n\r\n<P CLASS=STK> <I>Stk. 3. </I> Mark- og gødningsplanerne samt  \r\n\r\n gødningsregnskabet skal opbevares i mindst 5 år. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Gødningsleverandører </I> </P>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Ministeren for fødevarer, landbrug og fiskeri  \r\n\r\n fastsætter regler om, at virksomheder, som sælger eller afgiver  \r\n\r\n kvælstofholdig gødning, skal indberette, hvilke virksomheder der er afsat  \r\n\r\n gødning til, herunder den afsatte gødningstype og -mængde, samt  \r\n\r\n kvælstofindholdet i den afsatte mængde. Ministeren kan endvidere fastsætte  \r\n\r\n regler om, at biogas- og fællesanlæg skal indberette, hvilke virksomheder de  \r\n\r\n modtager gødning fra, herunder gødningstypen og -mængden, samt  \r\n\r\n kvælstofindholdet i den modtagne gødning. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Administration af loven </I> </P>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Afgørelser efter loven træffes af ministeren  \r\n\r\n for fødevarer, landbrug og fiskeri. </P>  \r\n\r\n<P CLASS=STK> <I>Stk. 2. </I> Ministeren fører tilsyn med, at der ikke sker  \r\n\r\n overtrædelse af loven eller regler fastsat i medfør heraf. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Henlægger ministeren for fødevarer, landbrug og  \r\n\r\n fiskeri sine beføjelser til at træffe afgørelser efter loven til en  \r\n\r\n institution under ministeriet, kan ministeren fastsætte regler om adgang til  \r\n\r\n at klage over afgørelserne, herunder om, at afgørelserne ikke kan indbringes  \r\n\r\n for anden administrativ myndighed. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Virksomheder, der er omfattet af loven, skal  \r\n\r\n efter anmodning fra ministeren for fødevarer, landbrug og fiskeri eller den,  \r\n\r\n ministeren bemyndiger hertil, give alle oplysninger, herunder om økonomiske  \r\n\r\n og regnskabsmæssige forhold, som har betydning for kontrollen, herunder til  \r\n\r\n afgørelse af, om et forhold falder ind under lovens regler. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Ministeren for fødevarer, landbrug og fiskeri  \r\n\r\n eller den, ministeren bemyndiger hertil, har, hvis det skønnes nødvendigt,  \r\n\r\n til enhver tid mod behørig legitimation uden retskendelse adgang til  \r\n\r\n virksomheder, der er omfattet af loven, for at udøve de beføjelser, loven  \r\n\r\n eller regler fastsat i medfør heraf tillægger ministeren. Efter samme regler  \r\n\r\n har ministeren eller den, ministeren bemyndiger hertil, adgang til hos  \r\n\r\n virksomhederne på stedet at gennemgå deres regnskaber og forretningsbøger  \r\n\r\n m.v. I det omfang de nævnte oplysninger er registreret elektronisk, omfatter  \r\n\r\n adgangen til dem også elektronisk adgang hertil. Ministeren eller den,  \r\n\r\n ministeren bemyndiger hertil, kan udtage prøver til undersøgelser uden at  \r\n\r\n skulle betale herfor. Virksomhedens ejer og de hos denne ansatte skal yde  \r\n\r\n ministeren eller den, ministeren bemyndiger hertil, fornøden vejledning og  \r\n\r\n hjælp ved kontrollen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straffebestemmelser </I> </P>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Med bøde straffes den, der overtræder § 2, stk.  \r\n\r\n 2 og 3, § 5, § 18, stk. 1, § 21, stk. 1-5, § 22, stk. 1 og 2, § 23, stk. 1 og  \r\n\r\n 3, § 24 og § 27, medmindre højere straf er forskyldt efter den øvrige  \r\n\r\n lovgivning. </P>  \r\n\r\n<P CLASS=STK> <I>Stk. 2. </I> Ved fastsættelsen af bøder for overtrædelse af  \r\n\r\n § 5 udmåles en skærpet bøde med udgangspunkt i overtrædelsens omfang målt i  \r\n\r\n kg kvælstof og i kg kvælstof pr. ha. </P>  \r\n\r\n<P CLASS=STK> <I>Stk. 3. </I> I regler, der fastsættes i medfør af loven, kan  \r\n\r\n der fastsættes straf af bøde for overtrædelse af bestemmelser i reglerne.  \r\n\r\n</P>  \r\n\r\n<P CLASS=STK> <I>Stk. 4. </I> Forældelsesfristen for overtrædelse af lovens  \r\n\r\n bestemmelser eller regler udfærdiget i medfør af loven er 4 år. </P>  \r\n\r\n<P CLASS=STK> <I>Stk. 5. </I> Der kan pålægges selskaber m.v. (juridiske  \r\n\r\n personer) strafansvar efter reglerne i straffelovens 5. kapitel. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Skønnes en overtrædelse ikke at ville medføre  \r\n\r\n højere straf end bøde, kan ministeren for fødevarer, landbrug og fiskeri  \r\n\r\n eller den, ministeren bemyndiger dertil, tilkendegive den pågældende, at  \r\n\r\n sagen kan afgøres uden retslig forfølgning, hvis den pågældende erklærer sig  \r\n\r\n skyldig i overtrædelsen og erklærer sig rede til inden for en nærmere angivet  \r\n\r\n frist, der efter begæring kan forlænges, at betale en i tilkendegivelsen  \r\n\r\n angivet bøde. </P>  \r\n\r\n<P CLASS=STK> <I>Stk. 2. </I> Med hensyn til den i stk. 1 nævnte  \r\n\r\n tilkendegivelse finder bestemmelsen i retsplejelovens § 831, stk. 1, nr. 2 og  \r\n\r\n 3, om indholdet af et anklageskrift tilsvarende anvendelse. </P>  \r\n\r\n<P CLASS=STK> <I>Stk. 3. </I> Betales bøden i rette tid, eller bliver den  \r\n\r\n efter vedtagelsen inddrevet eller afsonet, bortfalder videre forfølgning.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Overgangs- og ikrafttrædelsesbestemmelser  \r\n\r\n</I> </P>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Loven træder i kraft den 1. august 1998. § 2  \r\n\r\n træder dog i kraft dagen efter bekendtgørelsen i Lovtidende. </P>  \r\n\r\n<P CLASS=STK> <I>Stk. 2. </I> § 7, stk. 5, nr. 3, i lov om  \r\n\r\n landbrugsejendomme, jf. lovbekendtgørelse nr. 769 af 24. august 1994,  \r\n\r\n ophæves. Nr. 4 og 5 bliver herefter nr. 3 og 4. </P>  \r\n\r\n<P CLASS=STK> <I>Stk. 3. </I> Regler, der er udstedt i medfør af den i stk. 2  \r\n\r\n nævnte bestemmelse, forbliver i kraft, indtil de ophæves eller afløses af  \r\n\r\n regler udstedt i medfør af denne lov. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Ministeren for fødevarer, landbrug og fiskeri  \r\n\r\n fastsætter med henblik på den planperiode, som en virksomhed for første gang  \r\n\r\n er registreret i, regler om beregning af den andel af det totale indhold af  \r\n\r\n kvælstof i husdyrgødning og anden organisk gødning tilført i den forudgående  \r\n\r\n planperiode, der skal fradrages virksomhedens samlede kvote for kvælstof, jf.  \r\n\r\n § 7, om beregning af virksomhedens primolager af kvælstof i husdyrgødning,  \r\n\r\n jf. § 11, om opgørelse af virksomhedens primolager af kvælstof i  \r\n\r\n handelsgødning, jf. § 14, samt om bestemmelse af forfrugt, jf. § 6. </P>  \r\n\r\n<P CLASS=STK> <I>Stk. 2. </I> Ministeren fastsætter overgangsregler for  \r\n\r\n virksomheder, der har forlænget planperiode 1997/98 i henhold til § 5 i  \r\n\r\n bekendtgørelse nr. 624 af 15. juli 1997 om jordbrugets anvendelse af gødning.  \r\n\r\n</P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Marselisborg, den 1. juli 1998  \r\n\r\n</I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>Margrethe R. </P>  \r\n\r\n<P CLASS=MINISTER ALIGN=RIGHT>/ Henrik Dam Kristensen </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P> <B>Momspligtige virksomheder omfattet af loven</B>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n  Branchekoder:  \r\n\r\n ---------------------------------------------------------------------  \r\n\r\n  01                         Landbrug, jagt m.v.  \r\n\r\n     01.1                    Planteavl  \r\n\r\n          01.11              Agerbrug  \r\n\r\n                 01.11.10    Kornavl  \r\n\r\n                 01.11.90    Agerbrug i øvrigt  \r\n\r\n          01.12              Gartnerier og planteskoler  \r\n\r\n                 01.12.10    Gartnerier  \r\n\r\n                 01.12.20    Planteskoler  \r\n\r\n          01.13  01.13.00    Dyrkning af frugt og bær  \r\n\r\n     01.2                    Husdyravl  \r\n\r\n          01.21              Kvægavl  \r\n\r\n                 01.21.10    Malkekvæghold  \r\n\r\n                 01.21.90    Anden kvægavl  \r\n\r\n          01.22              Heste-, fåre- og gedeavl  \r\n\r\n                 01.22.10    Stutterier  \r\n\r\n                 01.22.20    Fåre- og gedeavl  \r\n\r\n          01.23  01.23.00    Svineavl  \r\n\r\n          01.24  01.24.00    Fjerkræavl  \r\n\r\n          01.25              Anden husdyravl  \r\n\r\n                 01.25.10    Pelsdyravl  \r\n\r\n                 01.25.90    Opdræt af andre dyr  \r\n\r\n     01.3 01.30  01.30.00    Planteavl kombineret med husdyravl  \r\n\r\n                             (blandet drift)  \r\n\r\n  02      02.0               Skovbrug  \r\n\r\n          02.01  02.01.00    Skovbrug  \r\n\r\n  Bilag 2  \r\n\r\n  Plantedække  \r\n\r\n ---------------------------------------------------------------------  \r\n\r\n  Afgrøder, der kan anvendes:  \r\n\r\n ---------------------------------------------------------------------  \r\n\r\n  Vintersæd                  -  Vinterhvede  \r\n\r\n                             -  Vinterrug  \r\n\r\n                             -  Vinterbyg  \r\n\r\n                             -  Vintertriticale  \r\n\r\n  Majs -  Fodermajs  \r\n\r\n  Græsmarksafgrøder          -  Græsarter og kløverarter i  \r\n\r\n                                græsmarksblandinger  \r\n\r\n                             -  Lucerne  \r\n\r\n                             -  Vedvarende græsarealer  \r\n\r\n                             -  Italiensk rajgræs til foderbrug  \r\n\r\n  Rodfrugter                 -  Roer  \r\n\r\n                             -  Fabriks- og industrikartofler  \r\n\r\n  Frøafgrøder                -  Frøgræs  \r\n\r\n                             -  Kløverfrø og anden bælgsædsfrø  \r\n\r\n                             -  Vinterraps  \r\n\r\n                             -  Solsikker  \r\n\r\n                             -  Roefrø  \r\n\r\n                             -  Kommen  \r\n\r\n                             -  Havefrø og medicinalafgrøder  \r\n\r\n  Grønt, frugt og bær        -  Sildige frilandsgrøntsager  \r\n\r\n                             -  Frugt- bærkulturer  \r\n\r\n  Juletræer og pyntegrøntkulturer  \r\n\r\n  Efterafgrøder  \r\n\r\n</PRE>  \r\n\r\n<P>Alle dyrkede afgrøder med vækst om efteråret, der anvendes som  \r\n\r\n mellemafgrøder, og som nedvisnes eller nedpløjes. Etableringen af  \r\n\r\n efterafgrøder skal ske efter normale driftsmæssige principper, således at  \r\n\r\n efterafgrøden kan udvikle sig bedst muligt. Normale driftsmæssige principper  \r\n\r\n indbefatter bl.a. et kvælstofbehov på 0 kg N/ha. </P>  \r\n\r\n<P> <B>Andre afgrøder</B>  </P>  \r\n\r\n<P>Afgrøder, der kan sidestilles med de ovenfor anførte. </P>  \r\n\r\n<P> <B>Udtagne arealer</B>  </P>  \r\n\r\n<P>Arealer, der er udtaget af driften, og som giver ret til støtte efter Det  \r\n\r\n Europæiske Fællesskabs rådsforordning 1765/92 om indførelse af en  \r\n\r\n støtteordning for producenter af visse markafgrøder, kan medregnes som grønne  \r\n\r\n marker. </P>  \r\n\r\n<P> <B>Nedpløjning</B>  </P>  \r\n\r\n<P>Arealer udlagt med græsmarksefterafgrøder, frøafgrøder og efterafgrøder  \r\n\r\n kan ikke medregnes, hvis de nedpløjes før den 20. oktober. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb 1997/2 LF 58",
            "stateLabel": "Vedtaget",
            "references": [
                {
                    "shortName": "1997/2 LSF 58",
                    "title": "1997 LSF 58   FORSLAG TIL LOV OM JORDBRUGETS ANVENDELSE AF GØDNING OG OM PLANTEDÆKKE  ",
                    "presentationName": "Lovforslag som fremsat",
                    "documentTypeId": 400,
                    "documentId": 111158,
                    "eliUri": "/eli/ft/199722K00058",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L58.htm"
                },
                {
                    "shortName": "1997/2 BTL 58",
                    "title": "Betænkning over Forslag til lov om jordbrugets anvendelse af gødning og om plantedække",
                    "presentationName": "Betænkning  over lovforslag",
                    "documentTypeId": 420,
                    "documentId": 91819,
                    "eliUri": "/eli/ft/199724L00028",
                    "externalLink": ""
                },
                {
                    "shortName": "1997/2 TBL 58",
                    "title": "Tillægsbetænkning over Forslag til lov om jordbrugets anvendelse af gødning og om plantedække",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 91719,
                    "eliUri": "/eli/ft/199725L00002",
                    "externalLink": ""
                },
                {
                    "shortName": "LOV nr 472 af 01/07/1998",
                    "title": "Lov om jordbrugets anvendelse af gødning og om plantedække",
                    "presentationName": "Lov",
                    "documentTypeId": 10,
                    "documentId": 87611,
                    "eliUri": "/eli/lta/1998/472",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1998"
        },
        {
            "displayName": "Accession",
            "displayValue": "A19980047230"
        },
        {
            "displayName": "Entydig dokumentidentifikation",
            "displayValue": "CM047445"
        },
        {
            "displayName": "Dato for førstegangsindlæggelse",
            "displayValue": "03/07/1998"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "472"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "01/07/1998"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Fødevaremin., 1. afd., 1. kt., j.nr. 1998-1125-0004"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}