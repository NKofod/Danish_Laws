{
    "id": 155914,
    "title": "Ankestyrelsens principafgørelse U-10-01 om erhvervsevnetab - standsning af løbende ydelse - hjemvisning - retsvirkning - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9383 af 15/02/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-10-01 om erhvervsevnetab - standsning af løbende ydelse - hjemvisning - retsvirkning - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Forsikringsselskabet skulle genoptage udbetalingen af erstatning for tab af erhvervsevne i et tilfælde, hvor Arbejdsskadestyrelsen havde truffet afgørelse om standsning af ydelsen, men hvor Ankestyrelsen efter en anke havde hjemvist sagen fordi sagen ikke var tilstrækkeligt oplyst.</p>\r\n   <p class=\"TekstGenerel\">Der blev ved afgørelsen lagt vægt på, at hjemvisning efter almindelige forvaltningsretlige principper indebærer en annullation af den påklagede afgørelse, og at retsvirkningen af en annullation af en afgørelse om standsning af en løbende ydelse som hovedregel er, at den tilkendte ydelse fortsat skal udbetales. Ankeinstansen kan dog tillægge afgørelsen en anden retsvirkning *)</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 34, stk. 1</p>\r\n<p>\r\n   <span class=\"Bold\">Note:</span>\r\n</p>\r\n<p>*) Se også SM F-3-00  og SM R-15-00</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mand havde i 1994 været udsat for en arbejdsulykke, da en kniv smuttede under udskæringsarbejde. Nerve og sene på højre 2. finger blev skåret over. Han fik tilkendt en erstatning på 5% i varigt mén som følge af skaden.</p>\r\n<p>Arbejdsskadestyrelsen traf den 23. september 1994 afgørelse om, at erhvervsevnen var nedsat med mindre end 15%. Der blev lagt vægt på, at skaden ikke havde medført en sikker, varig lønnedgang på 15% eller derover. Der blev ved afgørelsen sat revision på til den 1. marts 1996.</p>\r\n<p>Arbejdsskadestyrelsen traf den 24. maj 1996 afgørelse om, at erhvervsevnen nu vurderedes nedsat med 15%. Der blev lagt vægt på, at skadelidte i 1994 tjente ca. 218.000 kroner, i 1995 ca. 201.000 kroner og indtil 25. februar 1996 45.073 kroner svarende til en årsindtægt på 293.000 kroner for 1996. Styrelsen vurderede ikke på denne baggrund, at erhvervssituationen var helt stabil endnu, og der blev sat revision på til 1. maj 1998. Ved beregningen blev der gået ud fra en årsløn på 268.000 kroner (1994-niveau)</p>\r\n<p>Forsikringsselskabet klagede over afgørelsen og anførte med henvisning til indtægterne i januar - februar 1996, at der ikke var en varig indtægtsnedgang på 15% eller derover.</p>\r\n<p>Ankestyrelsen tiltrådte den 30. oktober 1996 Arbejdsskadestyrelsens afgørelse. Ved afgørelsen blev der bl.a. lagt vægt på, at der var dokumenteret et indtægtstab som følge af arbejdsskaden over lovens minimum på 15% for årene 1994 og 1995. Der var enighed om, at der burde fastsættes revision i sagen, da skadelidte i januar og februar 1996 havde betydeligt højere arbejdsindtægter end de foregående år.</p>\r\n<p>Ankestyrelsen vurderede imidlertid, at dette indtægtsniveau sandsynligvis ikke kunne holdes, hvorfor man ikke fandt, at skadelidte ville blive overkompenseret ved fastsættelsen af den løbende ydelse. Styrelsen bemærkede, at indtægtsnedgangen for årene 1994 og 1995 var henholdsvis 16,3% og 22,6%.</p>\r\n<p>Arbejdsskadestyrelsen traf den 8. juli 1998 afgørelse om, at den løbende ydelse på 15% skulle ophøre fra næste udbetalingsdag, da det vurderes, at erhvervsevnen nu var nedsat med mindre end 15%. Der blev lagt vægt på, at skadelidte nu var i arbejde til en løn, der ikke var 15% mindre end den løn, han i dag ville have haft i sit tidligere arbejde. Det fremgik ikke af afgørelsen, hvilke økonomiske oplysninger, som blev lagt til grund.</p>\r\n<p>Ankestyrelsen hjemviste den 30. september 1998 sagen til Arbejdsskadestyrelsen til ny behandling og afgørelse, da sagen ikke fandtes tilstrækkeligt oplyst.</p>\r\n<p>Arbejdsskadestyrelsen traf den 19. april 1999 en ny afgørelse, hvor man fandt, at erhvervsevnen var nedsat med mindre end 15%. Der blev lagt vægt på, at skadelidte var i arbejde med en løn, der ikke var 15% mindre end den løn, han kunne have haft som skæresvend, hvis han ikke var kommet til skade. Lønnedgangen var alene på ca. 2%.</p>\r\n<p>Arbejdsskadestyrelsen traf den 9. november 1999 afgørelse om, at skadelidte var berettiget til at modtage en løbende ydelse i perioden 1. august 1998 til og med 30. april 1999.</p>\r\n<p>Arbejdsskadestyrelsen begrundede afgørelsen med, at når en sag hjemvises fra en overordnet myndighed til en underordnet myndighed, betyder det efter almindelige forvaltningsretlige principper, at afgørelsen i underinstansen er ophævet og dermed også beslutningen i den konkrete sag om, at den løbende ydelse skulle stoppe.</p>\r\n<p>I anken fra forsikringsselskabet blev det bl.a. anført, at der ikke forelå nogen konkret afgørelse omkring erstatningsydelsens genoptagelse og fortsættelse. Man fandt ikke, at det forhold, at der i en ankesag hjemvises til ny undersøgelse gør, at en tilskadekommen automatisk skal være berettiget til at få en løbende ydelse udbetalt af et forsikringsselskab i den periode, hvor undersøgelsen foregår. Ydermere henviste man til den omstændighed, at selv efter den nye undersøgelse og behandling af sagen i Arbejdsskadestyrelsen, var der stadig ikke tale om et berettiget erhvervsevnetab på 15% eller derover, og dette var gældende for hele den omstridte periode.</p>\r\n<p>Ankestyrelsen behandlede sagen prinicipielt med henblik på belysning af spørgsmålet om, hvorvidt et forsikringsselskab skal genoptage udbetalingen af erstatning for tab af erhvervsevne i et tilfælde, hvor Arbejdsskadestyrelsen har truffet afgørelse om standsning af ydelsen, men hvor Ankestyrelsen efter en anke hjemviser sagen på grund af, at sagen ikke vurderes som tilstrækkeligt oplyst.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at skadelidte var berettiget til erstatning for tab af erhvervsevne for perioden 1. august 1998 til og med den 30. april 1999 efter lovens § 32, stk. 1 og 2.</p>\r\n<p>Begrundelsen for afgørelsen var, at Ankestyrelsen ved sin afgørelse af 30. september 1998 hjemviste sagen til Arbejdsskadestyrelsen, og at hjemvisning efter almindelige forvaltningsretlige principper</p>\r\n<p>indebærer en annullation af den påklagede afgørelse. Retsvirkningen af en annullation af en afgørelse om standsning af en løbende ydelse er som hovedregel, at den tilkendte ydelse skal fortsætte, hvis ankeinstansen ikke har tillagt afgørelsen en anden retsvirkning, jf. SM R-15-00 og SM F-3-00.</p>\r\n<p>Ved afgørelsen blev det lagt til grund, at Ankestyrelsen  ved sin afgørelse af 30. september 1998 hjemviste sagen til Arbejdsskadestyrelsen, da sagen ikke vurderedes som tilstrækkeligt oplyst, uden at der blev taget stilling til den konkrete retsvirkning af hjemvisningen, men det blev i afgørelsen præciseret, hvilke yderligere oplysninger Arbejdsskadestyrelsen skulle indhente.</p>\r\n<p>Ved afgørelsen blev der lagt vægt på, at det er Arbejdsskadestyrelsens ansvar, at sagen er tilstrækkeligt oplyst til, at der kan træffes en afgørelse om standsning af den løbende erstatning for tab af erhvervsevne.</p>\r\n<p>Der blev yderligere lagt vægt på, at løbende ydelser tilkendes, når den erhvervsmæssige situation endnu ikke er afklaret, og at ophør af ydelsen forudsætter, at der bliver foretaget en ny vurdering af, om forudsætningen for udbetalingen af den midlertidige ydelse er bortfaldet jf. SM U-11-99.</p>\r\n<p>Ankestyrelsen fandt på denne baggrund, at hjemvisningen betød en annullation af Arbejdsskadestyrelsens afgørelse af 8. juli 1998, og at retsvirkningen heraf skulle være, at den tidligere tilkendte ydelse på 15% i tab af erhvervsevne fortsat skulle løbe frem til, at Arbejdsskadestyrelsen traf en ny afgørelse den 19. april 1999 om standsning af ydelsen fra næste udbetalingsdag.</p>\r\n<p>Det blev i forhold til klagen bemærket, at udover, at Ankestyrelsen ikke fandt sagen tilstrækkeligt oplyst, så fremgik det ikke af Arbejdsskadestyrelsens afgørelse af 8. juli 1998, hvilke konkrete lønoplysninger, der blev lagt vægt på ved afgørelsen.</p>\r\n<p>Begrundelseskravet i forvaltningslovens § 24 var derfor ikke opfyldt.</p>\r\n<p>Ankestyrelsen tiltrådte således Arbejdsskadestyrelsens afgørelse af 9. november 2000.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20010938325"
        },
        {
            "displayName": "Entydig dokumentidentifikation",
            "displayValue": "BS008708"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9383"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "15/02/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 108638-99"
        },
        {
            "displayName": "Stikord",
            "displayValue": "U-10-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}