{
    "id": 124359,
    "title": "Renter af for sen indbetaling af feriegodtgørelse for fratrådte, delvist provisionslønnede medarbejdere",
    "documentTypeId": "240",
    "isSagsforlobPeriodValid": true,
    "shortName": "KEN nr 10003 af 22/08/2008",
    "documentHtml": "<div class=\"bjelke\">Den fulde tekst</div><p class=\"Titel2\">Renter af for sen indbetaling af feriegodtgørelse for fratrådte, delvist provisionslønnede medarbejdere</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En virksomhed havde haft to medarbejdere ansat. Den ene (A) var fratrådt den 31. august 2007 og den anden (B) var fratrådt den 31. oktober 2007.</div>\r\n        </p>\r\n        <p class=\"Tekst2\">\r\n          <div>Feriegodtgørelsen for A var indbetalt den 10. oktober 2007.</div>\r\n        </p>\r\n        <p class=\"Tekst2\">\r\n          <div>Feriegodtgørelsen for B var indbetalt den 10. december 2007.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet mente, at indbetaling skulle have fundet sted den 10. september 2007 for A og den 12. november 2007 for B, og havde derfor truffet afgørelse om, at arbejdsgiveren skulle indbetale rente af for sent indbetalt feriegodtgørelse.</div>\r\n        </p>\r\n        <p class=\"Tekst2\">\r\n          <div>Arbejdsgiveren oplyste, at årsagen til indbetalingstidspunktet, var at resultatløn/provision blev opgjort en måned efter grundlønnen og at grundlønnen var bagudbetalt.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet havde gjort rede for praksis for eftergivelse af rentekrav, når der som i dette tilfælde er tale om en fratrådt lønmodtagere.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn tiltrådte Arbejdsdirektoratets afgørelse og lagde vægt på, at arbejdsgiveren inden udløbet af tidsfristerne kendte størrelsen af den løn, der skulle beregnes feriegodtgørelse af. Det var derfor ingen rimelig grund til, at hele feriegodtgørelsen var indbetalt for sent.</div>\r\n        </p>\r\n      </div>\r\n      <p class=\"TekstV\">Ankenævnet har behandlet [virksomhedens navn udeladt]’s klage på møde den 20. august 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">[Virksomhedens navn udeladt] skal betale renter af for sent indbetalt feriegodtgørelse for to fratrådte funktionærer.</p>\r\n      <p class=\"TekstV\">Ankenævnet tiltræder således direktoratets afgørelse af den 9. juni 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">[Virksomhedens navn udeladt] har haft to medarbejdere ansat:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> [Navn udeladt] A, der fratrådte den 31. august 2007 og</p>\r\n        <p class=\"Liste1\"><span class=\"Liste1Nr\" id=\"\">–</span> [navn udeladt] B, der fratrådte den 31. oktober 2007.</p>\r\n      </p>\r\n      <p class=\"TekstV\">Feriegodtgørelsen for 2006 og 2007 for A er indbetalt den 10. oktober 2007.</p>\r\n      <p class=\"TekstV\">Feriegodtgørelsen for 2007 for B er indbetalt den 10. december 2007.</p>\r\n      <p class=\"TekstV\">[Virksomhedens navn udeladt] oplyser, at årsagen til det sene indbetalingstidspunkt, er at resultatløn/provision opgøres en måned efter grundlønnen. Grundlønnen er bagudbetalt.</p>\r\n      <p class=\"TekstV\">Arbejdsdirektoratet har gjort rede for praksis for eftergivelse af rentekrav, når der som her er tale om en fratrådt lønmodtagere, der har været aflønnet ved grundløn og provision. I så fald eftergives rentekravet, hvis der er afregnet feriepenge af grundlønnen inden for de i ferieloven fastsatte tidsfrister, og hvis reguleringen på grund af provisionen er mindre end 50% af hovedstolen og indbetales inden for 2 måneder efter fratrædelse.</p>\r\n      <p class=\"TekstV\">Det rentekrav, som FerieKonto har sendt til [virksomhedens navn udeladt] omfatter både renter af feriegodtgørelse af grundlønnen og renter af feriegodtgørelse af provisionen.</p>\r\n      <p class=\"TekstV\">En lønmodtager, der fratræder, får feriegodtgørelse for det løbende optjeningsår og for den del af de tidligere optjeningsår, som lønmodtageren ikke har holdt ferie for endnu. Feriegodtgørelsen forfalder til betaling senest den 1. i måneden efter fratrædelsestidspunktet. Det fremgår af ferielovens § 23, stk. 6.</p>\r\n      <p class=\"TekstV\">Feriegodtgørelsen skal indbetales til FerieKonto og ved forsinket indbetaling skal arbejdsgiveren betale renter heraf med 1,5 pct. pr. påbegyndt måned fra forfaldsdagen at regne.</p>\r\n      <p class=\"TekstV\">Direktøren for Arbejdsdirektoratet fastsætter regler om indbetaling af feriegodtgørelse. Det fremgår af lovens § 33, stk. 1.</p>\r\n      <p class=\"TekstV\">Sidste rettidige betalingsdag er den 10. i forfaldsmåneden, hvis dette er en hverdag. Ellers er sidste rettidige betalingsdag den først kommende hverdag. Det fremgår af § 16, stk. 2 og stk. 3 i bekendtgørelsen om ferie.</p>\r\n      <p class=\"TekstV\">Feriegodtgørelsen forfaldt til betaling den 1. september 2007 for A og den 1. november 2007 for B.</p>\r\n      <p class=\"TekstV\">Sidste rettidige indbetalingsdag var den 10. september 2007 for A og den 12. november 2007 for B.</p>\r\n      <p class=\"TekstV\">Feriegodtgørelse er først indbetalt den 10. oktober 2007 for A og den 10. december 2007 for B, hvilket er for sent.</p>\r\n      <p class=\"TekstV\">Arbejdsmarkedets Ankenævn har i den forbindelse lagt vægt på, at [virksomhedens navn udeladt] inden udløbet af tidsfristen (den 10. september og den 12. november 2007) kendte størrelsen af den løn, der skulle beregnes feriegodtgørelse af. Det var alene provisionen for august for A og provisionen for oktober for B, som endnu ikke kunne beregnes. Arbejdsmarkedets Ankenævn finder ikke at det er en rimelige grund til at hele feriegodtgørelsen, herunder feriegodtgørelse optjent i 2006 for A, er indbetalt for sent.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 23, stk. 6 og § 33, stk. 1 i ferielov, jf. lovbekendtgørelse nr. 407 af 28. maj 2004</p>\r\n        <p class=\"Liste1\"><span class=\"Liste1Nr\" id=\"\">–</span> § 16, stk. 2 og stk. 3 i Arbejdsdirektoratets bekendtgørelse nr. 1285 af 14. december 2004 om ferie.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Arbejdsdirektoratet, Stormgade 10, Postboks 1103, 1009 København K</p>\r\n      </p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Ferielov, lovbekendtgørelse nr. 407 af 28. maj 2004</span></p>\r\n      <p class=\"TekstV\"><span class=\"Italic\">Kapitel 4</span></p>\r\n      <p class=\"TekstV\"><span class=\"Italic\">Løn under ferie, ferietillæg og feriegodtgørelse</span></p>\r\n      <p class=\"TekstV\"><span class=\"Bold\">§ 23</span>. …</p>\r\n      <p class=\"TekstV\"><span class=\"Italic\">Stk. 1.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 2.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 3.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 4.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 5.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 6.</span> En lønmodtager, der fratræder, får feriegodtgørelse, jf. § 24, for det løbende op­tje­nings­år og for den del af de tidligere optjeningsår, som lønmodtageren ikke har holdt ferie for endnu. Feriegodtgørelsen forfalder til betaling senest den 1. i måneden efter fratrædelsestidspunktet, jf. § 28.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Kapitel 5</span></p>\r\n      <p class=\"TekstV\"><span class=\"Italic\">Indbetaling og udbetaling af feriegodtgørelse</span></p>\r\n      <p class=\"TekstV\"><span class=\"Bold\">§ 28.</span> Feriegodtgørelse efter § 23, stk. 5 og 6, § 24 og § 25 indbetales til FerieKonto, bortset fra de i §§ 30 og 31 nævnte tilfælde.</p>\r\n      <p class=\"TekstV\"><span class=\"Italic\">Stk. 2.</span> Ved forsinket indbetaling af feriegodtgørelse skal arbejdsgiveren betale renter heraf med 1,5 pct. pr. påbegyndt måned fra forfaldsdagen at regne.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Fravigelsesmuligheder og bemyndigelser</span></p>\r\n      <p class=\"TekstV\"><span class=\"Bold\">§ 33.</span> Direktøren for Arbejdsdirektoratet fastsætter regler om indbetaling af feriegodtgørelse, jf. § 28.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1285 af 14. december 2004 om ferie</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Kapitel 5</span></p>\r\n      <p class=\"TekstV\"><span class=\"Italic\">Indbetaling og indberetning til FerieKonto</span></p>\r\n      <p class=\"TekstV\"><span class=\"Italic\">En lønmodtager, der optjener feriegodtgørelse eller sygeferiegodtgørelse</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">En månedsvis ansat, der fratræder</span></p>\r\n      <p class=\"TekstV\"><span class=\"Bold\">§ 16.</span> …</p>\r\n      <p class=\"TekstV\"><span class=\"Italic\">Stk. 2.</span> Sidste rettidige betalingsdag er den 10. i forfaldsmåneden. For beløb, der forfalder til betaling den 1. januar, er sidste rettidige betalingsdag dog den 17. januar.</p>\r\n      <p class=\"TekstV\"><span class=\"Italic\">Stk. 3.</span> Sidste rettidige betalingsdag er den først kommende hverdag, hvis sidste rettidige betalingsdag, jf. stk. 2, falder på en lørdag eller på en søn- og helligdag.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 17.</span> …</p>\r\n      <p class=\"TekstV\"><span class=\"Italic\">Stk. 1.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 2.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 3</span>. Arbejdsgiveren har ansvaret for at indberette og indbetale rettidigt.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/04/2009"
        },
        {
            "displayName": "Accession",
            "displayValue": "W20081000325"
        },
        {
            "displayName": "Entydig dokumentidentifikation",
            "displayValue": "BE003302"
        },
        {
            "displayName": "Dato for indlæggelse",
            "displayValue": "04/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10003"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "22/08/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5800022-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}