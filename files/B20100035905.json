{
    "id": 131368,
    "title": "Bekendtgørelse om VVM, konsekvensvurdering vedrørende internationale naturbeskyttelsesområder samt beskyttelse af visse arter ved projekter om kulbrinteindvinding, rørledninger, m.v. på søterritoriet og kontinentalsoklen",
    "documentTypeId": "60",
    "isSagsforlobPeriodValid": true,
    "shortName": "BEK nr 359 af 25/03/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p>\n      <p class=\"Indholdsfortegnelse\"><a href=\"#B1\">Bilag 1</a></p>\n      <p class=\"Indholdsfortegnelse\"><a href=\"#B2\">Bilag 2</a></p>\n      <p class=\"Indholdsfortegnelse\"><a href=\"#B3\">Bilag 3</a></p>\n      <p class=\"Indholdsfortegnelse\"><a href=\"#B4\">Bilag 4</a></p><div class=\"bjelke\">Den fulde tekst</div><p class=\"Titel2\">Bekendtgørelse om VVM, konsekvensvurdering vedrørende internationale naturbeskyttelsesområder samt beskyttelse af visse arter ved projekter om kulbrinteindvinding, rørledninger, m.v. på søterritoriet og kontinentalsoklen<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\n      <p class=\"Indledning2\">I medfør af § 2 a, § 28 c og § 38, stk. 2, i lov om anvendelse af Danmarks undergrund, jf. lovbekendtgørelse nr. 889 af 4. juli 2007, og § 1 a, § 4 d, stk. 1 og 2, og § 5, stk. 3, i lov om kontinentalsoklen, jf. lovbekendtgørelse nr. 1101 af 18. november 2005, som ændret ved lov nr. 548 af 6. juni 2007, og i medfør af statens højhedsret over søterritoriet fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse vedrører vurdering af virkningerne på miljøet (VVM), konsekvensvurdering vedrørende internationale naturbeskyttelsesområder samt beskyttelse af visse dyrearter i forbindelse med projekter nævnt i stk. 2 på dansk søterritorium og kontinentalsokkelområde.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bekendtgørelsen finder anvendelse for:</p>\n      <p class=\"Liste1\"><span class=\"Liste1Nr\" id=\"Par1_Stk2_Num1\">1)</span> Projekter om efterforskning, indvinding og transport af kulbrinter omfattet af lov om anvendelse af Danmarks undergrund (undergrundsloven).</p>\n      <p class=\"Liste1\"><span class=\"Liste1Nr\" id=\"Par1_Stk2_Num2\">2)</span> Andre projekter omfattet af undergrundsloven.</p>\n      <p class=\"Liste1\"><span class=\"Liste1Nr\" id=\"Par1_Stk2_Num3\">3)</span> Projekter om udforskning af havbundens eller dennes undergrunds mineralske og andre ikke-levende forekomster, når udforskningen ikke foretages med henblik på udnyttelse, jf. § 2, stk. 1, 1. pkt., i lov om kontinentalsoklen (kontinentalsokkelloven).</p>\n      <p class=\"Liste1\"><span class=\"Liste1Nr\" id=\"Par1_Stk2_Num4\">4)</span> Projekter om etablering af rørledninger til transport af kulbrinter, jf. kontinentalsokkellovens § 4, stk. 1.</p>\n      <p class=\"Liste1\"><span class=\"Liste1Nr\" id=\"Par1_Stk2_Num5\">5)</span> Projekter på søterritoriet om etablering af rørledninger til transport af kulbrinter indvundet uden for dansk område, jf. bekendtgørelse om visse rørledningsanlæg til transport af kulbrinter på søterritoriet og på kontinentalsoklen.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> For projekter omfattet af § 1, stk. 2, nr. 5, finder kontinentalsokkellovens § 4, stk. 2, §§ 4 a-4 c, § 4 e, 1. pkt., og § 4 f, 1. pkt., tilsvarende anvendelse.</p>\n      <p class=\"ParagrafGruppeOverskrift\"><span id=\"Kap0_X2\">VVM-redegørelse</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Tilladelser og godkendelser efter §§ 10, 17, 23 og 28 i undergrundsloven, § 4 i kontinentalsokkelloven og § 2 i bekendtgørelse om visse rørledningsanlæg til transport af kulbrinter på søterritoriet og på kontinentalsoklen til de projekter, der er nævnt i § 4, kan kun meddeles på baggrund af en vurdering af de miljømæssige konsekvenser (VVM-redegørelse).</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Vurderingen af indvirkningerne på miljøet skal, afhængigt af det enkelte tilfælde, bestå i på passende måde at påvise, beskrive og vurdere et projekts direkte og indirekte virkninger på følgende faktorer:</p>\n      <p class=\"Liste1\"><span class=\"Liste1Nr\" id=\"Par3_Stk2_Num1\">1)</span> Mennesker, fauna og flora.</p>\n      <p class=\"Liste1\"><span class=\"Liste1Nr\" id=\"Par3_Stk2_Num2\">2)</span> Jordbund, havbund, vand, luft, klima og landskab.</p>\n      <p class=\"Liste1\"><span class=\"Liste1Nr\" id=\"Par3_Stk2_Num3\">3)</span> Materielle goder og kulturarv.</p>\n      <p class=\"Liste1\"><span class=\"Liste1Nr\" id=\"Par3_Stk2_Num4\">4)</span> Samspillet mellem faktorerne i nr. 1-3.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Der skal foreligge en VVM-redegørelse, inden der kan gives tilladelse til eller godkendelse af følgende projekter:</p>\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Indvinding af mere end 500 tons råolie pr. dag eller mere end 500.000 m3 naturgas pr. dag i kommercielt øjemed.</p>\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> Etablering af rørledninger med en diameter på over 800 mm og en længde på over 40 km til transport af gas, olie eller kemikalier.</p>\n      <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> Anlæg til oplagring af olieprodukter samt petrokemiske eller kemiske produkter med en kapacitet på 200.000 tons eller derover.</p>\n      <p class=\"Liste1\"><span class=\"Liste1Nr\" id=\"Par4_Stk1_Num4\">4)</span> Enhver ændring eller udvidelse af projekter nævnt i nr. 1-3, såfremt en sådan ændring eller udvidelse i sig selv opfylder de tærskelværdier, der er fastsat.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Der skal endvidere foreligge en VVM-redegørelse, inden der gives tilladelse til eller godkendelse af følgende projekter, når de må antages at kunne få en væsentlig indvirkning på miljøet:</p>\n      <p class=\"Liste1\"><span class=\"Liste1Nr\" id=\"Par4_Stk2_Num1\">1)</span> Anlæg af olie- og gasledninger, som ikke er omfattet af stk. 1, nr. 2.</p>\n      <p class=\"Liste1\"><span class=\"Liste1Nr\" id=\"Par4_Stk2_Num2\">2)</span> Dybdeboringer, der ikke vedrører efterforskning og indvinding af kulbrinter, herunder geotermiske boringer. Boringer til undersøgelse af jordbundens fasthed er dog ikke omfattet.</p>\n      <p class=\"Liste1\"><span class=\"Liste1Nr\" id=\"Par4_Stk2_Num3\">3)</span> Ændringer eller udvidelser af projekter, som er omfattet af stk. 1 og stk. 2, nr. 1 og 2, og som allerede er godkendt, er udført eller er ved at blive udført, når de kan være til skade for miljøet, dog kun ændringer og udvidelser, som ikke er omfattet af stk. 1.</p>\n      <p class=\"Liste1\"><span class=\"Liste1Nr\" id=\"Par4_Stk2_Num4\">4)</span> Demontering af anlæg omfattet af stk. 1 og stk. 2, nr. 1 og 2, når demonteringen kan være til skade for miljøet.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Energistyrelsen afgør på grundlag af de kriterier, der er nævnt i bilag 1, om der skal udarbejdes en VVM-redegørelse i forbindelse med ansøgning om tilladelse til og godkendelse af de projekter, der er nævnt i stk. 2. Såfremt der ikke skal udarbejdes VVM-redegørelse, offentliggøres afgørelsen herom senest samtidig med, at godkendelse eller tilladelse meddeles ansøgeren. Offentliggørelsen skal ske på Energistyrelsens hjemmeside.</p>\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Ansøgeren skal fremsende fornødne oplysninger om projektet vedrørende de forhold, der er nævnt i bilag 1, til brug for afgørelsen efter stk. 3.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Ansøgeren skal udarbejde VVM-redegørelsen og fremsende den til Energistyrelsen, når der efter reglerne i § 3 og § 4 kræves en VVM-redegørelse.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> VVM-redegørelsen skal mindst indeholde de oplysninger og vurderinger, der er anført i bilag 2, og omfatte:</p>\n      <p class=\"Liste1\"><span class=\"Liste1Nr\" id=\"Par5_Stk2_Num1\">1)</span> en beskrivelse af projektet med oplysninger om placering, art og dimensioner,</p>\n      <p class=\"Liste1\"><span class=\"Liste1Nr\" id=\"Par5_Stk2_Num2\">2)</span> en beskrivelse af påtænkte foranstaltninger med henblik på at undgå, nedbringe og om muligt neutralisere væsentlige skadelige virkninger,</p>\n      <p class=\"Liste1\"><span class=\"Liste1Nr\" id=\"Par5_Stk2_Num3\">3)</span> de data, der er nødvendige for at konstatere og vurdere de væsentlige virkninger, projektet vil kunne få for miljøet,</p>\n      <p class=\"Liste1\"><span class=\"Liste1Nr\" id=\"Par5_Stk2_Num4\">4)</span> en oversigt over de væsentligste alternativer, som ansøgeren har undersøgt, og oplysninger om de vigtigste grunde til valget under hensyn til indvirkningen på miljøet, og</p>\n      <p class=\"Liste1\"><span class=\"Liste1Nr\" id=\"Par5_Stk2_Num5\">5)</span> et ikke-teknisk resumé af VVM-redegørelsen.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Energistyrelsen kan bestemme, at yderligere materiale til vurdering af virkninger på miljøet skal tilvejebringes.</p>\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Ansøger kan, inden ansøgningen om tilladelse eller godkendelse indgives, anmode Energistyrelsen om en udtalelse om, hvilke oplysninger der skal fremlægges i VVM-redegørelsen. Udtalelsen afgives, efter at Energistyrelsen har rådført sig med ansøger og relevante myndigheder. Den afgivne udtalelse er ikke til hinder for, at Energistyrelsen senere kræver yderligere oplysninger af ansøger.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Oplysning om ansøgningen og om VVM-redegørelsen bekendtgøres for offentligheden af Energistyrelsen i landsdækkende aviser og på styrelsens hjemmeside samt sendes til berørte myndigheder og organisationer. Oplysning om ansøgningen og om VVM-redegørelsen kan rekvireres i Energistyrelsen. Offentliggørelsen skal herudover indeholde oplysninger om:</p>\n      <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> karakteren af eventuelle afgørelser,</p>\n      <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> frister for fremsendelse af bemærkninger eller spørgsmål,</p>\n      <p class=\"Liste1\"><span class=\"Liste1Nr\" id=\"Par6_Stk1_Num3\">3)</span> til hvem bemærkninger skal indgives, og hvortil spørgsmål i offentlighedsperioden kan rettes,</p>\n      <p class=\"Liste1\"><span class=\"Liste1Nr\" id=\"Par6_Stk1_Num4\">4)</span> hvor eventuelle rapporter, baggrundsnotater m.v., der er udarbejdet i forbindelse med VVM-redegørelsen, ligger til gennemsyn for offentligheden, og</p>\n      <p class=\"Liste1\"><span class=\"Liste1Nr\" id=\"Par6_Stk1_Num5\">5)</span> eventuel underretning af andre medlemsstater i Den Europæiske Union, hvis projektet vil kunne have betydelig indvirkning på miljøet i medlemsstaten.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Ansøgning og VVM-redegørelse sendes endvidere til høring hos berørte myndigheder.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Frist for fremsættelse af bemærkninger fastsættes til mindst 8 uger.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Oplysning om sagens afgørelse offentliggøres af Energistyrelsen de steder, hvor bekendtgørelse i henhold til § 6, stk. 1, har fundet sted. Følgende oplysninger vil kunne rekvireres hos Energistyrelsen:</p>\n      <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> Indholdet af afgørelsen og de vilkår, der eventuelt er knyttet hertil.</p>\n      <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> De vigtigste begrundelser og overvejelser, der ligger til grund for afgørelsen, herunder oplysninger om den offentlige høringsproces.</p>\n      <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> Om fornødent en beskrivelse af de vigtigste foranstaltninger til at undgå, nedbringe og om muligt neutralisere de værste skadelige virkninger.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Hvis det konstateres, at et projekt omfattet af §§ 3 og 4 vil kunne få betydelig indvirkning på miljøet i en anden medlemsstat i Den Europæiske Union, eller anmoder en medlemsstat, der vil kunne blive berørt i betydelig grad af projektet, herom, sørger Energistyrelsen for, at der snarest muligt og senest på det tidspunkt, hvor der sker offentliggørelse efter § 6, fremsendes bl.a. følgende oplysninger til den berørte medlemsstat:</p>\n      <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> En beskrivelse af projektet tillige med alle de foreliggende oplysninger om dets eventuelle grænseoverskridende virkninger.</p>\n      <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> Oplysninger om karakteren af den afgørelse, der vil kunne træffes.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Energistyrelsen fastsætter i forbindelse med fremsendelse af oplysninger efter stk. 1 en rimelig frist for den anden medlemsstat til at angive, om den agter at deltage i den offentlige høringsproces om projektets miljømæssige virkninger.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Hvis en medlemsstat, som modtager oplysninger efter stk. 1, angiver, at den agter at deltage i høringsprocessen om projektets miljømæssige virkninger, sørger Energistyrelsen for, at der sendes den pågældende medlemsstat de oplysninger, der skal gives eller stilles til rådighed efter § 6, stk. 1, hvis dette ikke allerede er sket i forbindelse med underretningen efter stk. 1.</p>\n      <p class=\"ParagrafGruppeOverskrift\"><span id=\"Kap0_X3\">Konsekvensvurdering vedrørende internationale naturbeskyttelsesområder</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Såfremt et projekt omfattet af § 1, stk. 2, må antages at kunne påvirke udpegede internationale naturbeskyttelsesområder (habitatområder, fuglebeskyttelsesområder og Ramsarområder) væsentligt, kan tilladelser og godkendelser til projekter efter §§ 10, 17, 23 og 28 i undergrundsloven, § 2, stk. 1, 1. pkt., og § 4 i kontinentalsokkelloven og § 2 i bekendtgørelse om visse rørledningsanlæg til transport af kulbrinter på søterritoriet og på kontinentalsoklen kun meddeles, hvis</p>\n      <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> der foreligger en konsekvensvurdering af projektets virkninger på lokaliteten under hensyn til bevaringsmålsætningerne for denne, og</p>\n      <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> konsekvensvurderingen viser, at projektet ikke vil skade det internationale naturbeskyttelsesområde.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Stk. 1 finder tilsvarende anvendelse, hvis et projekt må antages i forbindelse med andre projekter eller planer at kunne påvirke udpegede internationale naturbeskyttelsesområder væsentligt.</p>\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Tilladelser efter undergrundslovens §§ 3, 5 og 24 er betinget af, at der i forbindelse med ansøgninger om efterfølgende tilladelser eller godkendelser efter undergrundslovens §§ 10, 17 eller 28 vedrørende det pågældende projekt foreligger en konsekvensvurdering, hvis dette kræves efter stk. 1 og 2.</p>\n      <p class=\"Stk2\"><span class=\"StkNr\" id=\"Par9_Stk4\">Stk. 4.</span> Energistyrelsen afgør, om der efter stk. 1 og 2 skal foreligge en konsekvensvurdering i forbindelse med ansøgning om tilladelse til eller godkendelse af et projekt.</p>\n      <p class=\"Stk2\"><span class=\"StkNr\" id=\"Par9_Stk5\">Stk. 5.</span> Ansøgeren skal indsende fornødne oplysninger om projektet i forhold til påvirkning af internationale naturbeskyttelsesområder til brug for afgørelsen efter stk. 4.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Ansøgeren udarbejder konsekvensvurderingen og fremsender den til Energistyrelsen i forbindelse med ansøgningen om tilladelse til eller godkendelse af projektet, når der efter § 9 kræves en sådan vurdering. Vurderingen kan indgå i et fælles dokument med en VVM-redegørelse for projektet, jf. §§ 3 og 4.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Konsekvensvurderingen skal som minimum indeholde de oplysninger og vurderinger, der er angivet i bilag 3. Ansøgeren skal endvidere udarbejde et ikke-teknisk resumé af konsekvensvurderingen.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Energistyrelsen kan bestemme, at yderligere materiale til vurdering af projektets virkning på et udpeget internationalt naturbeskyttelsesområde under hensyn til bevaringsmålsætningerne for området skal tilvejebringes.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Energistyrelsen afgør, om det anses for nødvendigt at foretage en høring af offentligheden om konsekvensvurderingen for et ansøgt projekt omfattet af § 1, stk. 2.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Reglerne i §§ 6 og 7 finder tilsvarende anvendelse ved høring af offentligheden om konsekvensvurderinger. Energistyrelsen kan dog beslutte, at offentliggørelse skal ske på Energistyrelsens hjemmeside i stedet for i landsdækkende aviser.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Hvis der udarbejdes VVM-redegørelse for det ansøgte projekt, skal bekendtgørelse om høringen om konsekvensvurderingen ske sammen med bekendtgørelsen for offentligheden af VVM-redegørelsen.</p>\n      <p class=\"ParagrafGruppeOverskrift\"><span id=\"Kap0_X4\">Beskyttelse af visse arter</span></p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> I forbindelse med projekter omfattet af § 1 må</p>\n      <p class=\"Liste1\"><span class=\"Liste1Nr\" id=\"Par12_Stk1_Num1\">1)</span> de dyrearter, der er nævnt i bilag 4, ikke forsætligt forstyrres i deres naturlige udbredelsesområde, i særdeleshed i perioder, hvor dyrene yngler, udviser yngelpleje, overvintrer eller vandrer, med skadelige virkninger for arten eller bestanden, samt</p>\n      <p class=\"Liste1\"><span class=\"Liste1Nr\" id=\"Par12_Stk1_Num2\">2)</span> yngle- og rasteområder for de dyrearter, der er nævnt i bilag 4, ikke beskadiges eller ødelægges i deres naturlige udbredelsesområde.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Stk. 1, nr. 1, samt § 13, stk. 1, nr. 1, gælder for alle livsstadier hos de dyr, der er omfattet.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Tilladelser og godkendelser efter §§ 10, 17, 23 og 28 i undergrundsloven, § 2, stk. 1, 1. pkt., og § 4 i kontinentalsokkelloven og § 2 i bekendtgørelse om visse rørledningsanlæg til transport af kulbrinter på søterritoriet og på kontinentalsoklen kan ikke meddeles, hvis det ansøgte projekt</p>\n      <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> forsætligt vil forstyrre de dyrearter, der er nævnt i bilag 4, i deres naturlige udbredelsesområde, i særdeleshed i perioder, hvor dyrene yngler, udviser ynglepleje, overvintrer eller vandrer, eller</p>\n      <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> vil beskadige eller ødelægge yngle- eller rasteområder i det naturlige udbredelsesområde for de dyrearter, der er nævnt i bilag 4.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Ansøger skal i forbindelse med ansøgninger om tilladelse eller godkendelse indsende fornødne oplysninger og vurderinger vedrørende de forhold, som er nævnt i stk. 1, til brug for afgørelsen af ansøgningen.</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Energistyrelsen kan fravige § 13, hvis der ikke findes anden brugbar løsning, og fravigelsen ikke hindrer, at den pågældende bestands bevaringsstatus opretholdes i dens naturlige udbredelsesområde. Fravigelse kan kun ske</p>\n      <p class=\"Liste1\"><span class=\"Liste1Nr\" id=\"Par14_Stk1_Num1\">1)</span> for at beskytte vilde dyr og planter og bevare naturtyperne,</p>\n      <p class=\"Liste1\"><span class=\"Liste1Nr\" id=\"Par14_Stk1_Num2\">2)</span> for at forhindre alvorlig skade navnlig på afgrøder, fiskeri, vand og andre former for ejendom,</p>\n      <p class=\"Liste1\"><span class=\"Liste1Nr\" id=\"Par14_Stk1_Num3\">3)</span> af hensyn til den offentlige sundhed og sikkerhed eller af andre bydende nødvendige hensyn til væsentlige samfundsinteresser, herunder af social og økonomisk art, og hensyn til væsentlige gavnlige virkninger på miljøet, eller</p>\n      <p class=\"Liste1\"><span class=\"Liste1Nr\" id=\"Par14_Stk1_Num4\">4)</span> med henblik på forskning og undervisning, genopretning af en bestand, genudsætning af disse arter og opdræt med henblik herpå, herunder kunstig opformering af planter.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Beslutninger om at fravige § 13 skal meddeles By- og Landskabsstyrelsen med henblik på information af Europa-Kommissionen.</p>\n      <p class=\"ParagrafGruppeOverskrift\"><span id=\"Kap0_X5\">Generelle bestemmelser</span></p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Forinden der træffes afgørelse om tilladelse til eller godkendelse af et ansøgt projekt omfattet af § 3, § 9, stk. 1 eller 2, eller § 13, stk. 1, indhenter Energistyrelsen i fornødent omfang udtalelser fra By- og Landskabsstyrelsen og Miljøstyrelsen om udarbejdede VVM-redegørelser, konsekvensvurderinger vedrørende internationale naturbeskyttelsesområder eller vurderinger om beskyttelse af visse arter.</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> I tilladelser eller godkendelser efter §§ 10, 17, 23 og 28 i undergrundsloven, § 2, stk. 1, 1. pkt., og § 4 i kontinentalsokkelloven og § 2 i bekendtgørelse om visse rørledningsanlæg til transport af kulbrinter på søterritoriet og på kontinentalsoklen kan der fastsættes vilkår om udformning, indretning, udførelse og drift af de ansøgte anlæg eller aktiviteter, bl.a. med henblik på at forebygge og begrænse skadelige påvirkninger på natur, miljø og kulturminder, herunder vilkår om monitering og overvågning.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Hvor betingelserne for fravigelse i medfør af undergrundslovens § 28 a, stk. 3, nr. 2, eller stk. 4, eller kontinentalsokkellovens § 4 a, stk. 2, nr. 2, eller stk. 3, er opfyldt, fastsættes der vilkår om passende nødvendige kompensationsforanstaltninger. Energistyrelsen underretter Europa-Kommissionen om, hvilke kompensationsforanstaltninger der træffes.</p>\n      <p class=\"ParagrafGruppeOverskrift\"><span id=\"Kap0_X6\">Straf</span></p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Medmindre højere straf er forskyldt efter anden lovgivning, straffes med bøde den, der overtræder § 12, stk. 1.</p>\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\n      <p class=\"ParagrafGruppeOverskrift\"><span id=\"Kap0_X7\">Ikrafttræden</span></p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Bekendtgørelsen træder i kraft den 15. april 2010.</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Bekendtgørelse nr. 884 af 21. september 2000 om miljømæssig vurdering (VVM) af projekter til indvinding af kulbrinter og til etablering af rørledninger på dansk søterritorium og kontinentalsokkelområde ophæves.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Klima- og Energiministeriet, den 25. marts 2010</P><P CLASS=SIGN1 ALIGN=\"CENTER\">Lykke Friis</P><P CLASS=SIGN2 ALIGN=\"RIGHT\">/ Ib Larsen</P></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\n      <p class=\"BilagTekst\">Udvælgelseskriterier for projekter omfattet af § 4, stk. 2 og 3</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> Projekters karakteristika</p>\n      </p>\n      <p class=\"Bilagstekst\">Projekters karakteristika skal især anskues i forhold til</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> projektets dimensioner</p>\n        <p class=\"Liste1\"><span class=\"Liste1Nr\" id=\"\">b)</span> kumulation med andre projekter</p>\n        <p class=\"Liste1\"><span class=\"Liste1Nr\" id=\"\">c)</span> anvendelse af naturressourcer</p>\n        <p class=\"Liste1\"><span class=\"Liste1Nr\" id=\"\">d)</span> affaldsproduktion</p>\n        <p class=\"Liste1\"><span class=\"Liste1Nr\" id=\"\">e)</span> forurening og gener</p>\n        <p class=\"Liste1\"><span class=\"Liste1Nr\" id=\"\">f)</span> risikoen for ulykker, navnlig under hensyn til de anvendte materialer og teknologier.</p>\n        <p class=\"Liste1\"><span class=\"Liste1Nr\" id=\"\">2)</span> Projekters placering</p>\n      </p>\n      <p class=\"Bilagstekst\">Den miljømæssige sårbarhed i de geografiske områder, der kan blive berørt af projekter, skal tages i betragtning, navnlig</p>\n      <p class=\"Bilagstekst\">- nuværende arealanvendelse</p>\n      <p class=\"Bilagstekst\">- naturressourcernes relative rigdom, kvalitet og regenerationskapacitet i området</p>\n      <p class=\"Bilagstekst\">- det naturlige miljøs bæreevne med særlig opmærksomhed på følgende områder:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> vådområder</p>\n        <p class=\"Liste1\"><span class=\"Liste1Nr\" id=\"\">b)</span> kystområder</p>\n        <p class=\"Liste1\"><span class=\"Liste1Nr\" id=\"\">c)</span> reservater og naturparker</p>\n        <p class=\"Liste1\"><span class=\"Liste1Nr\" id=\"\">d)</span> områder, der er registreret, beskyttet eller fredet ved national lovgivning, herunder Natura 2000-områder (fuglebeskyttelsesområder og habitatområder)</p>\n        <p class=\"Liste1\"><span class=\"Liste1Nr\" id=\"\">e)</span> områder, hvor de miljøkvalitetsnormer, der er fastsat i fællesskabslovgivningen, allerede er overskredet</p>\n        <p class=\"Liste1\"><span class=\"Liste1Nr\" id=\"\">f)</span> tætbefolkede områder</p>\n        <p class=\"Liste1\"><span class=\"Liste1Nr\" id=\"\">g)</span> vigtige landskaber set ud fra et historisk, kulturelt eller arkæologisk synspunkt.</p>\n        <p class=\"Liste1\"><span class=\"Liste1Nr\" id=\"\">3)</span> Kendetegn ved den potentielle miljøpåvirkning</p>\n      </p>\n      <p class=\"Bilagstekst\">De potentielle væsentlige virkninger af projekter skal ses i relation til de kriterier, der er anført under 1 og 2 ovenfor, og navnlig under hensyn til</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> påvirkningens omfang (geografisk område og antallet af personer, der berøres)</p>\n        <p class=\"Liste1\"><span class=\"Liste1Nr\" id=\"\">b)</span> påvirkningens grænseoverskridende karakter</p>\n        <p class=\"Liste1\"><span class=\"Liste1Nr\" id=\"\">c)</span> påvirkningsgrad og -kompleksitet</p>\n        <p class=\"Liste1\"><span class=\"Liste1Nr\" id=\"\">d)</span> påvirkningens sandsynlighed</p>\n        <p class=\"Liste1\"><span class=\"Liste1Nr\" id=\"\">e)</span> påvirkningens varighed, hyppighed og reversibilitet.</p>\n      </p><a id=\"B2\"><hr class=\"BilagStreg\"></a><p class=\"Bilag\"><span id=\"Bil2\">Bilag 2</span></p>\n      <p class=\"BilagTekst\">Oplysninger og vurderinger, der skal gives i VVM-redegørelsen</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> En beskrivelse af projektet, herunder navnlig</p>\n        <p class=\"Liste2\"><span class=\"Liste2Nr\" id=\"\">a)</span> en beskrivelse af hele projektets fysiske karakteristika samt arealanvendelsesbehovet under bygnings- og driftsfaserne,</p>\n        <p class=\"Liste2\"><span class=\"Liste2Nr\" id=\"\">b)</span> en beskrivelse af de væsentligste karakteristika for produktionsprocesserne, f.eks. type og mængde af de anvendte stoffer og materialer,</p>\n        <p class=\"Liste2\"><span class=\"Liste2Nr\" id=\"\">c)</span> et skøn efter type og mængde over forventede reststoffer og materialer samt emissioner (forurening af vand, luft, havbund og jordbund, støj, vibrationer, lys, varme, stråling osv.) i forbindelse med driften af det foreslåede projekt, og</p>\n        <p class=\"Liste2\"><span class=\"Liste2Nr\" id=\"\">d)</span> hvordan anlægget kan bortskaffes.</p>\n        <p class=\"Liste1\"><span class=\"Liste1Nr\" id=\"\">2)</span> Oplysninger om alternativer og valg, herunder:</p>\n        <p class=\"Liste2\"><span class=\"Liste2Nr\" id=\"\">a)</span> En beskrivelse af de væsentligste alternativer, som ansøgeren har undersøgt.</p>\n        <p class=\"Liste2\"><span class=\"Liste2Nr\" id=\"\">b)</span> En beskrivelse af konsekvenserne af, at indvindingen ikke gennemføres (0-alternativet).</p>\n        <p class=\"Liste2\"><span class=\"Liste2Nr\" id=\"\">c)</span> En begrundelse for valg af udbygningsløsning og udviklingsstrategi samt redegørelse for kriterierne for det valg, som er gjort under hensyn til indvirkningerne på miljøet.</p>\n        <p class=\"Liste2\"><span class=\"Liste2Nr\" id=\"\">d)</span> En beskrivelse af eventuelle påfølgende udbygningstrin, tilknytning til andre felter og landanlæg og eventuel samordning af udvindingsvirksomhed.</p>\n        <p class=\"Liste1\"><span class=\"Liste1Nr\" id=\"\">3)</span> En beskrivelse af det miljø, både inden for og uden for dansk område, som i væsentlig grad kan blive berørt af det foreslåede projekt, herunder navnlig</p>\n        <p class=\"Liste2\"><span class=\"Liste2Nr\" id=\"\">a)</span> befolkning</p>\n        <p class=\"Liste2\"><span class=\"Liste2Nr\" id=\"\">b)</span> fauna</p>\n        <p class=\"Liste2\"><span class=\"Liste2Nr\" id=\"\">c)</span> flora</p>\n        <p class=\"Liste2\"><span class=\"Liste2Nr\" id=\"\">d)</span> jord</p>\n        <p class=\"Liste2\"><span class=\"Liste2Nr\" id=\"\">e)</span> havbund</p>\n        <p class=\"Liste2\"><span class=\"Liste2Nr\" id=\"\">f)</span> vand</p>\n        <p class=\"Liste2\"><span class=\"Liste2Nr\" id=\"\">g)</span> luft</p>\n        <p class=\"Liste2\"><span class=\"Liste2Nr\" id=\"\">h)</span> klimatiske forhold</p>\n        <p class=\"Liste2\"><span class=\"Liste2Nr\" id=\"\">i)</span> materielle goder, herunder den arkæologiske kulturarv og kulturminder</p>\n        <p class=\"Liste2\"><span class=\"Liste2Nr\" id=\"\">j)</span> landskab</p>\n        <p class=\"Liste2\"><span class=\"Liste2Nr\" id=\"\">k)</span> den indbyrdes sammenhæng mellem ovennævnte faktorer.</p>\n      </p>\n      <p class=\"Bilagstekst\">En beskrivelse af miljøets tilstand før udbygning med henblik på vurdering af forudsigelige ændringer af miljøets tilstand.</p>\n      <p>\n        <p class=\"Liste1\"><span class=\"Liste1Nr\" id=\"\">4)</span> En beskrivelse af, hvilke betydelige virkninger på miljøet, både inden for og uden for dansk område, det foreslåede projekt vil kunne få som følge af</p>\n        <p class=\"Liste2\"><span class=\"Liste2Nr\" id=\"\">a)</span> tilstedeværelsen af projektet som helhed</p>\n        <p class=\"Liste2\"><span class=\"Liste2Nr\" id=\"\">b)</span> anvendelsen af naturressourcer</p>\n        <p class=\"Liste2\"><span class=\"Liste2Nr\" id=\"\">c)</span> emissionen af forurenende stoffer</p>\n        <p class=\"Liste2\"><span class=\"Liste2Nr\" id=\"\">d)</span> opståelsen af gener</p>\n        <p class=\"Liste2\"><span class=\"Liste2Nr\" id=\"\">e)</span> bortskaffelsen af affald</p>\n      </p>\n      <p class=\"Bilagstekst\">samt ansøgerens angivelse af, hvilke metoder der er anvendt til forudberegningen af virkningerne på miljøet.</p>\n      <p class=\"Bilagstekst\">Denne beskrivelse bør anføre projektets direkte virkninger og i givet fald dets indirekte, sekundære, kumulative, kort- og langsigtede, vedvarende eller midlertidige samt positive eller negative virkninger.</p>\n      <p class=\"Bilagstekst\">Beskrivelsen bør herunder forholde sig til, hvorledes projektet kan sameksistere med øvrige interessenter på havet.</p>\n      <p>\n        <p class=\"Liste1\"><span class=\"Liste1Nr\" id=\"\">5)</span> En beskrivelse af de foranstaltninger, der påtænkes med henblik på at undgå, nedbringe og om muligt neutralisere betydelige skadelige virkninger på miljøet.</p>\n        <p class=\"Liste1\"><span class=\"Liste1Nr\" id=\"\">6)</span> En vurdering af de miljømæssige konsekvenser af de tekniske løsninger, som er valgt, og en redegørelse for, hvordan miljøkriterier og konsekvenser er indgået i valget af disse løsninger.</p>\n        <p class=\"Liste1\"><span class=\"Liste1Nr\" id=\"\">7)</span> En oversigt over eventuelle vanskeligheder (tekniske mangler eller manglende viden), som ansøgeren er kommet ud for i forbindelse med indsamlingen af de fornødne oplysninger.</p>\n        <p class=\"Liste1\"><span class=\"Liste1Nr\" id=\"\">8)</span> En beskrivelse af tekniske tiltag for miljøberedskab.</p>\n        <p class=\"Liste1\"><span class=\"Liste1Nr\" id=\"\">9)</span> En vurdering af, hvordan ansøgerens kontrol af påvirkningerne af miljøet i området kan gennemføres.</p>\n        <p class=\"Liste1\"><span class=\"Liste1Nr\" id=\"\">10)</span> En beskrivelse af, hvilke parter der har været involveret i udarbejdelsen af VVM-redegørelsen og i planlægningen af projektet.</p>\n        <p class=\"Liste1\"><span class=\"Liste1Nr\" id=\"\">11)</span> Et ikke-teknisk resumé af de på grundlag af ovennævnte punkter fremsendte oplysninger.</p>\n      </p><a id=\"B3\"><hr class=\"BilagStreg\"></a><p class=\"Bilag\"><span id=\"Bil3\">Bilag 3</span></p>\n      <p class=\"BilagTekst\">Oplysninger og vurderinger, der skal gives i konsekvensvurderingen vedrørende internationale naturbeskyttelsesområder</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> Oplysninger om udpegede internationale naturbeskyttelsesområder (habitatområder, fuglebeskyttelsesområder og Ramsarområder), både inden for og uden for dansk område, som det ansøgte projekt må antages at kunne påvirke væsentligt, herunder om:</p>\n        <p class=\"Liste2\"><span class=\"Liste2Nr\" id=\"\">a)</span> Områdets geografiske placering.</p>\n        <p class=\"Liste2\"><span class=\"Liste2Nr\" id=\"\">b)</span> Områdets udpegningsgrundlag, herunder om udpegningen vedrører prioriterede naturtyper eller arter.</p>\n        <p class=\"Liste2\"><span class=\"Liste2Nr\" id=\"\">c)</span> En beskrivelse af området og dets tilstand.</p>\n        <p class=\"Liste1\"><span class=\"Liste1Nr\" id=\"\">2)</span> En beskrivelse af det ansøgte projekt, herunder navnlig:</p>\n        <p class=\"Liste2\"><span class=\"Liste2Nr\" id=\"\">a)</span> Projektets indhold, omfang og arealanvendelsesbehov, såvel under anlægsfasen som under driftsfasen.</p>\n        <p class=\"Liste2\"><span class=\"Liste2Nr\" id=\"\">b)</span> De data, der er nødvendige for at konstatere og vurdere de væsentlige virkninger, herunder eventuelle skader, som projektet vil kunne få for udpegede internationale naturbeskyttelsesområder.</p>\n        <p class=\"Liste1\"><span class=\"Liste1Nr\" id=\"\">3)</span> Oplysninger om eventuelle andre projekter eller planer, der sammen med det ansøgte projekt kan påvirke udpegede internationale naturbeskyttelsesområder væsentligt, herunder:</p>\n        <p class=\"Liste2\"><span class=\"Liste2Nr\" id=\"\">a)</span> Projektets eller planens indhold, omfang og geografiske placering.</p>\n        <p class=\"Liste2\"><span class=\"Liste2Nr\" id=\"\">b)</span> Projektets eller planens påvirkning af naturbeskyttelsesområdet.</p>\n      </p>\n      <p class=\"Bilagstekst\">Oplysningerne kan gives i form af henvisninger til VVM-redegørelser og konsekvensvurderinger for de pågældende projekter eller planer.</p>\n      <p>\n        <p class=\"Liste1\"><span class=\"Liste1Nr\" id=\"\">4)</span> Oplysninger om eventuelle undersøgelser, herunder om:</p>\n        <p class=\"Liste2\"><span class=\"Liste2Nr\" id=\"\">a)</span> Undersøgelser foretaget i forbindelse med det ansøgte projekt.</p>\n        <p class=\"Liste2\"><span class=\"Liste2Nr\" id=\"\">b)</span> Tidligere konsekvensvurderinger for det berørte område.</p>\n        <p class=\"Liste2\"><span class=\"Liste2Nr\" id=\"\">c)</span> Andre undersøgelser eller undersøgelsesresultater af betydning for vurderingen af projektet.</p>\n        <p class=\"Liste1\"><span class=\"Liste1Nr\" id=\"\">5)</span> En begrundet vurdering af virkningerne på udpegede internationale naturbeskyttelsesområder, herunder navnlig:</p>\n        <p class=\"Liste2\"><span class=\"Liste2Nr\" id=\"\">a)</span> Projektets direkte eller indirekte påvirkning på naturbeskyttelsesområdets udpegningsgrundlag i såvel anlægsfasen som driftsfasen.</p>\n        <p class=\"Liste2\"><span class=\"Liste2Nr\" id=\"\">b)</span> Den samlede påvirkning i forbindelse med eventuelle andre planer og projekter.</p>\n        <p class=\"Liste2\"><span class=\"Liste2Nr\" id=\"\">c)</span> Eventuelle grænseoverskridende virkninger.</p>\n        <p class=\"Liste2\"><span class=\"Liste2Nr\" id=\"\">d)</span> En beskrivelse af mulige alternative løsninger, hvis projektet kan have skadelige virkninger.</p>\n        <p class=\"Liste2\"><span class=\"Liste2Nr\" id=\"\">e)</span> En beskrivelse af eventuelle afhjælpende foranstaltninger, der skal gennemføres med henblik på at undgå, nedbringe og om muligt neutralisere skadelige virkninger på områdets udpegningsgrundlag, samt af eventuelle kompenserende foranstaltninger, hvor betingelserne for fravigelser i medfør af undergrundslovens § 28 a, stk. 3, nr. 2, eller stk. 4, eller kontinentalsokkellovens § 4 a, stk. 2, nr. 2, eller stk. 3, er opfyldt. En vurdering af foranstaltningernes virkning skal indgå heri.</p>\n        <p class=\"Liste1\"><span class=\"Liste1Nr\" id=\"\">6)</span> En oversigt over eventuelle vanskeligheder (tekniske mangler eller manglende viden), som ansøger er kommet ud for i forbindelse med indsamlingen af de fornødne oplysninger.</p>\n      </p>\n      <p class=\"Bilagstekst\">I ganske særlige tilfælde, f.eks. ved ansøgninger om projekter af meget begrænset omfang, eller hvis der allerede foreligger en konsekvensvurdering, der er dækkende, kan omfanget af minimumsoplysninger i konsekvensvurderingen for det konkrete projekt aftales nærmere med Energistyrelsen med udgangspunkt i ovenstående punkter 1-6.</p><a id=\"B4\"><hr class=\"BilagStreg\"></a><p class=\"Bilag\"><span id=\"Bil4\">Bilag 4</span></p>\n      <p class=\"BilagTekst\">Liste over arter på habitatdirektivets bilag IV, som er naturligt hjemmehørende på dansk søterritorium eller kontinentalsokkelområde og er beskyttet efter § 12 og § 13, stk. 1</p>\n      <p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 244 244 244;\" width=\"732\">\n                  <tr>\n                    <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"732\">\n                      <div class=\"Bilagstekst\">ROVDYR</div>\n                    </td>\n                  </tr>\n                  <tr>\n                    <td align=\"Right\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\">\n                      <div class=\"Bilagstekst\">Odder</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\">\n                      <div class=\"Bilagstekst\"><span class=\"Italic\">Lutra lutra</span></div>\n                    </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\">\n                      <div class=\"Bilagstekst\">HVALER</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\">\n                      <div class=\"Bilagstekst\">CETACEA</div>\n                    </td>\n                  </tr>\n                  <tr>\n                    <td align=\"Right\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\">\n                      <div class=\"Bilagstekst\">Alle arter, herunder</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\">\n                      <div class=\"Bilagstekst\"><span class=\"Italic\">Phocoena phocoena</span></div>\n                    </td>\n                  </tr>\n                  <tr>\n                    <td align=\"Right\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\">\n                      <div class=\"Bilagstekst\">Marsvin</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\"> </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\">\n                      <div class=\"Bilagstekst\">FISK</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\"> </td>\n                  </tr>\n                  <tr>\n                    <td align=\"Right\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\">\n                      <div class=\"Bilagstekst\">Snæbel</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"244\">\n                      <div class=\"Bilagstekst\"><span class=\"Italic\">Coregonus oxyrhynchus</span></div>\n                    </td>\n                  </tr>\n                </Table>\n              </Td>\n            </Tr>\n          </Table>\n        </div>\n      </p><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Rådets direktiv 79/409/EØF af 2. april 1979 om beskyttelse af vilde fugle (EF-fuglebeskyttelsesdirektiv), (EF-Tidende 1979 nr. L 103, side 1), som ændret senest ved Europa-Parlamentets og Rådets direktiv 2008/102/EF af 19. november 2008, (EU-Tidende 2008 nr. L 323, side 31), dele af Rådets direktiv 85/337/EØF af 27. juni 1985 om vurdering af visse offentlige og private projekters indvirkning på miljøet (VVM-direktivet), (EF-Tidende 1985 nr. L 175, side 40), som ændret senest ved Europa-Parlamentets og Rådets direktiv 2003/35/EF af 26. maj 2003, (EU-Tidende 2003 nr. L 156, side 17), og dele af Rådets direktiv 92/43/EØF af 21. maj 1992 om bevaring af naturtyper samt vilde dyr og planter (EF-habitatdirektivet), (EF-Tidende 1992 nr. L 206, side 7), som ændret senest ved Rådets direktiv 2006/105/EF af 20. november 2006, (EU-Tidende 2006 nr. L 363, side 368).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/04/2010"
        },
        {
            "displayName": "Accession",
            "displayValue": "B20100035905"
        },
        {
            "displayName": "Entydig dokumentidentifikation",
            "displayValue": "BJ000278"
        },
        {
            "displayName": "Dato for førstegangsindlæggelse",
            "displayValue": "09/04/2010"
        },
        {
            "displayName": "Dato for indlæggelse",
            "displayValue": "09/04/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "359"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "25/03/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin., <br />Energistyrelsen, j.nr.1012/1033-0002"
        },
        {
            "displayName": "Stikord",
            "displayValue": "Artsbeskyttelse, Habitat, Habitatvurdering Natura 2000, Miljøvurdering, VVM-bekendtgørelse, VVM-rapport"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}