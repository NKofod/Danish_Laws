{
    "id": 94335,
    "title": "Forslag til folketingsbeslutning om visumkrav til borgere fra visse øst- og centraleuropæiske lande",
    "documentTypeId": "480",
    "isSagsforlobPeriodValid": true,
    "shortName": "2000/1 BSF 137",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=2><P ALIGN=\"CENTER\">Fremsat den 2. marts 2001 af  \r\n\r\n Peter&nbsp;Skaarup&nbsp;(DF),  \r\n\r\n Kristian&nbsp;Thulesen&nbsp;Dahl&nbsp;(DF)&nbsp;og&nbsp;Pia&nbsp;Kj&aelig  \r\n\r\n ;rsgaard&nbsp;(DF)</P>  \r\n\r\n</FONT>  \r\n\r\n<B><FONT SIZE=5><P ALIGN=\"CENTER\">Forslag til folketingsbeslutning</P>  \r\n\r\n</B>  \r\n\r\n<P ALIGN=\"CENTER\">om visumkrav til borgere fra visse &oslash;st- og  \r\n\r\n centraleurop&aelig;iske lande</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Folketinget p&aring;l&aelig;gger regeringen straks at  \r\n\r\n genindf&oslash;re visumkrav for borgere fra f&oslash;lgende &oslash;st- og  \r\n\r\n centraleurop&aelig;iske lande: Polen, Tjekkiet, Ungarn, Bulgarien, Slovakiet,  \r\n\r\n Slovenien, Estland, Letland og Litauen.</P>  \r\n\r\n<I><FONT SIZE=5><P ALIGN=\"CENTER\">Bem&aelig;rkninger til forslaget</P>  \r\n\r\n</I>  \r\n\r\n</FONT>  \r\n\r\n<FONT SIZE=3><P ALIGN=\"JUSTIFY\">Forslagsstillerne mener, at det er  \r\n\r\n n&oslash;dvendigt at indf&oslash;re visumkrav over for borgere fra Polen,  \r\n\r\n Tjekkiet, Ungarn, Bulgarien, Slovakiet, Slovenien, Estland, Letland og  \r\n\r\n Litauen.</P>  \r\n\r\n<P ALIGN=\"JUSTIFY\">Det er forslagsstillernes opfattelse, at oph&aelig;velse  \r\n\r\n af visumkravene over for en r&aelig;kke &oslash;st- og  \r\n\r\n centraleurop&aelig;iske lande er sket for hurtigt. Ofte er oph&aelig;velsen  \r\n\r\n af visumkravet drevet af politiske hensyn, det vil sige af hensyn til den  \r\n\r\n politiske udvikling i de nye &oslash;st- og centraleurop&aelig;iske lande og  \r\n\r\n til den interne udvikling i EU, og man har bevidst set bort fra de problemer,  \r\n\r\n som en oph&aelig;velse af visumkravet ville give.</P>  \r\n\r\n<P ALIGN=\"JUSTIFY\">Men virkeligheden er, at landene i Vesteuropa og i ganske  \r\n\r\n s&aelig;rlig grad Tyskland og de nordiske lande, herunder ikke mindst  \r\n\r\n Danmark, i stigende grad hjems&oslash;ges af kriminelle fra de &oslash;st- og  \r\n\r\n centraleurop&aelig;iske lande. En del af de p&aring;g&aelig;ldende indgiver  \r\n\r\n grundl&oslash;se ans&oslash;gninger om asyl, mens andre s&oslash;ger at  \r\n\r\n undg&aring; kontakt med myndighederne. Opholdet i Danmark bruges s&aring; til  \r\n\r\n at beg&aring; omfattende kriminalitet.</P>  \r\n\r\n<P ALIGN=\"JUSTIFY\">De &oslash;st- og centraleurop&aelig;iske lande er  \r\n\r\n kendetegnet af en omfattende kriminalitet, korruption og fattigdom. De  \r\n\r\n offentlige administrationer i landene er endnu ikke ordentligt udviklet til  \r\n\r\n at styre deres samfunds indre forhold.</P>  \r\n\r\n<P ALIGN=\"JUSTIFY\">Et meget stort antal unge kvinder fra de  \r\n\r\n &oslash;steurop&aelig;iske lande bringes ind i Danmark og bliver frivilligt  \r\n\r\n eller ufrivilligt bragt ind i prostitution. Deres indrejse i Danmark er i  \r\n\r\n vidt omfang organiseret af kriminelle netv&aelig;rk.</P>  \r\n\r\n<P ALIGN=\"JUSTIFY\">De vesteurop&aelig;iske landes relativt h&oslash;je  \r\n\r\n velstand tiltr&aelig;kker de kriminelle netv&aelig;rk s&aring;vel som  \r\n\r\n kriminelle enkeltpersoner. De &oslash;st- og centraleurop&aelig;iske landes  \r\n\r\n ofte kaotiske situation har medf&oslash;rt en ekstrem r&aring;hed og kynisme  \r\n\r\n i de kriminelle kredse. Der er ofte slet ikke proportion mellem forbrydelsens  \r\n\r\n omfang og m&aring;den, hvorp&aring; forbrydelsen beg&aring;s. Der brydes ind  \r\n\r\n i sommerhuse og biler og stj&aelig;les sm&aring;ting, der beg&aring;s  \r\n\r\n r&oslash;verier og overfald for sm&aring;penge, og fysisk vold er almindeligt  \r\n\r\n forekommende over for kvinder, der tvinges til prostitution.</P>  \r\n\r\n<P ALIGN=\"JUSTIFY\">Det danske samfund er praktisk talt forsvarsl&oslash;st  \r\n\r\n over for denne form for kriminalitet. En sk&aelig;rpet straffelovgivning  \r\n\r\n m&aring; anses for at v&aelig;re et yderst usikkert middel til at forebygge  \r\n\r\n kriminaliteten, fordi dansk strafafsoning og senere udvisning opleves som  \r\n\r\n eftergivende og let at omg&aring;.</P>  \r\n\r\n<P ALIGN=\"JUSTIFY\">Det er uacceptabelt, at den danske befolkning skal  \r\n\r\n uds&aelig;ttes for en udenlandsk kriminalitet, som den er ude af stand til at  \r\n\r\n v&aelig;rge sig imod. De &aring;bne gr&aelig;nser er en politisk beslutning,  \r\n\r\n som skyldes regeringens &oslash;nske om at t&aelig;kkes interesser, som det  \r\n\r\n danske folk ikke deler. &Aring;bne gr&aelig;nser foruds&aelig;tter en  \r\n\r\n &oslash;konomisk og holdningsm&aelig;ssig lighed mellem de  \r\n\r\n p&aring;g&aelig;ldende lande. Denne lighed vil i en lang &aring;rr&aelig;kke  \r\n\r\n fremover formentlig ikke v&aelig;re til stede.</P>  \r\n\r\n<P ALIGN=\"JUSTIFY\">Danmark har fritaget borgerne i 58 af verdens omkring 197  \r\n\r\n lande for visum for at bes&oslash;ge Danmark. Som hovedregel skal man have  \r\n\r\n sit pas eller anden rejselegitimation p&aring;tegnet (viseret) f&oslash;r  \r\n\r\n indrejsen, medmindre man er fritaget for visum. F&oslash;lgende  \r\n\r\n udl&aelig;ndinge er fritaget for visum:</P><DIR>  \r\n\r\n<P>1.&#9;Statsborgere i Finland, Island, Norge og Sverige.</P>  \r\n\r\n<P>2.&#9;Udl&aelig;ndinge, der er statsborgere i et land, der er tilsluttet  \r\n\r\n Det Europ&aelig;iske F&aelig;llesskab eller er omfattet af aftalen om Det  \r\n\r\n Europ&aelig;iske &Oslash;konomiske Samarbejdsomr&aring;de.</P>  \r\n\r\n<P>3.&#9;Udl&aelig;ndinge, der efter Det Europ&aelig;iske F&aelig;llesskabs  \r\n\r\n regler er fritaget for visum forinden indrejsen.</P>  \r\n\r\n<P>4.&#9;Udl&aelig;ndinge, der er statsborgere i et land, som Danmark har  \r\n\r\n indg&aring;et aftale om visumfritagelse med.</P>  \r\n\r\n<P>5.&#9;Udl&aelig;ndinge, der tilh&oslash;rer en s&aelig;rlig gruppe af  \r\n\r\n udl&aelig;ndinge, som efter indenrigsministerens bestemmelse er fritaget for  \r\n\r\n visum.</P></DIR>  \r\n\r\n<P ALIGN=\"JUSTIFY\">De n&aelig;rmere regler for udl&aelig;ndinges adgang her  \r\n\r\n til landet findes i udl&aelig;ndingebekendtg&oslash;relse nr. 310 af 4. maj  \r\n\r\n 2000.</P>  \r\n\r\n<P ALIGN=\"JUSTIFY\">Af lande uden for Norden og EU, som ikke skal have visum,  \r\n\r\n er f.eks. USA, Canada, Israel, Japan, Malaysia, Schweiz og Sydkorea. Lande,  \r\n\r\n hvor der traditionelt aldrig er problemer med borgerne, begge veje  \r\n\r\n forst&aring;s. Derimod er samtlige lande i Afrika omfattet af visumreglerne,  \r\n\r\n og det samme g&aelig;lder mange asiatiske lande.</P>  \r\n\r\n<P ALIGN=\"JUSTIFY\">Danmark har ikke l&aelig;ngere visumkrav over for borgerne  \r\n\r\n fra de 12 ans&oslash;gerlande til medlemskab af EU, bortset fra  \r\n\r\n Rum&aelig;nien. De 11 &oslash;vrige lande, som der alts&aring; ikke er  \r\n\r\n visumkrav for, er: Polen, Tjekkiet, Ungarn, Malta, Cypern, Bulgarien,  \r\n\r\n Slovakiet, Slovenien, Estland, Letland og Litauen.</P>  \r\n\r\n<P ALIGN=\"JUSTIFY\">Forslagsstillerne &oslash;nsker med forslaget, at der  \r\n\r\n genindf&oslash;res visumkrav for borgerne fra disse lande med undtagelse af  \r\n\r\n Malta og Cypern, idet der ikke har v&aelig;ret problemer med borgere fra de  \r\n\r\n to sidstn&aelig;vnte lande.</P>  \r\n\r\n<P ALIGN=\"JUSTIFY\">At EU og dermed Danmark har oph&aelig;vet visumkravet for  \r\n\r\n 11 af de 12 ans&oslash;gerlande, har intet at g&oslash;re med, at disse lande  \r\n\r\n i &oslash;vrigt antages at have stabile interne forhold eller en solid ydre  \r\n\r\n gr&aelig;nsekontrol.</P>  \r\n\r\n<P ALIGN=\"JUSTIFY\">S&aring; sent som i december 2000 besluttede justits- og  \r\n\r\n indenrigsministrene i EU at oph&aelig;ve visumkravet for borgere fra  \r\n\r\n Bulgarien. EU-landene havde i l&aelig;ngere tid t&oslash;vet med at fjerne  \r\n\r\n visumtvangen for bulgarere af frygt for illegal indvandring, dels fra  \r\n\r\n sig&oslash;jnere og moldavere, dels fra afrikanere og asiater, som i stigende  \r\n\r\n grad bruger Bulgarien og Rum&aelig;nien som transitlande. EU-landene gav dog  \r\n\r\n efter for Bulgariens pres og blev kraftigt st&oslash;ttet af Tysklands  \r\n\r\n udenrigsminister Joschka Fischer, der advarede om risikoen for at  \r\n\r\n</FONT><FONT FACE=\"normal\" SIZE=3>»</FONT><FONT SIZE=3>miste et  \r\n\r\n proeurop&aelig;isk land</FONT><FONT FACE=\"normal\" SIZE=3>«</FONT><FONT  \r\n\r\n SIZE=3>, hvis ikke visumpolitikken over for Bulgarien blev &aelig;ndret.</P>  \r\n\r\n<P ALIGN=\"JUSTIFY\">Med andre ord gik politiske hensyn til Den  \r\n\r\n Europ&aelig;iske Union forud for hensynet til at have kontrol og styr  \r\n\r\n p&aring; illegal indvandring til de europ&aelig;iske lande.</P>  \r\n\r\n<P ALIGN=\"JUSTIFY\">Regeringen kan heller ikke v&aelig;re ubekendt med, at der  \r\n\r\n kan opst&aring; en situation, hvor det er n&oslash;dvendigt at indf&oslash;re  \r\n\r\n visumkrav over for personer fra bestemte lande. For eksempel blev der i  \r\n\r\n december 1999 indf&oslash;rt visumpligt over for slovakiske statsborgere,  \r\n\r\n fordi der i m&aring;nederne forinden havde v&aelig;ret en egentligt  \r\n\r\n</FONT><FONT FACE=\"normal\" SIZE=3>»</FONT><FONT  \r\n\r\n SIZE=3>flygtningestr&oslash;m</FONT><FONT FACE=\"normal\" SIZE=3>«</FONT> <FONT  \r\n\r\n SIZE=3> fra Slovakiet  til Danmark. S&aring;ledes var der p&aring; to  \r\n\r\n m&aring;neder ankommet ca. 500 slovakiske sig&oslash;jnere med f&aelig;rgen  \r\n\r\n fra den polske havneby Swinoujscie, som alle havde s&oslash;gt om asyl.</P>  \r\n\r\n<P ALIGN=\"JUSTIFY\">Form&aring;let med regeringens visumpligt var naturligvis  \r\n\r\n ikke at afholde nogle fra at s&oslash;ge om asyl, men havde til form&aring;l  \r\n\r\n at bremse antallet af personer, der ankom til Danmark og indgav en  \r\n\r\n asylans&oslash;gning alene med det form&aring;l at udnytte </FONT><FONT  \r\n\r\n FACE=\"normal\" SIZE=3>»</FONT><FONT SIZE=3>systemet</FONT><FONT FACE=\"normal\"  \r\n\r\n SIZE=3>«</FONT><FONT SIZE=3> og benytte deres ophold her i landet til f.eks.  \r\n\r\n at beg&aring; kriminalitet. Dagen efter indf&oslash;relse af visumkravet  \r\n\r\n faldt antallet af indrejsende fra Slovakiet til nul personer.</P>  \r\n\r\n<P ALIGN=\"JUSTIFY\">Regeringen er ogs&aring; godt bekendt med kriminaliteten,  \r\n\r\n der har udspring i de &oslash;steurop&aelig;iske bander og kriminelle ligaer  \r\n\r\n i de baltiske lande. Siden 1996 har Danmark deltaget i et politisamarbejde  \r\n\r\n mellem de baltiske lande og de skandinaviske lande samt Rusland, Polen og  \r\n\r\n Tyskland under navnet: Task-Force on Organized Crime in the Baltic  \r\n\r\n Region.</P>  \r\n\r\n<P ALIGN=\"JUSTIFY\">I december 2000 undertegnede justitsminister Frank Jensen  \r\n\r\n i Palermo, Italien, p&aring; Danmarks vegne FN-konventionen om  \r\n\r\n gr&aelig;nseoverskridende organiseret kriminalitet, menneskehandel og  \r\n\r\n menneskesmugling. </FONT> <FONT FACE=\"normal\" SIZE=3>»</FONT><FONT  \r\n\r\n SIZE=3>B&aring;de i de baltiske lande og i landene omkring  \r\n\r\n &Oslash;sters&oslash;en er der brug for st&oslash;tte til efteruddannelse af  \r\n\r\n politistyrken og til bek&aelig;mpelse af korruption. Vi har en god tradition  \r\n\r\n i Danmark for at underst&oslash;tte den udvikling,</FONT><FONT FACE=\"normal\"  \r\n\r\n SIZE=3>«</FONT><FONT SIZE=3> sagde justitsministeren i forbindelse med  \r\n\r\n undertegnelsen.</P>  \r\n\r\n<P ALIGN=\"JUSTIFY\">Forslagsstillerne er enige i, at der skal g&oslash;res en  \r\n\r\n stor indsats for at bek&aelig;mpe den gr&aelig;nseoverskridende organiserede  \r\n\r\n kriminalitet, menneskehandel og menneskesmugling. Det er ogs&aring; godt, at  \r\n\r\n Danmark deltager i politisamarbejdet med landene omkring  \r\n\r\n &Oslash;sters&oslash;en.</P>  \r\n\r\n<P ALIGN=\"JUSTIFY\">Imidlertid er det forslagsstillernes opfattelse, at det  \r\n\r\n politim&aelig;ssige samarbejde omkring &oslash;sters&oslash;landene og en  \r\n\r\n effektiv bek&aelig;mpelse af den gr&aelig;nseoverskridende organiserede  \r\n\r\n kriminalitet burde v&aelig;re p&aring; plads, inden man oph&aelig;vede  \r\n\r\n visumkravet.</P>  \r\n\r\n<P ALIGN=\"JUSTIFY\">Det er forslagsstillernes opfattelse, at Danmark ved at  \r\n\r\n f&oslash;re en klar og kontant visumpolitik over for en r&aelig;kke af de  \r\n\r\n &oslash;st- og centraleurop&aelig;iske lande sender et klart og tydeligt  \r\n\r\n signal til disse landes politiske systemer om, at Danmark ikke vil acceptere,  \r\n\r\n at borgere fra deres lande bare s&oslash;ger til Danmark for at beg&aring;  \r\n\r\n kriminalitet.</P>  \r\n\r\n<P ALIGN=\"JUSTIFY\">Befolkningerne i de p&aring;g&aelig;ldende lande m&aring;  \r\n\r\n l&aelig;re at forst&aring;, at visumfritagelsen ikke bare er en adgangsbillet  \r\n\r\n til at drage til Danmark med kriminalitet for &oslash;je. De  \r\n\r\n p&aring;g&aelig;ldende lande m&aring; f&aring; styr p&aring; deres borgere og  \r\n\r\n l&aelig;re dem at forst&aring;, at med en visumfritagelse f&oslash;lger en  \r\n\r\n forventning om, at borgerne i de visumfritagede lande kan opf&oslash;re sig  \r\n\r\n ordentligt. N&aring;r landene har f&aring;et mere styr p&aring; deres indre  \r\n\r\n forhold, kan man igen overveje at oph&aelig;ve visumkravet for disse  \r\n\r\n lande.</P>  \r\n\r\n<P ALIGN=\"JUSTIFY\">Forslagsstillerne mener, at visumkravet er  \r\n\r\n n&oslash;dvendigt over for Polen, Tjekkiet, Ungarn, Bulgarien, Slovakiet,  \r\n\r\n Slovenien, Estland, Letland og Litauen, fordi borgerne fra disse lande i  \r\n\r\n stadig stigende omfang udnytter visumfritagelsen til at drage til Danmark med  \r\n\r\n kriminalitet og anden lyssky virksomhed for &oslash;je. Det b&oslash;r vi  \r\n\r\n ikke stiltiende acceptere.</P>  \r\n\r\n</FONT>  \r\n\r\n<I><FONT SIZE=5><P ALIGN=\"CENTER\">Skriftlig frems&aelig;ttelse</P>  \r\n\r\n</I>  \r\n\r\n</FONT>  \r\n\r\n<B><P>Peter Skaarup </B>(DF):</P>  \r\n\r\n<P ALIGN=\"JUSTIFY\">Som ordf&oslash;rer for forslagsstillerne tillader jeg mig  \r\n\r\n herved at frems&aelig;tte:</P>  \r\n\r\n<I><P ALIGN=\"JUSTIFY\">Forslag til folketingsbeslutning om visumkrav til  \r\n\r\n borgere fra visse &oslash;st- og centraleurop&aelig;iske lande.</P>  \r\n\r\n</I>  \r\n\r\n<P ALIGN=\"JUSTIFY\">(Beslutningsforslag nr. B 137).</P>  \r\n\r\n<P ALIGN=\"JUSTIFY\">Jeg henviser i &oslash;vrigt til de bem&aelig;rkninger,  \r\n\r\n der ledsager forslaget, og anbefaler det til Tingets velvillige  \r\n\r\n behandling.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2000/1 BF 137",
            "stateLabel": "Forkastet",
            "references": [
                {
                    "shortName": "2000/1 BSF 137",
                    "title": "Forslag til folketingsbeslutning om visumkrav til borgere fra visse øst- og centraleuropæiske lande",
                    "presentationName": "Beslutningsforslag som fremsat",
                    "documentTypeId": 480,
                    "documentId": 94335,
                    "eliUri": "/eli/ft/20001BB00137",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20001/beslutningsforslag_oversigtsformat/B137.htm"
                },
                {
                    "shortName": "2000/1 BTB 137",
                    "title": "Betænkning over  Forslag til folketingsbeslutning om visumkrav til borgere fra visse øst- og centraleuropæiske lande",
                    "presentationName": "Betænkning over beslutningsforslag",
                    "documentTypeId": 500,
                    "documentId": 94678,
                    "eliUri": "/eli/ft/20001DB00509",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2001"
        },
        {
            "displayName": "Accession",
            "displayValue": "20001BB00137"
        },
        {
            "displayName": "Entydig dokumentidentifikation",
            "displayValue": "AX002701"
        },
        {
            "displayName": "Dato for førstegangsindlæggelse",
            "displayValue": "02/03/2001"
        },
        {
            "displayName": "Dato for indlæggelse",
            "displayValue": "02/03/2001"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}