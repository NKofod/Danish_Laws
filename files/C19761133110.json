{
    "id": 58822,
    "title": "Cirkulærskrivelse om inddrivelse af pristalsregulerede børnebidrag i de af Haager-konventionen omfattede lande. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11331 af 29/06/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om inddrivelse af  \r\n\r\n pristalsregulerede børnebidrag i de af Haager-konventionen omfattede lande.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Til orientering fremsender man vedlagt et i justitsministeriet udarbejdet  \r\n\r\n notat om inddrivelse af pristalsregulerede børnebidrag i de lande, der er  \r\n\r\n omfattede af Haager-konventionen af 15. april 1958 om anerkendelse og  \r\n\r\n fuldbyrdelse af afgørelser vedrørende underholdspligt over for børn. </P>  \r\n\r\n<P>P.M.V. </P>  \r\n\r\n<P>Niels Madsen </P>  \r\n\r\n<P>/K. Hjorth </P>  \r\n\r\n<P>Cirkulærskrivelse til overøvrigheden. </P>  \r\n\r\n<P>BILAG </P>  \r\n\r\n<P>Notat </P>  \r\n\r\n<P>om </P>  \r\n\r\n<P>inddrivelse af pristalsregulerede børnebidrag i de lande, der er omfattede  \r\n\r\n af Haager-konventionen af 15. april 1958 om anerkendelse og fuldbyrdelse af  \r\n\r\n afgørelser vedrørende underholdspligt over for børn. </P>  \r\n\r\n<P>I forbindelse med nogle sager om inddrivelse af børnebidrag i  \r\n\r\n Forbundsrepublikken Tyskland har det tyske forbundsjustitsministerium over  \r\n\r\n for den danske ambassade oplyse, at man i Tyskland fortolker  \r\n\r\n Haager-konventionen af 15. april 1958 om anerkendelse og fuldbyrdelse af  \r\n\r\n afgørelser vedrørende underholdspligt over for børn således, at de danske  \r\n\r\n pristalsreguleringer af normalbidragets størrelse betragtes som ændringer af  \r\n\r\n bidragsresolutionerne. Dette indebærer, at pristalsreguleringen hver gang må  \r\n\r\n erklæres eksegibel i henhold til konventionens artikel 8, jfr. artikel 2-3.  \r\n\r\n</P>  \r\n\r\n<P>Den tyske holdning er begrundet med, at der efter tysk ret og  \r\n\r\n domstolspraksis altid i bidragsresolutioner skal være angivet et bestemt  \r\n\r\n beløb, for at afgørelsen kan erklæres eksegibel. </P>  \r\n\r\n<P>Med henblik på at fremskaffe oplysninger, der kunne give grundlag for  \r\n\r\n gennem forhandling at ændre det tyske standpunkt, har udenrigsministeriet  \r\n\r\n herefter efter aftale med justitsministeriet iværksat en enguete blandt de  \r\n\r\n andre af Haagerkonventionen omfattede lande om, hvorledes disse lande ser på  \r\n\r\n det nævnte spørgsmål. </P>  \r\n\r\n<P>Af de indkomne svar fremgår det, at der ikke i de nordiske lande er nogen  \r\n\r\n problemer, hvilket navnlig skyldes de særlige nordiske konventioner. </P>  \r\n\r\n<P>I Belgien, Italien, Holland og Østrig anerkendes pristalsreguleringen uden  \r\n\r\n videre, men der opstår til gengæld vanskeligheder derved, at den  \r\n\r\n bidragspligtige ofte ikke har været behørigt indkaldt eller repræsenteret,  \r\n\r\n jfr. artikel 2 i konventionen. </P>  \r\n\r\n<P>I Schweitz anerkendes bidragsresolutionerne og erklæres eksegible, hvis  \r\n\r\n bestemmelsen om pristalsregulering fremgår af resolutionen og der i  \r\n\r\n forbindelse med inddrivelsen vedlægges bilag, der gør det muligt at udregne  \r\n\r\n den eksakte stigning. Muligvis kræves også oplysning om størrelsen af de  \r\n\r\n forhøjede leveomkostninger, der har ført til den pågældende  \r\n\r\n pristalsregulering. </P>  \r\n\r\n<P>Portugal og Spanien indtager samme standpunkt som Vesttyskland. </P>  \r\n\r\n<P>Det har ikke været muligt at få klart svar på spørgsmålet fra Frankrig og  \r\n\r\n Ungarn. Inddrivelsen synes dog ikke at have voldt problemer i Frankrig. </P>  \r\n\r\n<P>De indkomne svar har ikke givet et tilstrækkeligt klart grundlag for en  \r\n\r\n fornyet henvendelse om spørgsmålet til de vesttyske myndigheder. </P>  \r\n\r\n<P>Derimod forekommer der at være grundlag for at henlede overøvrighedens  \r\n\r\n opmærksomhed på justitsministeiets cirkulæreskrivelse af 1. september 1971 om  \r\n\r\n behandlingen af sager om fastsættelse af underholdsbidrag til børn i  \r\n\r\n tilfælde, hvor der kan blive spørgsmål om inddrivelse af bidraget i udlandet.  \r\n\r\n I cirkulærskrivelsen anmodede man overøvrigheden om at påse, at  \r\n\r\n bidragspligtige i tilfælde, hvor der kan blive spørgsmål om inddrivelse af  \r\n\r\n bidraget i lande, der har tiltrådt Haagerkonventionen, bliver lovligt  \r\n\r\n indkaldt eller repræsenteret under sagen, jfr. konventionens art. 2, nr. 3,  \r\n\r\n samt at der tilvejebringes dokumentation for, enten at bidragspligtige har  \r\n\r\n været til stede under sagen, eller at det dokument, ved hvilket sagen blev  \r\n\r\n rejst, er blevet lovligt forkyndt for ham, jfr. konventionens art. 4, nr. 3.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19761133110"
        },
        {
            "displayName": "Entydig dokumentidentifikation",
            "displayValue": "CM017771"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/10/2014"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11331"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "29/06/1976"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "Fam.ktr. j.nr. 1973-41036-3."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}