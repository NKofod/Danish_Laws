{
    "id": 105750,
    "title": "1989 BSF 17   FORSLAG TIL FOLKETINGSBESLUTNING OM FORBEDRINGER PÅ DAGINSTITUTIONSOMRÅDET  ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 17",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 17 </P>  \r\n\r\n<P></P>  \r\n\r\n<P>Forslag til folketingsbeslutning om forbedringer på daginstitutionsområdet  \r\n\r\n</P>  \r\n\r\n<P></P>  \r\n\r\n<P>Fremsat af Kofod-Svendsen (KRF) Glønborg (KRF) Lysholm Christensen (KRF)  \r\n\r\n Inger Stilling Pedersen (KRF) </P>  \r\n\r\n<P></P>  \r\n\r\n<P>den 2. november 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag, der </P>  \r\n\r\n<P>indebærer, at: </P>  \r\n\r\n<P>1) kommunerne får ret til at opkræve mere end 35 pct. i forældrebetaling  \r\n\r\n af forældre med høje indtægter til dækning af udgifterne ved ophold i  \r\n\r\n daginstitution, således at kommunerne får mulighed for at give et større  \r\n\r\n tilskud til andre forældres betaling, </P>  \r\n\r\n<P>2) forældre får ret til at tage deres børn ud af en daginstitution eller  \r\n\r\n formidlet dagpleje eller til at få børnene passet i et færre antal timer, end  \r\n\r\n de plejer. Forældrene skal have garanti for, at børnene så vidt muligt igen  \r\n\r\n kan få plads i daginstitutionen eller den formidlede dagpleje, når de igen  \r\n\r\n ønsker barnet passet i normalt omfang, </P>  \r\n\r\n<P>3) betaling for daginstitutionsopholdet og opholdet i den formidlede  \r\n\r\n dagpleje så vidt muligt bør følge den tid, ordningen faktisk benyttes. Det  \r\n\r\n bør ske via tidsblokke på ca. 10 timer, dog at der mindst skal betales for 15  \r\n\r\n timer pr. uge. </P>  \r\n\r\n<P>Bemærkninger til forslaget </P>  \r\n\r\n<P>Ad 1 </P>  \r\n\r\n<P>For at styrke det kommunale selvstyre bør kommunerne have mulighed for  \r\n\r\n både at nedbringe og at forhøje forældrebetalingen. En forhøjelse vil kunne  \r\n\r\n ske for forældre med høje indtægter, dvs. med en samlet skattepligtig  \r\n\r\n indkomst på over 400.000-500.000 kr. </P>  \r\n\r\n<P>Kommunerne kan derved få frigjort midler, som på anden måde kan komme  \r\n\r\n børnene i kommunen til gode. </P>  \r\n\r\n<P>Der bør således ske en ændring af bistandslovens § 73, således at der  \r\n\r\n gives kommunalbestyrelserne ret til i højere grad selv at fastsætte  \r\n\r\n betalingsbetingelserne efter kommunens borgeres behov. </P>  \r\n\r\n<P>Ad 2 </P>  \r\n\r\n<P>Forældre på barselorlov, arbejdsløse og forældre, der i en periode har  \r\n\r\n nedsat arbejdstid, og som ønsker at passe deres barn selv helt eller delvis,  \r\n\r\n tør i mange tilfælde ikke ændre eller opgive den fuldtidsplads, de har, fordi  \r\n\r\n de frygter at stå uden pasningsmulighed ved eventuel ny ansættelse eller ved  \r\n\r\n genoptagelse af arbejdet på fuld tid igen. </P>  \r\n\r\n<P>Dertil kommer, at børn er mest trygge i vante omgivelser. Forældrene tør  \r\n\r\n derfor ikke løbe risikoen for at skifte daginstitution eller formidlet  \r\n\r\n dagpleje. Børnene har måske et godt kammeratskab, som de er kede af at  \r\n\r\n undvære under forældrenes arbejdsløshedsperiode, hvor en god løsning ville  \r\n\r\n være at lade børnene få en deltidsplads i pasningsordningen. Det er derfor  \r\n\r\n vigtigt, at forældre har mulighed for at vælge at tage børnene ud af  \r\n\r\n daginstitutionen eller den formidlede dagpleje eller at lade dem blive passet  \r\n\r\n i et færre antal timer end sædvanligt med den sikkerhed, at de, så vidt det  \r\n\r\n er muligt, kan få børnene passet i samme daginstitution og/eller få dem  \r\n\r\n passet i den normale pasningstid ved genoptagelse af arbejdet. Det kan lade  \r\n\r\n sig gøre, hvis det f.eks. accepteres, at pasningsordningen i kortere perioder  \r\n\r\n har en vis overbelægning eller for lidt børn i forhold til normeringen. En  \r\n\r\n ordning, som ligner den her foreslåede, er gennemført i Holstebro Kommune. En  \r\n\r\n garanti for at kunne benytte samme pasningssted efter forældrenes  \r\n\r\n genoptagelse af arbejdet har givet ordningen stor succes. Succesen beror i  \r\n\r\n allerhøjeste grad på medarbejdernes positive indstilling - og et godt  \r\n\r\n samarbejde kommunalbestyrelse/administration og medarbejdere imellem. </P>  \r\n\r\n<P>Ad 3 </P>  \r\n\r\n<P>Overenskomsten mellem Kommunernes Landsforening og dagplejemødrene, som  \r\n\r\n betyder, at der skal betales for mindst 32 timers pasning, gør ordningen  \r\n\r\n ufleksibel. Det betyder, at nogle forældre, der af en eller anden grund kun  \r\n\r\n har brug for kort pasningstid, ikke benytter ordningen, medens andre benytter  \r\n\r\n ordningen op til 32 timer, selv om de strengt taget slet ikke har brug for  \r\n\r\n det. Lignende forhold gør sig gældende inden for daginstitutionerne. Her  \r\n\r\n betales der for en fuldtidsplads - i få tilfælde har man dog mulighed for at  \r\n\r\n få en halvtidsplads - selv om man kun har brug for kortere pasningstid. For  \r\n\r\n også på dette område at få et så fleksibelt og brugbart system som muligt bør  \r\n\r\n betalingen i de offentlige pasningsordninger, både daginstitutioner og  \r\n\r\n formidlet dagpleje, i højere grad følge den tid, ordningen faktisk benyttes,  \r\n\r\n inddelt i tidsblokke på f.eks. 10 timer. Dog skal der betales for mindst 15  \r\n\r\n timer. </P>  \r\n\r\n<P>I denne ordning skal der naturligvis tages hensyn til medarbejdernes  \r\n\r\n arbejdsvilkår, som i allerhøjeste grad smitter af på børnenes trivsel. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/11/1989"
        },
        {
            "displayName": "Accession",
            "displayValue": "19891BA00017"
        },
        {
            "displayName": "Entydig dokumentidentifikation",
            "displayValue": "CL003283"
        },
        {
            "displayName": "Dato for førstegangsindlæggelse",
            "displayValue": "02/11/1989"
        },
        {
            "displayName": "Dato for indlæggelse",
            "displayValue": "02/11/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}