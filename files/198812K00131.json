{
    "id": 110378,
    "title": "1988 LSF 131   FORSLAG TIL LOV OM ÆNDRING AF LOV OM FOLKEKIRKENS ØKONOMI (FOLKEKIRKENS   DELTAGELSE I MELLEMKIRKELIGT ARBEJDE) ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 131",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 131 </P>  \r\n\r\n<P></P>  \r\n\r\n<P>Forslag til Lov om ændring af lov om folkekirkens økonomi (Folkekirkens  \r\n\r\n deltagelse i mellemkirkeligt arbejde) </P>  \r\n\r\n<P></P>  \r\n\r\n<P>Fremsat af kirkeministeren (Torben Rechendorff) </P>  \r\n\r\n<P></P>  \r\n\r\n<P>den 8. december 1988 </P>  \r\n\r\n<P></P>  \r\n\r\n<P>Vedtaget ved tredjebehandling den 9. maj 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890033430\"> Lov nr. 334 af 24/05/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 645 af 19. december 1984 om folkekirkens økonomi, som ændret ved  \r\n\r\n § 1 i lov nr. 223 af 13. april 1988, foretages følgende ændringer: </P>  \r\n\r\n<P>1. I <I>§ 2, stk. 1,</I> indsættes efter nr. 5 som nyt nummer: </P>  \r\n\r\n<P>&#187;6) Bidrag til lokalt mellemkirkeligt arbejde, jf. § 12 a.&#171; </P>  \r\n\r\n<P>2. Efter § 12 indsættes: </P>  \r\n\r\n<P>&#187;§ 12 a. Kirkeministeren fastsætter nærmere regler om folkekirkens  \r\n\r\n deltagelse i mellemkirkeligt arbejde, herunder om finansiering af et centralt  \r\n\r\n mellemkirkeligt råds virksomhed af fællesfonden, for så vidt denne virksomhed  \r\n\r\n ikke dækkes af bevillinger på finansloven. Endvidere kan ministeren fastsætte  \r\n\r\n regler om finansiering af lokalt mellemkirkeligt arbejde af kirkekassen, jf.  \r\n\r\n § 2, stk. 1, nr. 6.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende.  \r\n\r\n Kirkeministeren fremsætter senest i folketingsåret 1994-95 forslag til  \r\n\r\n revision af loven. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov nr. 645 af 19. december 1984 om folkekirkens økonomi foretages  \r\n\r\n følgende ændringer: </P>  \r\n\r\n<P>1. I § 2, stk. 1, indsættes efter nr. 5 som nyt nummer: </P>  \r\n\r\n<P>&#187;6) Bidrag til lokalt mellemkirkeligt arbejde, jf. § 12 a.&#171; </P>  \r\n\r\n<P>2. Efter § 12 indsættes: </P>  \r\n\r\n<P>&#187;§ 12 a. Kirkeministeren fastsætter nærmere regler om folkekirkens  \r\n\r\n deltagelse i mellemkirkeligt arbejde, herunder om finansiering af et centralt  \r\n\r\n mellemkirkeligt råds virksomhed af fællesfonden, for så vidt denne virksomhed  \r\n\r\n ikke dækkes af bevillinger på finansloven. Endvidere kan ministeren fastsætte  \r\n\r\n regler om finansiering af lokalt mellemkirkeligt arbejde af kirkekassen, jf.  \r\n\r\n § 2, stk. 1, nr. 6.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. april 1989. Kirkeministeren fremsætter senest  \r\n\r\n i folketingsåret 1994/95 forslag til revision af loven. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Den 14. januar 1986 fremsendte biskop Herluf Eriksen på biskoppernes vegne  \r\n\r\n til kirkeministeren en indstilling fra et forhandlingsudvalg, der var nedsat  \r\n\r\n af biskopperne og styrelsen for Det mellemkirkelige Råd til at drøfte det  \r\n\r\n mellemkirkelige arbejdes fremtidige struktur. Forhandlingsudvalget bestod af  \r\n\r\n 3 biskopper og 3 repræsentanter for Det mellemkirkelige Råds styrelse. </P>  \r\n\r\n<P>Biskopperne anmodede samtidig ministeren om at nedsætte en arbejdsgruppe  \r\n\r\n til at fremkomme med et oplæg på grundlag af den fremsendte indstilling fra  \r\n\r\n forhandlingsudvalget. Den 25. marts 1986 nedsatte kirkeministeren en  \r\n\r\n arbejdsgruppe som ønsket, og denne arbejdsgruppe afgav sin beretning til  \r\n\r\n ministeren i juni 1987 <I>(betænkning nr. 1119/1987). </I></P>  \r\n\r\n<P>Beretningen bygger på den indstilling, som ministeren havde modtaget fra  \r\n\r\n forhandlingsudvalget, og beretningen har i det væsentlige lagt de synspunkter  \r\n\r\n til grund, som forhandlingsudvalget byggede sin indstilling på, nemlig  \r\n\r\n følgende: </P>  \r\n\r\n<P>1. at den nye struktur tilsigter, at Den danske Folkekirkes  \r\n\r\n mellemkirkelige forpligtelse varetages som et ansvar, der påhviler  \r\n\r\n folkekirken. </P>  \r\n\r\n<P>2. at det mellemkirkelige arbejde har en så bred folkekirkelig basis som  \r\n\r\n muligt, hvorfor den nye struktur opbygges på stiftsudvalg og  \r\n\r\n stiftsrepræsentation. </P>  \r\n\r\n<P>3. at forbindelsen til de frivillige kirkelige organisationer tilgodeses  \r\n\r\n ved sammensætningen af stiftsudvalgene og de udvalg, der nedsættes af  \r\n\r\n stiftsudvalgene og af Det mellemkirkelige Råd til varetagelse af særlige  \r\n\r\n opgaver. </P>  \r\n\r\n<P>4. at særligt sagkyndige enkeltpersoner også fremtidigt inddrages i det  \r\n\r\n mellemkirkelige arbejde. </P>  \r\n\r\n<P>5. at det mellemkirkelige arbejde omfatter forbindelse til andre  \r\n\r\n kirkesamfund såvel herhjemme som i udlandet. </P>  \r\n\r\n<P>6. at udgifterne til det mellemkirkelige arbejde udredes af folkekirkelige  \r\n\r\n eller andre offentlige midler, og at medlemsbidragene til de nationale og  \r\n\r\n internationale kirkelige organisationer har et niveau, som med rette kan  \r\n\r\n forventes af Den danske Folkekirke. </P>  \r\n\r\n<P>7. at betegnelsen &#187;Den danske Folkekirkes mellemkirkelige Råd&#171;  \r\n\r\n (eller forkortet: &#187;Det mellemkirkelige Råd&#171;) bevares for det  \r\n\r\n centrale mellemkirkelige organ. </P>  \r\n\r\n<P>8. at Det mellemkirkelige Råd ikke har synodal karakter og således ingen  \r\n\r\n kompetence til at vedtage udtalelser om kirkepolitiske eller dogmatiske  \r\n\r\n spørgsmål. Under møder og konferencer tegner deltagerne kun deres egne  \r\n\r\n synspunkter. </P>  \r\n\r\n<P>Beretningen har været sendt til udtalelse hos biskopperne og Det  \r\n\r\n mellemkirkelige Råd. </P>  \r\n\r\n<P>Beretningen er endvidere blevet udsendt til alle landets menighedsråd, som  \r\n\r\n har fået mulighed for at fremkomme med deres eventuelle bemærkninger. </P>  \r\n\r\n<P>De kirkepolitiske uoverensstemmelser, der igennem mange år har været  \r\n\r\n omkring et officielt folkekirkeligt engagement i det mellemkirkelige arbejde,  \r\n\r\n har fundet udtryk såvel i de officielle høringssvar som i de bemærkninger,  \r\n\r\n der er kommet fra menighedsråd - enkeltvis eller gennem deres  \r\n\r\n distriktsforeninger. </P>  \r\n\r\n<P>Svarmaterialet må dog siges i overvejende grad at give tilslutning til det  \r\n\r\n principielle synspunkt, at den danske folkekirkes mellemkirkelige  \r\n\r\n forpligtelse skal varetages som et ansvar, der påhviler folkekirken. </P>  \r\n\r\n<P>Om baggrunden for lovforslaget iøvrigt henvises til ovennævnte beretning  \r\n\r\n (betænkning nr. 1119/1987). I denne er som bilag bl.a. medtaget en  \r\n\r\n redegørelse for den historiske udvikling af folkekirkeligt engagement i  \r\n\r\n mellemkirkeligt arbejde, herunder om de traditionelle forbindelser med bl.a.  \r\n\r\n Kirkernes Verdensråd, Det lutherske Verdensforbund, Nordisk økumenisk  \r\n\r\n Institut og Det økumeniske Fællesråd. </P>  \r\n\r\n<P>Et eksemplar af beretningen vil blive tilstillet medlemmerne af  \r\n\r\n folketingets kirkeudvalg i forbindelse med fremsættelse af lovforslaget. </P>  \r\n\r\n<P>Lovforslaget tilsigter at tilvejebringe direkte lovhjemmel for  \r\n\r\n finansiering af det mellemkirkelige arbejde både lokalt og på landsplan.  \r\n\r\n Derimod er det fundet mest hensigtsmæssigt at søge bemyndigelse for  \r\n\r\n kirkeministeren til at udarbejde de detaljerede bestemmelser om det  \r\n\r\n mellemkirkelige arbejdes struktur. Et udkast til bekendtgørelse herom er  \r\n\r\n optaget som bilag til lovforslagets bemærkninger. </P>  \r\n\r\n<P>Lovforslaget vil ikke medføre statslige eller kommunale merudgifter. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Som nævnt i den beretning, der ligger til grund for udarbejdelsen af  \r\n\r\n lovforslaget, har det været overvejet, om en gennemførelse af forslaget om en  \r\n\r\n ny struktur for det mellemkirkelige arbejde kræver særlig lovhjemmel. Det er  \r\n\r\n imidlertid fundet rigtigst ved tilføjelser til bestemmelserne i lov om  \r\n\r\n folkekirkens økonomi udtrykkeligt at hjemle afholdelse af udgifter af den  \r\n\r\n lokale kirkeligning (kirkekasserne) til mellemkirkeligt arbejde på lokalt  \r\n\r\n plan og af fællesfonden til den del af udgifterne på centralt plan, som ikke  \r\n\r\n kan dækkes af de årlige bevillinger på finansloven. </P>  \r\n\r\n<P>Til § 2 </P>  \r\n\r\n<P>Ikrafttrædelsesbestemmelsen er affattet i overensstemmelse med  \r\n\r\n udvalgsberetningens afsluttende bemærkninger. Det er heri anført, at udvalget  \r\n\r\n mener, at en ny struktur for det mellemkirkelige arbejde bør afprøves i  \r\n\r\n praksis i en forsøgsperiode på 5 år, om muligt regnet fra 1. april 1989. </P>  \r\n\r\n<P>Bilag til lovforslaget </P>  \r\n\r\n<P>Udkast til bekendtgørelse om folkekirkens deltagelse i mellemkirkeligt  \r\n\r\n arbejde I medfør af § 12 a, jf. § 2, stk. 1, nr. 6, i lov nr. 645 af 19.  \r\n\r\n december 1984 om folkekirkens økonomi som ændret ved lov nr. ............  \r\n\r\n fastsættes herved følgende bestemmelser om folkekirkens deltagelse i  \r\n\r\n mellemkirkeligt arbejde: </P>  \r\n\r\n<P>I. Stiftsudvalg vedrørende mellemkirkeligt arbejde </P>  \r\n\r\n<P>§ 1. I hvert stift nedsættes et udvalg på 7 medlemmer med den opgave på  \r\n\r\n lokalt plan at forberede og tilrettelægge mellemkirkeligt arbejde i stiftet.  \r\n\r\n</P>  \r\n\r\n<P>Stk. 2. Udvalget består af stiftets biskop som født medlem og af 6 valgte  \r\n\r\n medlemmer, 4 læge og 2 gejstlige. De læge medlemmer skal opfylde  \r\n\r\n betingelserne for at kunne vælges som menighedsrådsmedlemmer i stiftet. De  \r\n\r\n gejstlige medlemmer skal have bopæl i stiftet og opfylde betingelserne for at  \r\n\r\n være præst i folkekirken. </P>  \r\n\r\n<P>Stk. 3. De valgte medlemmer vælges af stiftets menighedsrådsmedlemmer og  \r\n\r\n medlemmer af bestyrelserne for stiftets valgmenigheder efter nærmere af  \r\n\r\n kirkeministeren fastsatte regler. </P>  \r\n\r\n<P>§ 2. Udvalget vælger blandt dets valgte medlemmer et medlem til Det  \r\n\r\n mellemkirkelige Råd. </P>  \r\n\r\n<P>Stk. 2. Udvalget udarbejder en vedtægt med angivelse af arten og omfanget  \r\n\r\n af dets virksomhed. </P>  \r\n\r\n<P>Stk. 3. Udvalgets sekretariatsforretninger varetages af vedkommende  \r\n\r\n stiftsøvrighed, og udgifterne hertil afholdes som kontorholdsudgifter for  \r\n\r\n stiftsøvrigheden. </P>  \r\n\r\n<P>§ 3. Udvalgets øvrige udgifter udredes af lokale kirkeligningsmidler.  \r\n\r\n Inden udgangen af februar måned udsender udvalget et budget for dets udgifter  \r\n\r\n i det følgende regnskabsår til samtlige menighedsråd i stiftet, ledsaget af  \r\n\r\n en redegørelse for udvalgets hidtidige og forestående virksomhed. Tilskud fra  \r\n\r\n de enkelte menighedsråd til udvalgets virksomhed kan efter menighedsrådets  \r\n\r\n beslutning konteres særskilt på kirkekassens budget og berører ikke  \r\n\r\n menighedsrådets rådighedsbeløb. </P>  \r\n\r\n<P>Stk. 2. Vedkommende stiftsfonds bestyrelse kan af stiftsfondens midler yde  \r\n\r\n tilskud til det mellemkirkelige stiftsudvalgs virksomhed. </P>  \r\n\r\n<P>II. Det mellemkirkelige Råd </P>  \r\n\r\n<P>§ 4. Til at varetage folkekirkens mellemkirkelige opgaver på landsplan,  \r\n\r\n herunder til at tage stilling til folkekirkens medlemskab af nationale og  \r\n\r\n internationale kirkelige organisationer, oprettes et råd, Det mellemkirkelige  \r\n\r\n Råd. </P>  \r\n\r\n<P>Stk. 2. Rådet består af 10 valgte medlemmer, jf. § 2, stk. 1, samt 2 af  \r\n\r\n folkekirkens biskopper, der udpeges af kirkeministeren. Rådet kan efter behov  \r\n\r\n supplere sig med kommitterede sagkyndige uden stemmeret. </P>  \r\n\r\n<P>§ 5. Rådet fastsætter selv efter forhandling med de mellemkirkelige  \r\n\r\n stiftsudvalg arten og omfanget af sin virksomhed inden for de økonomiske  \r\n\r\n rammer, som kirkeministeren fastsætter for rådets virksomhed. </P>  \r\n\r\n<P>Stk. 2. Kirkeministeren træffer efter indstilling fra rådet beslutning om  \r\n\r\n varetagelsen af rådets sekretariatsforretninger og ansætter det fornødne  \r\n\r\n personale hertil. Lønnings- og kontorholdsudgifter til varetagelse af  \r\n\r\n sekretariatsforretningerne udredes af fællesfonden. </P>  \r\n\r\n<P>§ 6. Inden hvert års 1. april indsender rådet til kirkeministeren et  \r\n\r\n budget for det kommende regnskabsårs udgifter samt de indtægter, der kan  \r\n\r\n forventes som tilskud til rådets arbejde ud over et eventuelt tilskud fra  \r\n\r\n staten. </P>  \r\n\r\n<P>Stk. 2. Et budgetteret underskud på det af kirkeministeren godkendte  \r\n\r\n budget dækkes af fællesfonden. </P>  \r\n\r\n<P>Efter 2. behandling den 2. maj 1989 </P>  \r\n\r\n<P>§ 1 </P>  \r\n\r\n<P>I lov nr. 645 af 19. december 1984 om folkekirkens økonomi, som ændret ved  \r\n\r\n § 1 i lov nr. 223 af 13. april 1988, foretages følgende ændringer: </P>  \r\n\r\n<P>1. I <I>§ 2, stk. 1,</I> indsættes efter nr. 5 som nyt nummer: </P>  \r\n\r\n<P>&#187;6) Bidrag til lokalt mellemkirkeligt arbejde, jf. § 12 a.&#171; </P>  \r\n\r\n<P>2. Efter § 12 indsættes: </P>  \r\n\r\n<P>&#187;§ 12 a. Kirkeministeren fastsætter nærmere regler om folkekirkens  \r\n\r\n deltagelse i mellemkirkeligt arbejde, herunder om finansiering af et centralt  \r\n\r\n mellemkirkeligt råds virksomhed af fællesfonden, for så vidt denne virksomhed  \r\n\r\n ikke dækkes af bevillinger på finansloven. Endvidere kan ministeren fastsætte  \r\n\r\n regler om finansiering af lokalt mellemkirkeligt arbejde af kirkekassen, jf.  \r\n\r\n § 2, stk. 1, nr. 6.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende.  \r\n\r\n Kirkeministeren fremsætter senest i folketingsåret 1994-95 forslag til  \r\n\r\n revision af loven. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1989"
        },
        {
            "displayName": "Accession",
            "displayValue": "198812K00131"
        },
        {
            "displayName": "Entydig dokumentidentifikation",
            "displayValue": "CL004252"
        },
        {
            "displayName": "Dato for førstegangsindlæggelse",
            "displayValue": "02/06/1989"
        },
        {
            "displayName": "Dato for indlæggelse",
            "displayValue": "02/06/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "131"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}