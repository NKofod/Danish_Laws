{
    "id": 107400,
    "title": "1996 BTB 107   BETÆNKNING OVER FORSLAG TIL FOLKETINGSBESLUTNING OM STRAKS AT   TILBAGEBETALE AMBI    NR B 107 1996-97, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1996/1 BTB 107",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 107 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om straks at  \r\n\r\n tilbagebetale ambi <BR>  \r\n\r\n Nr B 107 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19970515 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til skatteministeren, som denne har </P>  \r\n\r\n<P>besvaret skriftligt. </P>  \r\n\r\n<P>Udvalgets spørgsmål til skatteministeren og dennes svar herpå er optrykt  \r\n\r\n som bilag til betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Dansk Folkepartis medlemmer) forslaget til  \r\n\r\n folketingsbeslutning til <I>forkastelse.</I>  </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) ønsker ikke at stemme for  \r\n\r\n beslutningsforslaget, idet de af skatteministeren afgivne svar lægges til  \r\n\r\n grund for stemmeafgivelsen. </P>  \r\n\r\n<P>Et <I>mindretal</I> (Fremskridtspartiets og Dansk Folkepartis medlemmer af  \r\n\r\n udvalget) indstiller forslaget til folketingsbeslutning til <I>vedtagelse  \r\n\r\n uændret.</I>  </P>  \r\n\r\n<P>Jacob Buksti (S) nfmd. <I>Lis Greibe (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Kristian Thulesen Dahl (DF) Peter  \r\n\r\n Hansen-Nord (V) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP)</I>  </P>  \r\n\r\n<P> <B>Bilag </B></P>  \r\n\r\n<P>Udvalgets spørgsmål til skatteministeren og dennes svar herpå </P>  \r\n\r\n<P> <I>Spørgsmål 1:</I>  </P>  \r\n\r\n<P>Vil ministeren give udvalget en udtømmende liste over, hvilke brancher der  \r\n\r\n har fået ambi-tilbagebetaling accepteret? </P>  \r\n\r\n<P> <I>Spørgsmål 2:</I>  </P>  \r\n\r\n<P>Vil ministeren give udvalget en liste over, hvilke forhold der i dag kan  \r\n\r\n udløse tilbagebetaling af ambi uden unødig forsinkelse? Med forhold tænkes på  \r\n\r\n kontrakter, prisaftaler m.v. </P>  \r\n\r\n<P> <I>Spørgsmål 4:</I>  </P>  \r\n\r\n<P>Vil ministeren give et skøn over, hvor mange af de oprindelige 55 mia. kr.  \r\n\r\n i ulovligt opkrævet ambi der forventes tilbagebetalt? </P>  \r\n\r\n<P> <I>Svar:</I>  </P>  \r\n\r\n<P>Af skatteministerens svar af 21. april 1992 på spørgsmål 25 og 37 (L 259 -  \r\n\r\n bilag 10 og 12) til Folketingets Skatteudvalg fremgår det, at det samlede  \r\n\r\n brutto indbetalte arbejdsmarkedsbidrag i perioden 1988-1991 udgjorde ca. 50  \r\n\r\n mia. kr., at der i samme periode er udbetalt negativ ambi med ca. 23 mia.  \r\n\r\n kr., og at virksomheder set under et i 4-års-perioden har sparet  \r\n\r\n arbejdsgiverafgifter i størrelsesordenen ca. 50 mia. kr. i forhold til de i  \r\n\r\n 1987 gældende regler. </P>  \r\n\r\n<P>Ved behandling af krav om tilbagebetaling af ambi skal sparede  \r\n\r\n arbejdsgiverafgifter efter gældende retspraksis modregnes i betalt ambi ved  \r\n\r\n beregning af tilbagebetalingsbeløbet. </P>  \r\n\r\n<P>Indtil udgangen af april 1997 har ca. 11.600 virksomheder rejst krav om  \r\n\r\n tilbagebetaling af ambi med i alt ca. 1,3 mia. kr. </P>  \r\n\r\n<P>På nuværende tidspunkt er der efter reduktion med sparede  \r\n\r\n arbejdsgiverafgifter tilbagebetalt ambi til ca. 5.400 virksomheder med ca.  \r\n\r\n 144 mio. kr. Hertil kommer udbetaling af renter m.v. på ca. 103 mio. kr. Der  \r\n\r\n er således i alt udbetalt ca. 247 mio. kr. </P>  \r\n\r\n<P>Der er meddelt afslag på tilbagebetaling af ambi til ca. 2.500  \r\n\r\n virksomheder. </P>  \r\n\r\n<P>Det er meget svært at skønne over, hvor mange af de oprindeligt indbetalte  \r\n\r\n ambi-kroner der forventes tilbagebetalt. </P>  \r\n\r\n<P>Hvis det forudsættes, at der ikke skal ske tilbagebetaling for andre krav  \r\n\r\n end de nedenfor anførte, kan et forventet tilbagebetalingsbeløb på nuværende  \r\n\r\n tidspunkt skønsmæssigt beregnes til ca. 380 mio. kr. </P>  \r\n\r\n<P>Hertil kommer renter, der p.t. udgør ca. 85 pct. af  \r\n\r\n tilbagebetalingsbeløbet. </P>  \r\n\r\n<P>Beregningerne er foretaget på baggrund af gennemsnitlige  \r\n\r\n tilbagebetalingsbeløb pr. virksomhed og forventede yderligere antal sager  \r\n\r\n vedrørende de nedenfor anførte krav. For så vidt angår sundhedssektoren -  \r\n\r\n bortset fra speciallægerne - er beregningerne dog foretaget på baggrund af  \r\n\r\n statistiske oplysninger om indbetalt ambi. </P>  \r\n\r\n<P>Hvis ovennævnte forudsætninger holder, forventes lov om tilbagebetaling af  \r\n\r\n ambi således på nuværende tidspunkt at kunne medføre udbetaling af i alt ca.  \r\n\r\n 700 mio. kr., men det må understreges, at der er tale om et forsigtigt skøn.  \r\n\r\n</P>  \r\n\r\n<P>For så vidt angår, hvilke brancher der har fået accepteret  \r\n\r\n ambitilbagebetaling, og hvilke forhold der i dag kan udløse tilbagebetaling  \r\n\r\n af ambi uden unødig forsinkelse, kan det oplyses, at der kan ske  \r\n\r\n tilbagebetaling af ambi til følgende brancher for de i parentes anførte krav,  \r\n\r\n da ambi for disse krav ikke generelt kan anses for overvæltet: </P>  \r\n\r\n<P>- advokater (takstbundne salærer), </P>  \r\n\r\n<P>- auktionsvirksomheder (salærer vedrørende ikke momsregistrerede  \r\n\r\n rekvirenter), </P>  \r\n\r\n<P>- alment praktiserende læger (overenskomstfastsatte honorarer), </P>  \r\n\r\n<P>- fiskere (sild, makrel og fladfisk for 1988-1991 og rejer for 1988), </P>  \r\n\r\n<P>- fodterapeuter (overenskomstfastsatte honorarer), </P>  \r\n\r\n<P>- importører (importerede produkter i reel konkurrence med dansk  \r\n\r\n producerede produkter), </P>  \r\n\r\n<P>- kiropraktorer (overenskomstfastsatte honorarer), </P>  \r\n\r\n<P>- kliniske tandteknikere (overenskomstfastsatte honorarer), </P>  \r\n\r\n<P>- speciallæger (overenskomstfastsatte honorarer), </P>  \r\n\r\n<P>- spilleautomattudlejere (lejeindtægter fra spilleautomater), </P>  \r\n\r\n<P>- sukkerroedyrkere (salg af sukkerroer), </P>  \r\n\r\n<P>- tandlæger (overenskomstfastsatte honorarer), </P>  \r\n\r\n<P>- udlejere af fast ejendom/kontraktsager (aftaler/kontrakter indgået,  \r\n\r\n inden ambien blev en kendt omkostningsfaktor), </P>  \r\n\r\n<P>- andre sager, hvor særlige forhold har gjort sig gældende (f.eks.  \r\n\r\n bookingfirmaer og visse fonde). </P>  \r\n\r\n<P>Hvis disse virksomheder fremsætter andre krav, kan der naturligvis ske  \r\n\r\n tilbagebetaling herfor i det omfang, det kan godtgøres, at den tilbagesøgende  \r\n\r\n virksomhed har lidt et tab. </P>  \r\n\r\n<P> <I>Spørgsmål 3:</I>  </P>  \r\n\r\n<P>Vil ministeren redegøre for, hvorfor der er så markant en forskel på  \r\n\r\n ekspeditionstiden hos skattemyndighederne, alt afhængig af, om det er det  \r\n\r\n offentlige, der skal tilbagebetale skatter til borgerne, eller  \r\n\r\n skattemyndighederne, der skal tilbagebetale for meget erlagte skatter til  \r\n\r\n borgerne? </P>  \r\n\r\n<P> <I>Svar:</I>  </P>  \r\n\r\n<P>På baggrund af bemærkningerne til beslutningsforslaget går jeg ud fra, at  \r\n\r\n de to situationer, der ønskes stillet over for hinanden, er henholdsvis den  \r\n\r\n situation, hvor det offentlige skylder borgeren penge, og den situation, hvor  \r\n\r\n borgeren skylder det offentlige penge. </P>  \r\n\r\n<P>I spørgsmålet er indlagt den forudsætning, at der er en markant forskel på  \r\n\r\n ekspeditionstiden i de to situationer. Dette er ikke rigtigt. Skylder det  \r\n\r\n offentlige borgeren penge, for eksempel i form af overskydende skat, negativ  \r\n\r\n moms o.l., er der i loven fastsat frister, inden for hvilke tilbagebetaling  \r\n\r\n skal ske. Det samme gælder for borgerens indbetaling af restskat, moms m.v.  \r\n\r\n</P>  \r\n\r\n<P>I sagerne om tilbagebetaling af ambi sker udbetalingen til virksomheden  \r\n\r\n inden for 14 dage efter Told- og Skattestyrelsens afgørelse om, at  \r\n\r\n virksomheden har krav på tilbagebetaling af ambi. En ekspeditionstid på 14  \r\n\r\n dage må betegnes som ganske rimelig. </P>  \r\n\r\n<P>I bemærkningerne til beslutningsforslaget tages der ved sammenligningen  \r\n\r\n mellem de to situationer udgangspunkt i datoen den 31. marts 1992, hvor  \r\n\r\n EF-Domstolen afsagde dom om, at ambien var i strid med fællesskabsretten.  \r\n\r\n Dette må bero på en misforståelse. Der er med EF-Domstolens dom ikke taget  \r\n\r\n stilling til, om den enkelte virksomhed har krav på tilbagebetaling. En  \r\n\r\n stillingtagen hertil skal ske på grundlag af dansk rets almindelige regler,  \r\n\r\n hvilket indebærer, at der skal foretages en konkret vurdering af, om  \r\n\r\n virksomheden har overvæltet ambien. Først når denne vurdering er foretaget og  \r\n\r\n styrelsen har truffet afgørelse om, at virksomheden har krav på  \r\n\r\n tilbagebetaling, kan man tale om en situation, hvor det offentlige skylder  \r\n\r\n virksomheden penge. </P>  \r\n\r\n<P>Der er fremsat ca. 11.600 krav om tilbagebetaling. Skattemyndighederne har  \r\n\r\n bestemt ikke forsøgt at forhale afgørelsen af disse sager. Der er truffet  \r\n\r\n afgørelse i 7.900 sager. Der er sket tilbagebetaling i 5.400 af disse, mens  \r\n\r\n der er givet afslag i 2.500 sager. Af de resterende 3.700 sager har 1.750  \r\n\r\n været stillet i bero efter anmodning fra virksomhederne. </P>  \r\n\r\n<P>Langt hovedparten af de berostillede sager vedrører krav fra alment  \r\n\r\n praktiserende læger. Sagerne har afventet udfaldet af en række verserende  \r\n\r\n retssager. Told- og Skattestyrelsen har imidlertid sidst i april truffet  \r\n\r\n afgørelse om, at der kan ske tilbagebetaling af ambi vedrørende de  \r\n\r\n praktiserende lægers overenskomstbundne honorarer, hvilket betyder, at disse  \r\n\r\n sager nu vil kunne afgøres. </P>  \r\n\r\n<P>Skattemyndighederne arbejder ligeledes på at få afsluttet de 1.950 sager,  \r\n\r\n der herudover er under behandling, inden for kort tid. </P>  \r\n\r\n<P> <I>Spørgsmål 5:</I>  </P>  \r\n\r\n<P>Vil ministeren oplyse, hvad der er sket i sukkerroe-ambisagen? </P>  \r\n\r\n<P> <I>Svar:</I>  </P>  \r\n\r\n<P>Det kan oplyses, at tilbagebetaling af ambi til sukkerroedyrkere forløber  \r\n\r\n planmæssigt. </P>  \r\n\r\n<P>På nuværende tidspunkt er der for salg af sukkerroer udbetalt i alt ca.  \r\n\r\n 41,5 mio. kr. inkl. renter. </P>  \r\n\r\n<P>Som det fremgår af mit svar af 11. marts 1997 på spørgsmål nr. S 1596  \r\n\r\n rejst den 4. marts 1997, står sukkerroedyrkernes organisationer ikke bag den  \r\n\r\n kritik af ToldaSkats beregningsmodel, der senest er kommet til udtryk i  \r\n\r\n dagspressen ultimo februar 1997. </P>  \r\n\r\n<P>Organisationerne har heller ikke efterfølgende rejst kritik af den  \r\n\r\n anvendte beregningsmodel. Det må derfor antages, at organisationerne er enige  \r\n\r\n med ToldaSkat i, at der ikke kan ske tilbagebetaling af ambi, der aldrig er  \r\n\r\n indbetalt. </P>  \r\n\r\n<P> <I>Spørgsmål 6:</I>  </P>  \r\n\r\n<P>På hvilket administrativt grundlag har ministeren besluttet, at der ikke  \r\n\r\n kan tilbagebetales ambi for torsk? </P>  \r\n\r\n<P>Efter &#187;Geysir-dommen&#171; (afsagt 28. marts 1996) har ministeren i  \r\n\r\n brev af 14. november 1996 meddelt Danmarks Fiskeriforening, at dommen ikke  \r\n\r\n giver grundlag for tilbagebetaling af ambi for andre arter end sild, makrel  \r\n\r\n og rødspætter. Det fremgår ikke af meddelelsen, hvilke undersøgelser der  \r\n\r\n giver grundlag for Told og Skats beslutning om, at der for torsk ikke gælder  \r\n\r\n sådanne særlige forhold, at det generelt kan fastslås, at der ikke er sket  \r\n\r\n overvæltning af ambi ved salg. </P>  \r\n\r\n<P> <I>Spørgsmål 7:</I>  </P>  \r\n\r\n<P>På hvilket administrativt grundlag har ministeren besluttet, at der kan  \r\n\r\n tilbagebetales ambi for rødspætter? </P>  \r\n\r\n<P>Efter &#187;Geysir-dommen&#171; (afsagt 28. marts 1996) har ministeren i  \r\n\r\n brev af 14. november 1996 meddelt Danmarks Fiskeriforening, at dommen ikke  \r\n\r\n giver grundlag for tilbagebetaling af ambi for andre end sild, makrel og  \r\n\r\n rødspætter. I dommen er specifikt nævnt arterne sild og makrel. Men det  \r\n\r\n fremgår ikke af meddelelsen af 14. november 1996, hvilke undersøgelser der  \r\n\r\n giver grundlag for Told og Skats beslutning om, at der for rødspætter gælder  \r\n\r\n sådanne særlige forhold, at det generelt kan fastslås, at der ikke er sket  \r\n\r\n overvæltning af ambi ved salg. </P>  \r\n\r\n<P> <I>Spørgsmål 8:</I>  </P>  \r\n\r\n<P>Told og Skat har tabt den eneste retssag, der indtil videre er afgjort  \r\n\r\n vedrørende tilbagebetaling af ambi til fiskeriet. Told og Skat valgte selv  \r\n\r\n ikke at anke denne afgørelse. Er der en saglig begrundelse for, at man  \r\n\r\n forventer at vinde de kommende retssager om tilbagebetaling af ambi til  \r\n\r\n fiskeriet? </P>  \r\n\r\n<P>Det er blevet oplyst, at Told og Skat indtil videre kun vil tilbagebetale  \r\n\r\n ambi for sild, makrel og rødspætter. Derfor vil Danmarks Fiskeriforening på  \r\n\r\n vegne af fiskerne i nærmeste fremtid anlægge en række retssager vedrørende  \r\n\r\n andre fiskearter (hvilket ministeren også er bekendt med). </P>  \r\n\r\n<P> <I>Spørgsmål 9:</I>  </P>  \r\n\r\n<P>Mener ministeren, at det fremmer skatteydernes tillid til Told og Skat, at  \r\n\r\n Told og Skat i værste fald skal tabe op til 10 retssager, før fiskerne kan få  \r\n\r\n deres berettigede krav om tilbagebetaling af ambi opfyldt? </P>  \r\n\r\n<P>Fra et skatteydersynspunkt kan det være svært at se fornuften i, at der  \r\n\r\n skal føres så mange retssager for at få afgjort betingelserne for  \r\n\r\n tilbagebetaling af ambi inden for blot en erhvervsgren. Det er vigtigt, at  \r\n\r\n skatteyderne har tillid til, at skattemyndighederne følger loven, både i  \r\n\r\n tilfælde, hvor retsafgørelser er til fordel for skattemyndighederne, og når  \r\n\r\n dette ikke er tilfældet. </P>  \r\n\r\n<P> <I>Svar:</I>  </P>  \r\n\r\n<P>Virksomheder, der har betalt ambi efter momsmetoden, kan få denne  \r\n\r\n tilbagebetalt, medmindre ambien må anses for overvæltet på senere  \r\n\r\n omsætningsled. At overvæltningssynspunktet anerkendes i dansk ret, er  \r\n\r\n tiltrådt af Højesteret i dommene af 15. marts 1994 vedrørende Denkavit  \r\n\r\n Internationaal B.V. og Bose A/S. </P>  \r\n\r\n<P>Ved bedømmelsen af, om overvæltning havde fundet sted, lagde Højesteret i  \r\n\r\n dommene til grund, at ambi ud fra en isoleret betragtning på et marked med  \r\n\r\n fri prisdannelse i almindelighed vil blive overvæltet fuldt ud på senere  \r\n\r\n omsætningsled på samme måde som moms. </P>  \r\n\r\n<P>Geysir-sagen vedrørte spørgsmålet om tilbagebetaling af ambi til et  \r\n\r\n partrederi, som ejede et større fiskerfartøj, der fiskede sild og makrel især  \r\n\r\n i Nordsøen. </P>  \r\n\r\n<P>Den nærmere beskrivelse under sagen af de forhold, der gjorde sig gældende  \r\n\r\n på det marked, hvor fangsten blev afsat, viste, at der ikke var tale om et  \r\n\r\n marked med fri prisdannelse. Det helt afgørende var, at der var få opkøbere,  \r\n\r\n der alle fulgte den fremgangsmåde ikke at give danske fiskere kompensation  \r\n\r\n for ambi. Det blev blandt andet påvist ved, at køberne gav samme pris for  \r\n\r\n udenlandsk og dansk landede fisk, selv om de fik det ambi-beløb på 2,5 pct.,  \r\n\r\n som fiskerne havde betalt til staten, retur fra toldvæsenet ved køb af dansk  \r\n\r\n landede fisk. Ved køb af udenlandsk landede fisk var der intet refusionsbeløb  \r\n\r\n til opkøberne, men som nævnt bød de alligevel samme priser. </P>  \r\n\r\n<P>Der var således tale om et meget specielt marked, hvor de almindelige  \r\n\r\n prismekanismer efter samstemmende vidneforklaringer ikke havde virket. </P>  \r\n\r\n<P>Skatteministeriet kunne på den baggrund tiltræde Østre Landsrets dom om,  \r\n\r\n at der skulle ske tilbagebetaling af ambi med fradrag for sparede  \r\n\r\n arbejdsgiverafgifter. Dommen blev derfor ikke anket til Højesteret. </P>  \r\n\r\n<P>Skatteministeriet måtte herefter tage stilling til rækkevidden af dommen.  \r\n\r\n</P>  \r\n\r\n<P>Dommens præmisser fandtes ikke specifikt at angå sagsøgerens virksomhed,  \r\n\r\n men hele det ambi-pligtige salg af sild og makrel til konsum. Fiskere af sild  \r\n\r\n og makrel til konsum har derfor på baggrund af dommen krav på tilbagebetaling  \r\n\r\n af ambi med fradrag af sparede arbejdsgiverafgifter. </P>  \r\n\r\n<P>For så vidt angik andre fiskearter, var det afgørende, om tilsvarende  \r\n\r\n specielle forhold som for sild og makrel havde gjort sig gældende inden for  \r\n\r\n det pågældende marked. </P>  \r\n\r\n<P>Ministeriet iværksatte derfor en undersøgelse for at få klarlagt de  \r\n\r\n nærmere forhold. Der blev indhentet oplysninger fra en række virksomheder,  \r\n\r\n der havde opkøbt fisk i ambi-perioden, med henblik på at få tilvejebragt så  \r\n\r\n præcist et billede som muligt af de markeder, hvorpå de forskellige  \r\n\r\n fiskearter blev afsat. </P>  \r\n\r\n<P>Det er jo ikke i sig selv afgørende, om der er tale om en torsk eller en  \r\n\r\n rødspætte, men om, hvorvidt den ambi, der vedrører salget af den pågældende  \r\n\r\n fisk, er overvæltet. Om der er sket overvæltning, må normalt afgøres ud fra  \r\n\r\n en vurdering af forholdene i den enkelte sag. Som det ses i Geysir-sagen, kan  \r\n\r\n salget imidlertid være sket på et marked, hvor sådanne særlige forhold har  \r\n\r\n gjort sig gældende, at det generelt kan fastslås, at ambien ikke var  \r\n\r\n overvæltet. </P>  \r\n\r\n<P>Konklusionen på baggrund af de foretagne undersøgelser var, at Østre  \r\n\r\n Landsrets dom ud over tilbagebetaling af ambi vedrørende salg af sild og  \r\n\r\n makrel gav Skatteministeriet grundlag for at tilbagebetale ambi vedrørende  \r\n\r\n fiskernes salg af rødspætter og andre fladfisk. </P>  \r\n\r\n<P>Hvad angik de øvrige fiskearter, viste undersøgelserne, at de blev afsat  \r\n\r\n på markeder, hvor der ikke kunne anses at have gjort sig sådanne særlige  \r\n\r\n forhold gældende, at det generelt kunne fastslås, at der ikke var sket  \r\n\r\n overvæltning af ambi i forbindelse med salg af disse fisk. </P>  \r\n\r\n<P>Således erklærede en række opkøbere, at virkningen af ambi indgik i de  \r\n\r\n kalkulationer, de foretog for at fastsætte maksimumspriser ved indkøb af  \r\n\r\n fisk, hvilket betød, at maksimumsprisen ved opkøb af dansk landede fisk alt  \r\n\r\n andet lige blev forhøjet med 2,5 pct. på grund af indførelsen af ambi, og at  \r\n\r\n maksimumsprisen ved køb af udenlandsk landede fisk i ambi-perioden var 2,5  \r\n\r\n pct. lavere end prisen for dansk landede fisk. </P>  \r\n\r\n<P>Ministeriet fandt således ikke, at der var tilvejebragt et grundlag, der  \r\n\r\n gav ministeriet mulighed for administrativt at tilbagebetale ambi til  \r\n\r\n fiskerne i videre omfang. </P>  \r\n\r\n<P>Det må holdes for øje, at vurderingen af, om der skal ske tilbagebetaling  \r\n\r\n af ambi, tager udgangspunkt i, om ambien er overvæltet. Dette er ikke noget,  \r\n\r\n der kan afgøres for en erhvervsgren som sådan. Østre Landsret har ikke i  \r\n\r\n Geysir-dommen fastslået, at der generelt skal ske tilbagebetaling af ambi til  \r\n\r\n fiskeriet, og der er dermed heller ikke taget stilling til, om fiskernes krav  \r\n\r\n generelt er berettigede. </P>  \r\n\r\n<P>Told- og Skattestyrelsen har i de konkrete afgørelser, der hidtil er  \r\n\r\n truffet, ikke fundet, at der er grundlag for tilbagebetaling af ambi  \r\n\r\n vedrørende fiskeres salg af andre arter end sild, makrel, rødspætter og andre  \r\n\r\n fladfisk. Begrundelsen herfor er, at ambien må anses for overvæltet. </P>  \r\n\r\n<P>Skatteyderne kan have fuld tillid til, at skattemyndighederne følger  \r\n\r\n loven, såvel hvor afgørelser er til fordel for skattemyndighederne, som hvor  \r\n\r\n dette ikke er tilfældet. Skatteministeriets overvejelser om rækkevidden af  \r\n\r\n Geysir-dommen og de foretagne undersøgelser er netop udtryk herfor. </P>  \r\n\r\n<P> <I>Spørgsmål 10:</I>  </P>  \r\n\r\n<P>Hvilke opgaver har Told og Skat måttet nedprioritere for at kunne behandle  \r\n\r\n ambi-sagerne? </P>  \r\n\r\n<P>Det skal oplyses, at der i Jyllands-Posten den 5. maj 1997 står, at der er  \r\n\r\n hentet mandskab fra andre afdelinger for at kunne klare den forventede storm  \r\n\r\n af krav om tilbagebetaling af ambi. </P>  \r\n\r\n<P> <I>Svar:</I>  </P>  \r\n\r\n<P>Told- og Skattestyrelsen har som anført i Jyllands-Posten også hentet  \r\n\r\n personale til behandlingen af ambi-sagerne fra andre afdelinger end den  \r\n\r\n afdeling, hvor opgaven formelt er placeret. </P>  \r\n\r\n<P>Medarbejderne er hentet fra alle afdelinger i Told- og Skattestyrelsen og  \r\n\r\n fra Departementet, og derfor er ingen andre opgaver konkret blevet  \r\n\r\n nedprioriteret. </P>  \r\n\r\n<P>Naturligvis kan overflytningen af så mange medarbejdere på kort sigt  \r\n\r\n bevirke, at ekspeditionstiden for andre opgaver forlænges. </P>  \r\n\r\n<P>En egentlig nedprioritering har ikke været nødvendig, da de pågældende  \r\n\r\n medarbejdere kun forventes at skulle beskæftige sig med ambi-sagerne i en  \r\n\r\n kortere periode. </P>  \r\n\r\n<P>Tilføjelse til betænkning </P>  \r\n\r\n<P>Efter at 2. behandling af beslutningsforslaget blev afbrudt og </P>  \r\n\r\n<P>beslutningsforslaget blev henvist til fornyet udvalgsbehandling, har </P>  \r\n\r\n<P>udvalget behandlet dette i et møde og har herunder stillet spørgsmål </P>  \r\n\r\n<P>til skatteministeren, som denne har besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra Danmarks  \r\n\r\n Fiskeriforening, der tillige har haft foretræde for udvalget. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Dansk Folkepartis medlemmer) forslaget til  \r\n\r\n folketingsbeslutning til <I>forkastelse.</I>  </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) lægger fortsat skatteministerens svar til  \r\n\r\n udvalget til grund for deres stillingtagen. Alligevel mener Venstre og Det  \r\n\r\n Konservative Folkeparti, at de af Danmarks Fiskeriforening fremførte  \r\n\r\n synspunkter til skatteministerens fortolkning af Østre Landsretsdommen gør  \r\n\r\n det nødvendigt at få uddybet svarene, særligt med hensyn til spørgsmålet om  \r\n\r\n fiskernes mulighed for at påvirke prisdannelsen på fiskerimarkedet samt  \r\n\r\n vurderingen af de resterende fiskearters omsættelighed og prisdannelse. De  \r\n\r\n besvarede spørgsmål har ikke skabt en entydig klarhed, som Venstre og Det  \r\n\r\n Konservative Folkeparti havde ønsket. </P>  \r\n\r\n<P>Et <I>mindretal</I> (Fremskridtspartiets og Dansk Folkepartis medlemmer af  \r\n\r\n udvalget) indstiller forslaget til folketingsbeslutning til <I>vedtagelse  \r\n\r\n uændret.</I>  </P>  \r\n\r\n<P>Jacob Buksti (S) nfmd. <I>Lis Greibe (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Peter  \r\n\r\n Hansen-Nord (V) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Kristian Thulesen Dahl (DF) Kim Behnke (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/06/1997"
        },
        {
            "displayName": "Accession",
            "displayValue": "19961DA00107"
        },
        {
            "displayName": "Entydig dokumentidentifikation",
            "displayValue": "CL007873"
        },
        {
            "displayName": "Dato for førstegangsindlæggelse",
            "displayValue": "25/06/1997"
        },
        {
            "displayName": "Dato for indlæggelse",
            "displayValue": "25/06/1997"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "107"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}