{
    "id": 110182,
    "title": "1989 LSF 177   FORSLAG TIL LOV OM ADMINISTRATION AF DE EUROPÆISKE FÆLLESSKABERS RETSAKTER   OM LEVNEDSMIDLER M.M. ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 177",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 177 </P>  \r\n\r\n<P></P>  \r\n\r\n<P>Forslag til Lov om administration af De Europæiske Fællesskabers retsakter  \r\n\r\n om levnedsmidler m.m. </P>  \r\n\r\n<P></P>  \r\n\r\n<P>Fremsat af sundhedsministeren (Ester Larsen) </P>  \r\n\r\n<P></P>  \r\n\r\n<P>den 7. februar 1990 </P>  \r\n\r\n<P></P>  \r\n\r\n<P>Vedtaget ved tredjebehandling den 18. maj 1990 </P>  \r\n\r\n<P></P>  \r\n\r\n<P><a href=\"document.aspx?accn=A19900034330\"> Lov nr. 343 af 25/05/1990</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Sundhedsministeren kan fastsætte de regler, der er nødvendige  \r\n\r\n</P>  \r\n\r\n<P>for gennemførelsen eller anvendelsen her i landet af De Europæiske </P>  \r\n\r\n<P>Fællesskabers retsakter om levnedsmidler m.m. </P>  \r\n\r\n<P> <I>Stk. 2.</I> Ministeren kan fastsætte bestemmelser om fravigelse af  \r\n\r\n regler i retsakterne, i det omfang disse indeholder adgang hertil. </P>  \r\n\r\n<P> <I>Stk. 3.</I> Ved udstedelse af regler i medfør af denne lov gælder § 11  \r\n\r\n i lov nr. 310 af 6. juni 1973 om levnedsmidler m.m. </P>  \r\n\r\n<P> <I>Stk. 4.</I> For så vidt angår spørgsmål, som henhører under andre  \r\n\r\n ministres ressort, udøves beføjelserne i henhold til denne lov af den  \r\n\r\n pågældende minister. </P>  \r\n\r\n<P> <B>§ 2.</B> Kontrol med og administration af EF-forordninger om  \r\n\r\n levnedsmidler m.m. og af regler udstedt i medfør af denne lov udøves, jf. dog  \r\n\r\n stk. 2, efter reglerne i kapitel 5, 7, 9 og 10 i lov nr. 310 af 6. juni 1973  \r\n\r\n om levnedsmidler m.m. samt regler udstedt i medfør heraf. </P>  \r\n\r\n<P> <I>Stk. 2.</I> For så vidt angår kontrol med og administration af  \r\n\r\n EF-forordninger og af regler udstedt i medfør af denne lov, der vedrører  \r\n\r\n levnedsmidler, som er omfattet af den øvrige lovgivning om levnedsmidler,  \r\n\r\n anvendes reglerne i den øvrige lovgivning samt regler udstedt i medfør heraf.  \r\n\r\n</P>  \r\n\r\n<P> <B>§ 3.</B> I regler udstedt i medfør af denne lov kan der fastsættes  \r\n\r\n straf af bøde. Det kan endvidere fastsættes, at straffen kan stige til hæfte  \r\n\r\n eller fængsel i indtil 1 år, hvis overtrædelsen er begået forsætligt eller  \r\n\r\n ved grov uagtsomhed, og hvis der ved overtrædelsen er </P>  \r\n\r\n<P>1) voldt skade på sundheden eller fremkaldt fare derfor eller </P>  \r\n\r\n<P>2) opnået eller tilsigtet en økonomisk fordel for den pågældende selv  \r\n\r\n eller andre, herunder ved besparelser. </P>  \r\n\r\n<P> <I>Stk. 2.</I> For overtrædelse, der begås af aktieselskaber,  \r\n\r\n andelsselskaber eller lignende, kan der pålægges selskabet som sådant  \r\n\r\n bødeansvar. </P>  \r\n\r\n<P> <B>§ 4.</B> Sagerne behandles som politisager. Retsmidlerne i  \r\n\r\n retsplejelovens kapitel 73 kan anvendes i samme omfang som i  \r\n\r\n statsadvokatsager. </P>  \r\n\r\n<P> <B>§ 5.</B> Loven træder i kraft den 1. juni 1990. </P>  \r\n\r\n<P> <B>§ 6.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Sundhedsministeren kan fastsætte de regler, der er nødvendige </P>  \r\n\r\n<P>for gennemførelsen eller anvendelsen her i landet af De Europæiske </P>  \r\n\r\n<P>Fællesskabers retsakter om levnedsmidler m.m. </P>  \r\n\r\n<P>Stk. 2. Ministeren kan fastsætte bestemmelser om fravigelse af regler i  \r\n\r\n retsakterne, i det omfang disse indeholder adgang hertil. </P>  \r\n\r\n<P>Stk. 3. Ved udstedelse af regler i medfør af denne lov gælder § 11 i lov  \r\n\r\n nr. 310 af 6. juni 1973 om levnedsmidler m.m. </P>  \r\n\r\n<P>Stk. 4. For så vidt angår spørgsmål, som henhører under andre ministres  \r\n\r\n ressort, udøves beføjelserne i henhold til denne lov af den pågældende  \r\n\r\n minister. </P>  \r\n\r\n<P>§ 2. Kontrol med og administration af EF-forordninger om levnedsmidler  \r\n\r\n m.m. og af regler udstedt i medfør af denne lov udøves, jf. dog stk. 2, efter  \r\n\r\n reglerne i kapitel 5, 7, 9 og 10 i lov nr. 310 af 6. juni 1973 om  \r\n\r\n levnedsmidler m.m., samt regler udstedt i medfør heraf. </P>  \r\n\r\n<P>Stk. 2. For så vidt angår kontrol med og administration af EF-forordninger  \r\n\r\n og af regler udstedt i medfør af denne lov, der vedrører levnedsmidler, som  \r\n\r\n er omfattet af den øvrige lovgivning om levnedsmidler, anvendes reglerne i  \r\n\r\n den øvrige lovgivning samt regler udstedt i medfør heraf. </P>  \r\n\r\n<P>§ 3. I regler udstedt i medfør af denne lov kan der fastsættes straf af  \r\n\r\n bøde. Det kan endvidere fastsættes, at straffen kan stige til hæfte eller  \r\n\r\n fængsel i indtil 1 år, hvis overtrædelsen er begået forsætligt eller ved grov  \r\n\r\n uagtsomhed, og hvis der ved overtrædelsen er </P>  \r\n\r\n<P>1) voldt skade på sundheden eller fremkaldt fare derfor eller </P>  \r\n\r\n<P>2) opnået eller tilsigtet en økonomisk fordel for den pågældende selv  \r\n\r\n eller andre, herunder ved besparelser. </P>  \r\n\r\n<P>Stk. 2. For overtrædelse, der begås af aktieselskaber, andelsselskaber  \r\n\r\n eller lignende, kan der pålægges selskabet som sådant bødeansvar. </P>  \r\n\r\n<P>§ 4. Sagerne behandles som politisager. Retsmidlerne i retsplejelovens  \r\n\r\n kapitel 73 kan anvendes i samme omfang som i statsadvokatsager. </P>  \r\n\r\n<P>§ 5. Loven træder i kraft den 1. maj 1990. </P>  \r\n\r\n<P>§ 6. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>EF-medlemsstaterne træffer ifølge art. 5 i Traktat om oprettelse af Det  \r\n\r\n Europæiske Økonomiske Fællesskab og art. 192 i Traktat om oprettelse af Det  \r\n\r\n Europæiske Atomenergifællesskab alle almindelige eller særlige  \r\n\r\n foranstaltninger, som er egnede til at sikre opfyldelsen af de forpligtelser,  \r\n\r\n der følger af traktaterne eller af retsakter udstedt i medfør af traktaterne.  \r\n\r\n</P>  \r\n\r\n<P>EF-retsakter på levnedsmiddelområdet har sædvanligvis været vedtaget med  \r\n\r\n hjemmel i EØF-traktatens art. 100, som alene giver mulighed for at udstede  \r\n\r\n direktiver. De vedtagne direktiver har i almindelighed kunnet implementeres i  \r\n\r\n dansk ret ved udstedelse af bekendtgørelser med hjemmel i lov nr. 310 af 6.  \r\n\r\n juni 1973 om levnedsmidler m.m. </P>  \r\n\r\n<P>Efter vedtagelsen af den Europæiske Fælles Akt vedtages EF-retsakter på  \r\n\r\n levnedsmiddelområdet med hjemmel i traktatens nye art. 100 A, eller de  \r\n\r\n vedtages efter praksis med hjemmel i art. 43, som begge giver mulighed for  \r\n\r\n også at udstede forordninger og de øvrige retsaktsformer, som er anført i  \r\n\r\n EØF-traktatens art. 189 . Kommissionen har i et antal forslag til retsakter  \r\n\r\n vist, at forordningsformen ønskes anvendt i større udstrækning i  \r\n\r\n bestræbelserne på at etablere EF-retsgrundlaget for det indre marked på  \r\n\r\n levnedsmiddelområdet. </P>  \r\n\r\n<P>Bestemmelser om beskyttelse mod farer, som er forbundet med ioniserende  \r\n\r\n stråling, kan endvidere udstedes i form af forordninger m.v. i medfør af  \r\n\r\n Euratomtraktaten. </P>  \r\n\r\n<P>EF-forordninger er kendetegnet ved at være umiddelbart gældende i  \r\n\r\n medlemslandene. Forordninger indeholder imidlertid ikke straffebestemmelser,  \r\n\r\n og sådanne må derfor fastsættes nationalt. Der kan endvidere være behov for  \r\n\r\n at fastsætte øvrige bestemmelser om administrationen af de i forordninger  \r\n\r\n fastsatte regler, f.eks. vedrørende ansvarlig myndighed,  \r\n\r\n kontrolforanstaltninger o.l. </P>  \r\n\r\n<P>Under arbejdet i EF-institutionerne med dannelsen af det indre marked kan  \r\n\r\n der fremkomme enkelte elementer i direktiver, hvortil der ikke findes den  \r\n\r\n fornødne og klare hjemmel i levnedsmiddellovgivningen til at implementere  \r\n\r\n direktivbestemmelserne i dansk ret. Eksempelvis fremsætter Kommissionen i  \r\n\r\n stigende grad forslag om, at de vedtagne EF-regler også skal gælde for  \r\n\r\n eksportvarer, og hjemmelen til i videre omfang at implementere regler herom i  \r\n\r\n dansk ret bør gøres klar. </P>  \r\n\r\n<P>Det almindelige tilsyn med overholdelse af bestemmelserne i lov om  \r\n\r\n levnedsmidler og de i medfør heraf fastsatte regler påhviler  \r\n\r\n kommunalbestyrelsen. Kontrol- og tilsynsarbejdet udføres af et antal  \r\n\r\n kommunalt baserede levnedsmiddelkontrolenheder, som udfører funktionerne med  \r\n\r\n hjemmel i lov om levnedsmidler. Tilsynet med overholdelse af særlovgivningen  \r\n\r\n vedrørende levnedsmidler er opdelt mellem forskellige statslige instanser og  \r\n\r\n de kommunale levnedsmiddelkontrolenheder. Det vil være hensigtsmæssigt at  \r\n\r\n lade bestemmelser fastsat i EF-forordninger administrere i overensstemmelse  \r\n\r\n med den etablerede opgavefordeling for at skabe parallelitet til  \r\n\r\n levnedsmiddellovgivningens bestemmelser. Herved undgås, at de opgaver, som  \r\n\r\n påhviler kommunalbestyrelserne, påvirkes af, hvilken retsaktsform der  \r\n\r\n anvendes ved udstedelsen af EF-retsakter. Lovforslagets bestemmelser vil  \r\n\r\n betyde, at tilsynet med EF-baserede retsreglers overholdelse foretages af  \r\n\r\n henholdsvis kommunalbestyrelserne og statslige myndigheder uafhængigt af den  \r\n\r\n valgte EF-retsakts form. </P>  \r\n\r\n<P>Formålet med nærværende lovforslag er således at muliggøre fastsættelse af  \r\n\r\n straf for overtrædelse af EF-forordninger o.l., at fastlægge placeringen af  \r\n\r\n myndighedsansvaret for administration af EF-forordninger o.l., og at udgøre  \r\n\r\n supplerende hjemmel til udstedelse af retsregler, som Danmark forpligtes til  \r\n\r\n i medfør af EF-direktiver. </P>  \r\n\r\n<P>Det bemærkes, at der bl.a. er vedtaget følgende love med lignende formål:  \r\n\r\n</P>  \r\n\r\n<P>Lovbekendtgørelse nr. 661 af 25. september 1986 om administration af Det  \r\n\r\n Europæiske Økonomiske Fællesskabs forordninger om etablering af en fælles  \r\n\r\n strukturpolitik for fiskerisektoren og om den fælles markedsordning for  \r\n\r\n fiskerivarer m.v. </P>  \r\n\r\n<P>Lov nr. 167 af 12. maj 1965 om kvalitetskontrol med fisk og fiskevarer,  \r\n\r\n jf. lovbekendtgørelse nr. 339 af 29. maj 1987. </P>  \r\n\r\n<P>Lov nr. 595 af 22. december 1972 om administration af Det Europæiske  \r\n\r\n Økonomiske Fællesskabs forordninger om markedsordninger for landbrugsvarer  \r\n\r\n m.v. </P>  \r\n\r\n<P>Lov nr. 596 af 22. december 1972 om administration af Det Europæiske  \r\n\r\n Økonomiske Fællesskabs forordninger om markedsordninger for frugt og  \r\n\r\n gartneriprodukter m.v. </P>  \r\n\r\n<P>Lov nr. 109 af 26. april 1984 om anvendelsen af visse af De Europæiske  \r\n\r\n Fællesskabers retsakter om ind- og udførsel af varer. </P>  \r\n\r\n<P>Lovforslaget indebærer ikke i sig selv offentlige merudgifter, idet loven  \r\n\r\n kan administreres inden for de bestående administrative rammer. Eventuelle  \r\n\r\n merudgifter eller besparelser beror på udformningen af de EF-retsakter, som  \r\n\r\n skal håndhæves i medfør af loven. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Bestemmelsen fastlægger lovens anvendelsesområde. Formålet er at bemyndige  \r\n\r\n sundhedsministeren til at udstede de regler, som er nødvendige for at  \r\n\r\n administrere de regler på levnedsmiddelområdet, som Danmark pålægges i  \r\n\r\n henhold til retsakter udstedt af EF-institutionerne i overensstemmelse med  \r\n\r\n traktaternes bestemmelser. Sundhedsministeren tillægges ved denne bestemmelse  \r\n\r\n alene beføjelser til at fastsætte regler, som er omfattet af ministerens  \r\n\r\n ressort, og som er nødvendige for at anvende og administrere regler fastsat i  \r\n\r\n gældende EF-retsakter. </P>  \r\n\r\n<P>Der vedtages EF-retsakter om levnedsmidler m.m., der omhandler spørgsmål,  \r\n\r\n som i henhold til gældende dansk ressortfordeling henhører under andre  \r\n\r\n ministres ressort. På denne baggrund er der i stk. 4 indsat en bestemmelse  \r\n\r\n om, at beføjelserne i henhold til denne lov i sådanne tilfælde udøves af den  \r\n\r\n ansvarlige minister. </P>  \r\n\r\n<P>Til § 2 </P>  \r\n\r\n<P>Bestemmelsen fastlægger myndighedsansvaret for administration af  \r\n\r\n bestemmelser om levnedsmidler m.v. fastlagt i EF-forordninger og  \r\n\r\n administration af de i medfør af loven fastsatte regler. </P>  \r\n\r\n<P>Formålet med bestemmelsen er at sikre parallelitet mellem administration  \r\n\r\n og kontrol m.v. af EF-regler om levnedsmidler m.m. uafhængig af, hvorvidt  \r\n\r\n EF-institutionerne udsteder retsakter i form af direktiver, forordninger  \r\n\r\n eller lignende. </P>  \r\n\r\n<P>I stk. 2 fastlægges, at administration og kontrol vedrørende  \r\n\r\n levnedsmidler, som er omfattet af den øvrige lovgivning om levnedsmidler,  \r\n\r\n skal finde sted i overensstemmelse med denne lovgivnings bestemmelser. Den  \r\n\r\n øvrige lovgivning om levnedsmidler omfatter for tiden regler om kød m.m.,  \r\n\r\n mælk og konsummælkprodukter, mejeriprodukter, margarine m.m., æg og  \r\n\r\n ægprodukter, fisk og fiskevarer, slagtet fjerkræ, slagtede kaniner og vildt  \r\n\r\n samt kartofler. </P>  \r\n\r\n<P>Det er ikke lovens hensigt at ændre i den etablerede struktur for  \r\n\r\n administration og kontrol. Herved sikres, at administration af  \r\n\r\n levnedsmiddellovgivningen i sin helhed administreres i overensstemmelse med  \r\n\r\n den af Folketinget vedtagne lovgivning. </P>  \r\n\r\n<P>Til § 3 </P>  \r\n\r\n<P>De foreslåede regler om straffastsættelse svarer til reglerne herom i lov  \r\n\r\n nr. 310 af 6. juni 1973 om levnedsmidler m.m. </P>  \r\n\r\n<P>Til § 4 </P>  \r\n\r\n<P>Bestemmelsen har til formål at fastlægge, at sagerne behandles som  \r\n\r\n politisager uafhængigt af retsplejelovens generelle bestemmelser.  \r\n\r\n Bestemmelsen svarer til § 64 i lov nr. 310 af 6. juni 1973 om levnedsmidler.  \r\n\r\n</P>  \r\n\r\n<P>Efter 2. behandling den 4. maj 1990 </P>  \r\n\r\n<P>§ 1. Sundhedsministeren kan fastsætte de regler, der er nødvendige </P>  \r\n\r\n<P>for gennemførelsen eller anvendelsen her i landet af De Europæiske </P>  \r\n\r\n<P>Fællesskabers retsakter om levnedsmidler m.m. </P>  \r\n\r\n<P>Stk. 2. Ministeren kan fastsætte bestemmelser om fravigelse af regler i  \r\n\r\n retsakterne, i det omfang disse indeholder adgang hertil. </P>  \r\n\r\n<P>Stk. 3. Ved udstedelse af regler i medfør af denne lov gælder § 11 i lov  \r\n\r\n nr. 310 af 6. juni 1973 om levnedsmidler m.m. </P>  \r\n\r\n<P>Stk. 4. For så vidt angår spørgsmål, som henhører under andre ministres  \r\n\r\n ressort, udøves beføjelserne i henhold til denne lov af den pågældende  \r\n\r\n minister. </P>  \r\n\r\n<P>§ 2. Kontrol med og administration af EF-forordninger om levnedsmidler  \r\n\r\n m.m. og af regler udstedt i medfør af denne lov udøves, jf. dog stk. 2, efter  \r\n\r\n reglerne i kapitel 5, 7, 9 og 10 i lov nr. 310 af 6. juni 1973 om  \r\n\r\n levnedsmidler m.m. samt regler udstedt i medfør heraf. </P>  \r\n\r\n<P>Stk. 2. For så vidt angår kontrol med og administration af EF-forordninger  \r\n\r\n og af regler udstedt i medfør af denne lov, der vedrører levnedsmidler, som  \r\n\r\n er omfattet af den øvrige lovgivning om levnedsmidler, anvendes reglerne i  \r\n\r\n den øvrige lovgivning samt regler udstedt i medfør heraf. </P>  \r\n\r\n<P>§ 3. I regler udstedt i medfør af denne lov kan der fastsættes straf af  \r\n\r\n bøde. Det kan endvidere fastsættes, at straffen kan stige til hæfte eller  \r\n\r\n fængsel i indtil 1 år, hvis overtrædelsen er begået forsætligt eller ved grov  \r\n\r\n uagtsomhed, og hvis der ved overtrædelsen er </P>  \r\n\r\n<P>1) voldt skade på sundheden eller fremkaldt fare derfor eller </P>  \r\n\r\n<P>2) opnået eller tilsigtet en økonomisk fordel for den pågældende selv  \r\n\r\n eller andre, herunder ved besparelser. </P>  \r\n\r\n<P>Stk. 2. For overtrædelse, der begås af aktieselskaber, andelsselskaber  \r\n\r\n eller lignende, kan der pålægges selskabet som sådant bødeansvar. </P>  \r\n\r\n<P>§ 4. Sagerne behandles som politisager. Retsmidlerne i retsplejelovens  \r\n\r\n kapitel 73 kan anvendes i samme omfang som i statsadvokatsager. </P>  \r\n\r\n<P>§ 5. Loven træder i kraft den 1. juni 1990. </P>  \r\n\r\n<P>§ 6. Loven gælder ikke for Færøerne og Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/05/1990"
        },
        {
            "displayName": "Accession",
            "displayValue": "198912K00177"
        },
        {
            "displayName": "Entydig dokumentidentifikation",
            "displayValue": "CL003740"
        },
        {
            "displayName": "Dato for førstegangsindlæggelse",
            "displayValue": "28/05/1990"
        },
        {
            "displayName": "Dato for indlæggelse",
            "displayValue": "28/05/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "177"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}