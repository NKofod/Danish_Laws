{
    "id": 50890,
    "title": "Cirkulæreskrivelse om bekendtgørelse om sikkerhedsseler m.v. ",
    "documentTypeId": "210",
    "isSagsforlobPeriodValid": false,
    "shortName": "CIS nr 214 af 15/12/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om bekendtgørelse om  \r\n\r\n sikkerhedsseler m.v. </H1>  \r\n\r\n<P></P>  \r\n\r\n<BR>  \r\n\r\n<P>Justitsministeriet har den 9. december 1992 udstedt en ny bekendtgørelse  \r\n\r\n om sikkerhedsseler m.v. </P>  \r\n\r\n<P>Bekendtgørelsen gennemfører direktiv nr. 91/671/EØF af 16. december 1991  \r\n\r\n om indbyrdes tilnærmelse af medlemsstaternes lovgivning vedrørende  \r\n\r\n obligatorisk anvendelse af sikkerhedsseler i køretøjer på under 3,5 t. </P>  \r\n\r\n<P>Der fastsættes i bekendtgørelsen krav om anvendelse og godkendelse af  \r\n\r\n særligt sikkerhedsudstyr til børn under 3 år. Derudover indføres der krav om,  \r\n\r\n at bagsædepassagerer skal anvende det bagsæde, der er forsynet med  \r\n\r\n sikkerhedssele. Endelig indeholder bekendtgørelsen regler, der stort set  \r\n\r\n svarer til de hidtidige regler om fritagelse i Justitsministeriets  \r\n\r\n bekendtgørelse nr. 646 af 17. september 1990, som den nye bekendtgørelse  \r\n\r\n afløser. </P>  \r\n\r\n<P>Bekendtgørelsen forventes offentliggjort i Lovtidende den 18. december  \r\n\r\n 1992. Når særtryk foreligger vil de blive udsendt. </P>  \r\n\r\n<P>Om bekendtgørelsen og selepåbuddet i færselslovens § 80 bemærkes i øvrigt  \r\n\r\n følgende: </P>  \r\n\r\n<P CLASS=PUNKT> <B>1.</B> Påbuddenes indhold. </P>  \r\n\r\n<P>1.1. Selepåbuddet i færdselslovens § 80. </P>  \r\n\r\n<P>Selepåbuddet i alle tilfælde, hvor sikkerhedsseler faktisk er monteret i  \r\n\r\n bilen, uanset om dette er foreskrevet i udstyrsreglerne eller monteringen er  \r\n\r\n sket frivilligt og uanset den anvendte seletype. Efter § 80, stk. 2, kan  \r\n\r\n børn, der er fyldt 3 år, men ikke 7 år, i stedet anvende barnestol. Der kan i  \r\n\r\n kombination med sikkerhedssele anvendes selepude. </P>  \r\n\r\n<P>Selepåbuddet er ikke til hinder for, at der på en bils sæder befordres  \r\n\r\n flere personer end antallet af monterede sikkerhedsseler. Det er dog en  \r\n\r\n forudsætning, at de monterede seler benyttes forskriftsmæssigt, at føreren  \r\n\r\n har den fornødne plads til at betjene bilen, og at passagerer i øvrigt ikke  \r\n\r\n er medtaget i et sådant antal eller på en sådan måde, at der kan opstå fare.  \r\n\r\n</P>  \r\n\r\n<P>1.2. Pligt til at anvende bagsæde forsynet med sikkerhedssele. </P>  \r\n\r\n<P>Pligten efter bekendtgørelsens § 1 til fortrinsvis at anvende siddeplads  \r\n\r\n på bagsædet, der er forsynet med sikkerhedssele, gælder kun i de tilfælde,  \r\n\r\n hvor sikkerhedssele faktisk er monteret på bagsædet. Der stilles ikke krav  \r\n\r\n om, at bagsædepassagerer, såfremt der ikke er en siddeplads til rådighed på  \r\n\r\n bagsædet med sikkerhedssele, skal flytte om til en ledig siddeplads på  \r\n\r\n forsædet, som er forsynet med sikkerhedssele. Det vil være en overtrædelse af  \r\n\r\n § 1, hvis en passager sætter sig på en siddeplads midt på bagsædet, hvor der  \r\n\r\n ikke er monteret sele, og de to vinduepladser begge er forsynet med sele og  \r\n\r\n er ledige. </P>  \r\n\r\n<P>1.3. Pligt til at anvende særligt sikkerhedsudstyr for børn under 3 år.  \r\n\r\n</P>  \r\n\r\n<P>Børn under 3 år skal efter bekendtgørelsens § 2, stk. 1, anvende  \r\n\r\n sikkerhedsudstyr, som er særligt tilpasset barnets højde og vægt. Dette  \r\n\r\n udstyr kan være særligt tilpassede sikkerhedseler, barnestole o.lign. Hvis  \r\n\r\n der er tale om en bil med bagsæde, og der ikke er særligt barneudstyr i  \r\n\r\n bilen, kan anvendelse af særligt sikkerhedsudstyr undlades, såfremt barnet  \r\n\r\n anvender bagsædet. </P>  \r\n\r\n<P CLASS=PUNKT> <B>2.</B> Godkendelseskrav for sikkerhedsudstyr for børn.  \r\n\r\n</P>  \r\n\r\n<P>I bekendtgørelsens § 3 er fastsat regler om godkendelse og mærkning af  \r\n\r\n sikkerhedsudstyr for børn. Vedrørende § 3, stk. 1, nr. 4, om sikkerhedsudstyr  \r\n\r\n godkendt efter national standard i en anden EF-medlemsstat bemærkes, at  \r\n\r\n Justitsministeriet ikke er bekendt med, hvilke nationale standarder og  \r\n\r\n mærkningskrav, der gælder i de øvrige EF-medlemsstater. Man skal derfor  \r\n\r\n henstille, at politiet indtil videre lægger oplysninger om, at der er tale om  \r\n\r\n et godkendt mærke, til grund. Opmærksomheden henledes i øvrigt på  \r\n\r\n bestemmelsen i § 8, stk. 2, hvorefter udstyr erhvervet inden den 31. december  \r\n\r\n 1992 fortsat kan anvendes. Sikkerhedsudstyr i køretøjer, som er registreret i  \r\n\r\n udlandet, skal ikke opfylde de danske konstruktionskrav, men førere og  \r\n\r\n passagerer i disse køretøjer skal ved kørsel i Danmark anvende monteret  \r\n\r\n udstyr i overensstemmelse med brugskravene i færdselsloven og bekendtgørelsen  \r\n\r\n om sikkerhedsseler m.v. </P>  \r\n\r\n<P CLASS=PUNKT> <B>3.</B> Strafansvar. </P>  \r\n\r\n<P>Strafansvaret for undladt selebrug påhviler den, der skulle have anvendt  \r\n\r\n sikkerhedsselen. For så vidt angår børn under 15 år påhviler ansvaret dog  \r\n\r\n føreren, jf. herved færdselslovens § 80, stk. 6, og bekendtgørelsens § 2,  \r\n\r\n stk. 3. </P>  \r\n\r\n<P CLASS=PUNKT> <B>4.</B> Undtagelser. </P>  \r\n\r\n<P>I bekendtgørelsens kapitel 4 er fastsat regler om individuel fritagelse af  \r\n\r\n helbredsmæssige grunde samt om fritagelse ved særlige former for kørsel.  \r\n\r\n Endvidere er førere under bakning eller under kørsel på parkeringsplads m.v.  \r\n\r\n undtaget fra pligten til at anvende sikkerhedssele efter færdselslovens § 80,  \r\n\r\n stk. 3. </P>  \r\n\r\n<P>Attest om fritagelse på grund af helbredsmæssige forhold skal fremover  \r\n\r\n bære et særligt mærke. Endvidere skal attester, der bærer det særlige mærke,  \r\n\r\n og som er udstedet i de øvrige EF-medlemsstater, anerkendes i Danmark. Også  \r\n\r\n for så vidt angår pligten til at anvende særligt sikkerhedsudstyr for børn  \r\n\r\n under 3 år, er der efter bekendtgørelsen mulighed for at fritage for pligten  \r\n\r\n af helbredsmæssige grunde. </P>  \r\n\r\n<P>Der er i øvrigt alene tale om ændringer af teknisk karakter i  \r\n\r\n bekendtgørelsens kapitel 4, hvorfor praksis i henhold til bekendtgørelse nr.  \r\n\r\n 646 fortsat er vejledende. </P>  \r\n\r\n<P CLASS=PUNKT> <B>5.</B> Ophævelse af Justitsministeriets cirkulæreskrivelse  \r\n\r\n af 19. december 1975. </P>  \r\n\r\n<P>Justitsministeriets cirkulæreskrivelse af 19. december 1975 om pligten til  \r\n\r\n anvende sikkerhedssele og fritagelse herfor ophæves med virkning fra den 1.  \r\n\r\n januar 1993. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Henrik Waaben </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1992"
        },
        {
            "displayName": "Accession",
            "displayValue": "C19920021410"
        },
        {
            "displayName": "Entydig dokumentidentifikation",
            "displayValue": "CM009715"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "214"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/12/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "F.afd. j.nr. 1992-240-76"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}