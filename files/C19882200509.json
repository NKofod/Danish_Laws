{
    "id": 74243,
    "title": "Cirkulære om klasser og hold i gymnasiet (Til rektorerne for samtlige gymnasieskoler, samtlige amtskommuner og Københavns og Frederiksberg kommuner) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22005 af 15/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om klasser og hold i gymnasiet </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne for samtlige  \r\n\r\n gymnasieskoler, samtlige amtskommuner og </P>  \r\n\r\n<P CLASS=TITEL-KOMMENTAR ALIGN=CENTER>Københavns og Frederiksberg kommuner)  \r\n\r\n</P>  \r\n\r\n<BR>  \r\n\r\n<P>I henhold til bekendtgørelse nr. 589 af 10. september 1987  \r\n\r\n (gymnasiebekendtgørelsen) fastsættes følgende om klasser og hold i gymnasiet.  \r\n\r\n</P>  \r\n\r\n<P> I. Klasser. Ved en klasse forstås en undervisningsenhed, der etableres  \r\n\r\n ved undervisningens begyndelse i 1.g og hvis elever undervises sammen i de  \r\n\r\n obligatoriske fag for elever på begge linjer. </P>  \r\n\r\n<P>Det samlede antal klasser i amtskommunen henholdsvis Københavns og  \r\n\r\n Frederiksberg kommune fastsættes af amtsrådet henholdsvis skoledirektionen og  \r\n\r\n kommunalbestyrelsen. Antallet af klasser ved den enkelte gymnasieskole  \r\n\r\n fastsættes af fordelingsudvalget efter reglerne i bekendtgørelse om optagelse  \r\n\r\n i 1. gymnasieklasse. </P>  \r\n\r\n<P>Antallet af elever i den enkelte klasse må ikke overstige 28. Hvis en  \r\n\r\n klasse omfatter elever fra såvel den sproglige linje som den matematiske  \r\n\r\n linje (dvs. sproglige og matematiske elever, der undervises sammen i de  \r\n\r\n obligatoriske fag for elever på begge linjer), regnes den for en sproglig  \r\n\r\n klasse ved opgørelsen af antal valghold, jfr. gymnasiebekendtgørelsens § 10.  \r\n\r\n</P>  \r\n\r\n<P> II. Hold. </P>  \r\n\r\n<P>Ved et hold forstås en undervisningsenhed (en gruppe elever), der  \r\n\r\n undervises sammen i et fag i et år. Et 2-årigt undervisningsforløb i et fag  \r\n\r\n tæller således som to hold. Et hold kan bestå af elever fra samme klasse  \r\n\r\n eller fra flere klasser. </P>  \r\n\r\n<P>Antallet af hold til valgfag samt fortsætter- og begyndersprog fastsættes  \r\n\r\n efter regler i gymnasiebekendtgørelsens kapitel III (se nedenfor). </P>  \r\n\r\n<P>Antallet af elever på et hold må ikke overstige 28. </P>  \r\n\r\n<P> III. Valgfag. </P>  \r\n\r\n<P>Den enkelte skoles tilbud af valgfag fastsættes af amtskommunen efter  \r\n\r\n reglerne i gymnasiebekendtgørelsens § 9. </P>  \r\n\r\n<P> IV. Antal hold til valgfag samt fortsætter- og begyndersprog. </P>  \r\n\r\n<P>Ved hver skole skal der hvert skoleår mindst oprettes henholdsvis  \r\n\r\n videreføres det antal hold til valgfag samt fortsætter- og begyndersprog som  \r\n\r\n fremgår af gymnasiebekendtgørelsens § 10. Amtskommunen kan fastsætte et  \r\n\r\n større antal hold for den enkelte skole. </P>  \r\n\r\n<P>Det mindste antal hold til denne undervisning beregnes et givet skoleår på  \r\n\r\n grundlag af antallet af klasser og fordelingen mellem sproglige og  \r\n\r\n matematiske klasser det pågældende skoleår. For skoler med højst 15 klasser:  \r\n\r\n 24 hold + 2 hold pr. klasse udover 9 (dvs. fra og med den 10. klasse). </P>  \r\n\r\n<P>For skoler med mere end 15 klasser: 36 hold + 1 hold pr. klasse udover 15  \r\n\r\n (dvs. fra og med den 16. klasse). </P>  \r\n\r\n<P>Hertil lægges i alle tilfælde 2 hold pr. sproglig 1. g.-klasse, 2 hold pr.  \r\n\r\n sproglig 2.g-klasse, 1 hold pr. matematisk 1.g-klasse og 1 hold pr.  \r\n\r\n matematisk 2. g-klasse. </P>  \r\n\r\n<P>For skoler med samme antal sproglige klasser og samme antal matematiske  \r\n\r\n klasser i 1., 2. og 3. g fremgår det samlede antal hold - af nedenstående  \r\n\r\n tabel: </P>  \r\n\r\n<PRE>  \r\n\r\n  spr. mat.ialt  \r\n\r\n  1    1          30  \r\n\r\n  1    2          32  \r\n\r\n  1    3          40  \r\n\r\n  1    4          48  \r\n\r\n  1    5          53  \r\n\r\n  2    2          42  \r\n\r\n  2    3          50  \r\n\r\n  2    4          55  \r\n\r\n  2    5          60  \r\n\r\n  2    6          65  \r\n\r\n  3    3          57  \r\n\r\n  3    4          62  \r\n\r\n  3    5          67  \r\n\r\n  3    6          72  \r\n\r\n  3    7          77  \r\n\r\n  4    4          69  \r\n\r\n  4    5          74  \r\n\r\n  4    6          79  \r\n\r\n  5    5          81  \r\n\r\n</PRE>  \r\n\r\n<P>Med hensyn til antallet af hold i skoleårene 1988/89 og 1989/90 henvises  \r\n\r\n til cirkulære om antal hold i overgangsårene. </P>  \r\n\r\n<P>Den samlede pulje af hold anvendes til følgende undervisning: </P>  \r\n\r\n<UL CLASS=PLAIN-LIST>  \r\n\r\n<LI>1) Valgfag på højt niveau og på mellemniveau i 2. og 3. g. </LI>  \r\n\r\n<LI>2) Fortsættersprog (tysk og fransk) på sproglig og matematisk linje i 1.  \r\n\r\n og 2. g. </LI>  \r\n\r\n<LI>3) Begyndersprog (tysk, fransk, russisk og spansk) på sproglig og  \r\n\r\n matematisk linje i 1. og 2. g. </LI>  \r\n\r\n</UL>  \r\n\r\n<P>Skolens tilbud af fortsætter- og begyndersprog fastsættes af rektor.  \r\n\r\n Skolens tilbud af valgfag fastsættes efter reglerne i bekendtgørelsens § 9.  \r\n\r\n</P>  \r\n\r\n<P>På alle fortsættersproghold og begyndersproghold kan indgå elever fra  \r\n\r\n begge linjer. </P>  \r\n\r\n<P>På følgende højniveauvalgfagshold kan indgå elever fra begge linjer:  \r\n\r\n fortsættersprog, begyndersprog, musik og samfundsfag (jfr. dog bindingerne,  \r\n\r\n se nedenfor). </P>  \r\n\r\n<P>På følgende mellemniveauvalgfagshold kan indgå elever fra begge linjer:  \r\n\r\n samfundsfag, biologi, teknikfag, erhvervsøkonomi, datalogi, filosofi, musik,  \r\n\r\n dramatik, idræt, film- og tv-kundskab, geografi og billedkunst. </P>  \r\n\r\n<P>Alle mellemniveauvalgfagshold bortset fra geografi på begge linjer samt  \r\n\r\n matematik, fysik og kemi på sproglig linje, kan omfatte elever fra såvel 2.  \r\n\r\n som 3. g. </P>  \r\n\r\n<P>Rektor afgør med udgangspunkt i skolens tilbud, hvilke hold til valgfag  \r\n\r\n samt fortsætter- og begyndersprog, der oprettes. Ved afgørelsen skal rektor  \r\n\r\n sikre, at elevernes ønsker opfyldes bedst muligt. </P>  \r\n\r\n<P>Elevernes endelige valg af valgfag skal finde sted inden den 1. april året  \r\n\r\n forud, jfr. bekendtgørelsens § 12, og rektor skal inden den 15. maj have  \r\n\r\n truffet afgørelse om, hvilke hold, der oprettes det følgende skoleår. </P>  \r\n\r\n<P> V. Bindinger. </P>  \r\n\r\n<P>Elever, der har valgt biologi på højt niveau og som undervises på samme  \r\n\r\n biologihold, skal alle modtage undervisning i samme mellemniveaufag, jfr.  \r\n\r\n bekendtgørelsens § 2, stk. 4, og på samme hold, men mellemniveauholdet kan  \r\n\r\n omfatte andre elever. </P>  \r\n\r\n<P>Tilsvarende gælder for elever, der har valgt samfundsfag på højt niveau.  \r\n\r\n Da kemi-undervisningen på mellemniveau er forskellig for sproglige og  \r\n\r\n matematiske elever, indebærer dette, at sproglige og matematiske elever med  \r\n\r\n samfundsfag på højt niveau ikke kan undervises på samme samfundsfagshold,  \r\n\r\n hvis de har valgt kemi som mellemniveaufag. </P>  \r\n\r\n<P>Elever, der har valgt både matematik og fysik på højt niveau skal  \r\n\r\n undervises på særskilte hold i disse fag i 3. g; disse hold må ikke omfatte  \r\n\r\n andre elever. </P>  \r\n\r\n<P>For skoler, hvis elevtal taler derfor, kan direktoratet dispensere fra  \r\n\r\n kravene om, at eleverne på samme højniveauhold i biologi og samfundsfag skal  \r\n\r\n undervises i samme mellemniveaufag og på samme hold samt fra kravet om, at  \r\n\r\n undervisningen i matematik og fysik på højt niveau skal foregå på særskilte  \r\n\r\n hold for de elever, der har valgt begge disse fag. Der indsendes konkret  \r\n\r\n dispensationsansøgning herom i perioden mellem elevernes endelige valg og  \r\n\r\n inden den endelige holdoprettelse, dvs. i april måned. </P>  \r\n\r\n<P>Der henvises iøvrigt til bekendtgørelsens § 2, stk. 2-8. </P>  \r\n\r\n<P> VI. Holdsammenlægninger. </P>  \r\n\r\n<P>Etablerede parallelhold til fortsætter- og begyndersprog samt 2-årige  \r\n\r\n valgfag kan sammenlægges det andet år, hvis antallet af elever ikke  \r\n\r\n overstiger 28, og hvis den allerede givne undervisning gør det muligt. Rektor  \r\n\r\n kan ved etableringen af et hold pålægge lærere og elever at samordne  \r\n\r\n undervisningen i en sådan grad, at sammenlægning er mulig. </P>  \r\n\r\n<P> VII. Laboratorietimer i fysik, kemi, biologi, naturfag og billed-  kunst  \r\n\r\n samt idræt som valgfag. </P>  \r\n\r\n<P>Hvis et hold i ovennævnte fag omfatter mere end 17 elever, vil der kunne  \r\n\r\n ske deling af holdet i forbindelse med elevernes eksperimentelle arbejde.  \r\n\r\n</P>  \r\n\r\n<P> VIII. Billedkunst. </P>  \r\n\r\n<P>Valghold i billedkunst for elever i 3.g kan inddrage de obligatoriske  \r\n\r\n timer, således at det samlede timetal for valgholdet bliver 6 ugetimer,  \r\n\r\n såfremt der kan ske sammenlægning af obligatoriske hold i et sådant omfang,  \r\n\r\n at det samlede lærertimeforbrug til billedkunst på skolen ikke øges derved.  \r\n\r\n</P>  \r\n\r\n<P> IX. Idræt. </P>  \r\n\r\n<P>For holddannelse i idræt som obligatorisk fag gælder, at to klasser  \r\n\r\n tilsammen normalt udgør et drengehold og et pigehold. Antallet af elever på  \r\n\r\n idrætshold såvel på obligatorisk niveau som på mellemniveau kan overstige 28  \r\n\r\n forudsat, at der til holdet er knyttet to lærere. Hvis elevtallet overstiger  \r\n\r\n 24, men ikke 28, skønner rektor, om der til holdet skal knyttes to lærere.  \r\n\r\n Rektor udøver dette skøn under hensyntagen til de praktiske forhold på  \r\n\r\n stedet. Hvis et valghold i idræt på mellemniveau har to lærere regnes det i  \r\n\r\n opgørelsen af valghold stadig som eet hold. </P>  \r\n\r\n<P>I svømning, hvor der af hensyn til elevernes sikkerhed må kræves et særlig  \r\n\r\n effektivt tilsyn, skal holdstørrelsen afpasses efter de lokale forhold,  \r\n\r\n herunder hvorvidt der er livredder tilstede i hallen, bassindybden m.v. </P>  \r\n\r\n<P>Valghold i idræt kan inddrage de to obligatoriske timer, således at det  \r\n\r\n samlede timetal for valgholdet bliver 6, såfremt det samlede lærertimeforbrug  \r\n\r\n til idræt på skolen derved ikke øges. </P>  \r\n\r\n<P> X. Ikrafttræden. </P>  \r\n\r\n<P>Dette cirkulære finder anvendelse for de klasser, der påbegynder  \r\n\r\n undervisningen i august 1988. </P>  \r\n\r\n<P>Cirkulæreskrivelse af 18. marts 1982 om klasser og hold i gymnasieskolen  \r\n\r\n m.v., RS 01-13, skrivelse vedrørende deling af hold og klasser til  \r\n\r\n laboratorieøvelser af 6. januar 1983, RS 01-13, og skrivelse vedrørende  \r\n\r\n undervisning i fagene musik, formning og kunstforståelse, filmkundskab og  \r\n\r\n dramatik af den 2. august 1982, RS 01-13, finder fortsat anvendelse for de  \r\n\r\n klasser, der har påbegyndt undervisningen før august 1988, og ophæves med  \r\n\r\n udgangen af juli 1990 for så vidt angår gymnasiet. </P>  \r\n\r\n<P>P.d.v. </P>  \r\n\r\n<P>Steffen Jensen </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882200509"
        },
        {
            "displayName": "Entydig dokumentidentifikation",
            "displayValue": "CM033447"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22005"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/01/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF J. nr. 10-31-00/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}