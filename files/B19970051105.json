{
    "id": 85194,
    "title": "Bekendtgørelse om regionale jordkøbsnævn ",
    "documentTypeId": "60",
    "isSagsforlobPeriodValid": false,
    "shortName": "BEK nr 511 af 18/06/1997",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Indledning</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Regionale jordkøbsnævns sammensætning og status</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Regionale jordkøbsnævns kompetence</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Finansiering af regionale jordkøbsnævn</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Sekretariatsbetjening</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Tilsyn</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K7\">Kapitel 7  \r\n\r\n</A></td><td>Nedlæggelse af regionale jordkøbsnævn</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K8\">Kapitel 8  \r\n\r\n</A></td><td>Administration</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K9\">Kapitel 9  \r\n\r\n</A></td><td>Klage</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K10\">Kapitel 10  \r\n\r\n</A></td><td>Ikrafttræden</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om regionale jordkøbsnævn </H1>  \r\n\r\n<P></P>  \r\n\r\n<P>I henhold til § 30 a, stk. 1, 2, 5, 7 og 8, i lov om offentlig  \r\n\r\n fremskaffelse af jord til jordbrugsmæssige formål m.m. (jordkøbsloven), jf.  \r\n\r\n lovbekendtgørelse nr. 493 af 13. juni 1997, fastsættes: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Indledning </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Et regionalt jordkøbsnævn, der nedsættes af et  \r\n\r\n amtsråd efter § 30 a, stk. 3, i jordkøbsloven og bemyndiges af ministeren for  \r\n\r\n fødevarer, landbrug og fiskeri eller lovens § 30 a, stk.1, til at udøve  \r\n\r\n beføjelser efter loven, skal overholde bestemmelserne i denne bekendtgørelse.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Regionale jordkøbsnævns sammensætning og  \r\n\r\n status </I> </P>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Et regionalt jordkøbsnævn har 4 eller 5  \r\n\r\n medlemmer, 1 medlem udpeget af amtsrådet, 1 medlem udpeget af De danske  \r\n\r\n Landboforeninger i amtet, 1 medlem udpeget af Dansk Familielandbrug i amtet,  \r\n\r\n 1 medlem udpeget af amtsrådet efter indstilling fra miljø-, natur- og  \r\n\r\n friluftsorganisationer i amtet og 1 medlem udpeget af eventuelle deltagende  \r\n\r\n kommuner, jf. § 3. Der udpeges en suppleant for hvert af nævnets medlemmer.  \r\n\r\n Amtsrådet udpeger formanden blandt nævnets medlemmer. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Amtsrådet skal give kommunerne i amtet mulighed  \r\n\r\n for at medvirke i nævnet. Amtsrådet fastsætter efter forhandling med  \r\n\r\n kommuneforeningen i amtet, hvilke bidrag kommunerne skal yde, og hvorledes  \r\n\r\n det økonomiske mellemværende med bidragydende kommuner gøres op ved nævnets  \r\n\r\n eventuelle nedlæggelse. </P>  \r\n\r\n<P CLASS=STK> <I>Stk. 2. </I> Amtsrådet kan efter forhandling med  \r\n\r\n kommuneforeningen i amtet fastsætte yderligere vilkår for kommunal  \r\n\r\n deltagelse, herunder fastsætte bestemmelser om et mindste antal medvirkende  \r\n\r\n kommuner som betingelse for medvirken i nævnets virksomhed. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Et regionalt jordkøbsnævn er en selvstændig  \r\n\r\n offentlig forvaltningsmyndighed, som ikke er undergivet amtsrådets  \r\n\r\n instruktioner, men underlagt de almindelige regler for offentlige  \r\n\r\n myndigheder. </P>  \r\n\r\n<P CLASS=STK> <I>Stk. 2. </I> Et regionalt jordkøbsnævn fastsætter sin  \r\n\r\n forretningsorden, som godkendes af ministeren i forbindelse med  \r\n\r\n bemyndigelsen, jf. § 1. </P>  \r\n\r\n<P CLASS=STK> <I>Stk. 3. </I> Et regionalt jordkøbsnævn kan kun i enighed  \r\n\r\n bemyndige en del af nævnet til at træffe beslutning på nævnets vegne. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Regionale jordkøbsnævns kompetence </I>  \r\n\r\n</P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Et regionalt jordkøbsnævn kan ved aftale med  \r\n\r\n ejeren købe fast ejendom i amtet </P>  \r\n\r\n<UL CLASS=PLAIN-LIST>  \r\n\r\n<LI>1) for som led i strukturudviklingen at fremskaffe jord til oprettelse  \r\n\r\n eller supplering af jordbrug eller at tilvejebringe en bedre jordfordeling  \r\n\r\n mellem jordbrug, </LI>  \r\n\r\n<LI>2) hvis det i særlige tilfælde skønnes hensigtsmæssigt af hensyn til  \r\n\r\n bevarelse af landskabet eller det landbrugsmæssige miljø, eller </LI>  \r\n\r\n<LI>3) til brug for jordomlægninger for at afbøde de jordbrugsmæssige gener  \r\n\r\n ved ikke-jordbrugsmæssige aktiviteter i landbrugsområder. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Nævnet kan købe fast ejendom efter stk. 1,  \r\n\r\n selvom en del af ejendommen, herunder ejendom nr. 2 eller 3 uden bygninger,  \r\n\r\n ligger i et andet amt. </P>  \r\n\r\n<P CLASS=STK> <I>Stk. 3. </I> Køb af jord til skovrejsning og til  \r\n\r\n ikke-jordbrugsmæssige formål er ikke en opgave for regionale jordkøbsnævn.  \r\n\r\n</P>  \r\n\r\n<P CLASS=STK> <I>Stk. 4. </I> Et regionalt jordkøbsnævn kan kun købe  \r\n\r\n landbrugs- og naturarealer, der kan udnyttes jordbrugsmæssigt, herunder til  \r\n\r\n ekstensiv drift, mens arealer uden jordbrugsmæssig værdi kun kan erhverves,  \r\n\r\n hvis de indgår som en mindre del af en ejendom eller af et areal med  \r\n\r\n jordbrugsmæssig værdi. </P>  \r\n\r\n<P CLASS=STK> <I>Stk. 5. </I> Et regionalt jordkøbsnævn kan godkendes af  \r\n\r\n Strukturdirektoratet til at købe jord fra ophørslandmænd i medfør af § 5,  \r\n\r\n stk. 2, i lovbekendtgørelse nr. 676 af 9. august 1995 om ophørsstøtte til  \r\n\r\n jordbrugere og bekendtgørelse nr. 809 af 12. oktober 1995, § 1, stk. 1. </P>  \r\n\r\n<P CLASS=STK> <I>Stk. 6. </I> Et regionalt jordkøbsnævn skal forelægge sager  \r\n\r\n angående arealoverførsel og udstykning for jordbrugskommissionen, hvis der  \r\n\r\n for så vidt angår restejendommen, som nævnet ikke køber, kræves tilladelse  \r\n\r\n efter landbrugsloven. </P>  \r\n\r\n<P CLASS=STK> <I>Stk. 7. </I> Når et regionalt jordkøbsnævn køber en ejendom  \r\n\r\n med tinglyst deklaration om fælles ejerskab og drift, jf. landbrugslovens §  \r\n\r\n 8, stk. 4, skal jordbrugskommissionen orienteres om den indgåede handel for  \r\n\r\n at kvittere deklarationen og sikre, at deklarationens bestemmelser i øvrigt  \r\n\r\n opfyldes. </P>  \r\n\r\n<P CLASS=STK> <I>Stk. 8. </I> Jordkøb forudsættes at ske til sædvanlig  \r\n\r\n handelspris. </P>  \r\n\r\n<P CLASS=STK> <I>Stk. 9. </I> Fortrinsstilling efter landbrugsloven kan ikke  \r\n\r\n gøres gældende ved nævnets køb af jord, men alene ved afhændelsen af jorden,  \r\n\r\n herunder i en jordfordeling. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Et regionalt jordkøbsnævn kan som lodsejer  \r\n\r\n deltage i jordfordeling og kan anmode om rejsning af en jordfordelingssag i  \r\n\r\n henhold til jordfordelingsloven, jf. § 1, stk. 2, og § 2, stk. 7, i  \r\n\r\n lovbekendtgørelse nr. 318 af 25. april 1996, men kan ikke som rekvirent rejse  \r\n\r\n en jordfordelingssag efter § 8 i jordfordelingsloven. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Den jord, et regionalt jordkøbsnævn erhverver,  \r\n\r\n skal afhændes hurtigst muligt, normalt inden for få år. </P>  \r\n\r\n<P CLASS=STK> <I>Stk. 2. </I> Arealerne afhændes fortrinsvis i  \r\n\r\n jordfordelinger eller ved magelæg, og fortrinsvis til erhververe, der  \r\n\r\n opfylder landbrugslovens erhvervelsesbetingelser, idet dog en mindre del af  \r\n\r\n et erhvervet areal kan afhændes i jordfordeling eller ved magelæg til en  \r\n\r\n offentlig myndighed til varetagelse af denne myndigheds opgaver. </P>  \r\n\r\n<P CLASS=STK> <I>Stk. 3. </I> Jord, der ikke afhændes efter stk. 2, afhændes  \r\n\r\n ved offentligt udbud. Salget vil normalt skulle ske for højeste bud over et  \r\n\r\n fastsat minimumsbeløb afgivet af en tilbudsgiver, der opfylder  \r\n\r\n landbrugslovens betingelser for erhvervelse, i overensstemmelse med  \r\n\r\n principperne i Finansministeriets cirkulære af 6. januar 1995 om almindelige  \r\n\r\n regler for salg af statens faste ejendomme, idet der dog kan tages hensyn til  \r\n\r\n formålet om at forbedre de arronderingsmæssige forhold i landbruget, jf.  \r\n\r\n lovens § 28, stk. 2. </P>  \r\n\r\n<P CLASS=STK> <I>Stk. 4. </I> Ved et regionalt jordkøbsnævns afhændelse af  \r\n\r\n jord gælder landbrugslovens regler. I tilfælde, hvor en mindre del af den  \r\n\r\n erhvervede jord undtagelsesvis skal afhændes til en anden offentlig myndighed  \r\n\r\n til ikke-jordbrugsmæssige formål, skal nævnet søge at tilgodese nærliggende  \r\n\r\n landbrugsbedrifters eventuelle behov for jord til at skabe harmoni mellem  \r\n\r\n besætning og jordtilliggende. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Landbrugspligten skal opretholdes på erhvervede  \r\n\r\n arealer. De arealer, nævnet råder over, skal bortforpagtes i overensstemmelse  \r\n\r\n med landbrugslovens regler, indtil de afhændes. </P>  \r\n\r\n<P CLASS=STK> <I>Stk. 2. </I> Et regionalt jordkøbsnævn kan udføre  \r\n\r\n anlægsarbejder på den erhvervede jord, såfremt anlægsarbejdet sker til fremme  \r\n\r\n af dyrkningsmulighederne, og når det er hensigtsmæssigt af hensyn til  \r\n\r\n forpagtning eller videreafhændelse. </P>  \r\n\r\n<P CLASS=STK> <I>Stk. 3. </I> Et regionalt jordkøbsnævn kan ikke pålægge  \r\n\r\n rådighedsbegrænsninger på den erhvervede jord, med mindre det drejer sig om  \r\n\r\n helt nødvendige rådighedsbegrænsninger, f.eks. om færdselsrettigheder, der er  \r\n\r\n nødvendige for afhændelsen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Et regionalt jordkøbsnævns aktivitet skal være i  \r\n\r\n overensstemmelse med amtskommunens region- og landbrugsplanlægning. Nævnet  \r\n\r\n skal i prioriteringen af sin virksomhed tage hensyn til eventuelle udpegede  \r\n\r\n områder, der i særlig grad har behov for forbedring af den ejendomsmæssige  \r\n\r\n struktur, eller områder, hvor planlagte ikke-jordbrugsmæssige aktiviteter i  \r\n\r\n landbrugsområder kan give arronderingsmæssige gener. </P>  \r\n\r\n<P CLASS=STK> <I>Stk. 2. </I> Et regionalt jordkøbsnævn skal medvirke til at  \r\n\r\n koordinere sine opkøb med øvrig offentlig opkøbsaktivitet og  \r\n\r\n jordfordelingsaktivitet i det pågældende amt. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Finansiering af regionale jordkøbsnævn </I>  \r\n\r\n</P>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Amtsrådet afholder de udgifter, der er  \r\n\r\n forbundet med et regionalt jordkøbsnævns virksomhed, og afsætter midler  \r\n\r\n hertil på årsbudgettet. Driftsbudgettet skal indeholde udgifterne til  \r\n\r\n sekretariatsbetjening samt eventuelle indtægter fra forpagtning af de jorder,  \r\n\r\n nævnet har købt. </P>  \r\n\r\n<P CLASS=STK> <I>Stk. 2. </I> Amtsrådet skal sikre det regionale jordkøbsnævn  \r\n\r\n en minimumsbevilling i form af en flerårig rammeanlægsbevilling, som omfatter  \r\n\r\n udgifter og indtægter i forbindelse med jordkøb og -salg, herunder nævnets  \r\n\r\n andel af handels- og udstykningsomkostninger. </P>  \r\n\r\n<P CLASS=STK> <I>Stk. 3. </I> Til et regionalt jordkøbsnævns virksomhed kan  \r\n\r\n der ydes tilskud fra kommunalbestyrelser i den pågældende amtskommune.  \r\n\r\n Tilskud kan ikke trækkes tilbage under nævnets virksomhed. </P>  \r\n\r\n<P CLASS=STK> <I>Stk. 4. </I> Til et regionalt jordkøbsnævns virksomhed kan  \r\n\r\n modtages tilskud fra andre offentlige myndigheder, EU, fonde og private.  \r\n\r\n Gaver fra fonde og private skal være uden klausuler om modydelser, aktivitet  \r\n\r\n i særlige områder, til særlige formål eller lignende. </P>  \r\n\r\n<P CLASS=STK> <I>Stk. 5. </I> Amtsrådet er forpligtet til at forhøje de  \r\n\r\n årlige bevillingsbeløb med summen af eventuelle tilskud fra kommunerne og  \r\n\r\n andre bidragydere. </P>  \r\n\r\n<P CLASS=STK> <I>Stk. 6. </I> Den erhvervede jord og indtægter heraf samt  \r\n\r\n tilskud givet til et regionalt jordkøbsnævns virksomhed er i amtskommunens  \r\n\r\n eje, men nævnet har den fulde kompetence til at råde over den erhvervede jord  \r\n\r\n og de midler, som amtsrådet har bevilget til nævnets virksomhed, inden for  \r\n\r\n rammerne for nævnets virksomhed. </P>  \r\n\r\n<P CLASS=STK> <I>Stk. 7. </I> De finansielle aktiviteter, der er knyttet til  \r\n\r\n et regionalt jordkøbsnævn, skal i øvrigt følge de (amts)kommunale  \r\n\r\n bevillingsregler, der er fastsat med hjemmel i den kommunale styrelseslov  \r\n\r\n samt reglerne for (amts)kommunernes budget- og regnskabsvæsen, der er fastsat  \r\n\r\n i &#187;Budget- og regnskabssystemet for kommuner og amtskommuner&#171; med  \r\n\r\n hjemmel i den kommunale styrelseslov. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Størrelsen af den flerårige  \r\n\r\n minimumsrammeanlægsbevilling fastsættes af ministeren for fødevarer, landbrug  \r\n\r\n og fiskeri efter forhandling med amtsrådet som et vilkår for bemyndigelsen,  \r\n\r\n jf. § 1. Ved bemyndigelsen begrænser ministeren for fødevarer, landbrug og  \r\n\r\n fiskeri samtidig de jordværdier og bevilgede midler, som nævnet kan råde  \r\n\r\n over, så disse tilsammen ikke kan overstige et fastsat beløb. </P>  \r\n\r\n<P CLASS=STK> <I>Stk. 2. </I> I særlige tilfælde kan den maksimale ramme, jf.  \r\n\r\n stk. 1, midlertidigt overskrides efter tilladelse fra ministeren. </P>  \r\n\r\n<P CLASS=STK> <I>Stk. 3. </I> Efter forhandling med amtsrådet kan rammerne  \r\n\r\n for nævnet, jf. stk. 1, reguleres i forhold til udviklingen af prisniveauet  \r\n\r\n på jord. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Sekretariatsbetjening </I> </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Amtsrådet har ansvaret for  \r\n\r\n sekretariatsbetjeningen af det regionale jordkøbsnævn. </P>  \r\n\r\n<P CLASS=STK> <I>Stk. 2. </I> Amtsrådet kan vælge at lade  \r\n\r\n sekretariatsbetjeningen udføre af Strukturdirektoratet som indtægtsdækket  \r\n\r\n virksomhed efter aftale med dette. I så fald bistår amtskommunen det  \r\n\r\n regionale jordkøbsnævn med prioritering af indsatsområderne og opsøgning af  \r\n\r\n købsmulighederne, mens Strukturdirektoratet står for indsatsen ved køb og  \r\n\r\n salg, herunder forhandling med lodsejere, og for koordinering med  \r\n\r\n jordfordelingsaktiviteten og statens aktivitet på området. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Tilsyn </I> </P>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Det regionale jordkøbsnævn udarbejder en årlig  \r\n\r\n redegørelse til ministeren for fødevarer, landbrug og fiskeri. Redegørelsen  \r\n\r\n skal blandt andet indeholde </P>  \r\n\r\n<UL CLASS=PLAIN-LIST>  \r\n\r\n<LI>1) det samlede årsregnskab for nævnets aktivitet, herunder den samlede  \r\n\r\n værdi af de jorder og bevillinger, nævnet råder over, </LI>  \r\n\r\n<LI>2) oversigt over årets køb af jord med oplysninger om arealstørrelse,  \r\n\r\n købspris og formål med købet, </LI>  \r\n\r\n<LI>3) oversigt over årets salg af jord med oplysninger om arealstørrelse,  \r\n\r\n købspris, salgspris, afhændelsesmetode, køber og formålet med afhændelsen, og  \r\n\r\n</LI>  \r\n\r\n<LI>4) oversigt over jord i midlertidigt eje med oplysninger om  \r\n\r\n anskaffelsestidspunkt, bortforpagtning og indtægt heraf samt planer for  \r\n\r\n afhændelse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Redegørelsen sendes tillige til de  \r\n\r\n organisationer og myndigheder, der er repræsenteret i nævnet. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Amtsrådet fører tilsyn med, at det regionale  \r\n\r\n jordkøbsnævn overholder den bevilling, som amtsrådet har stillet til rådighed  \r\n\r\n for nævnet. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Nedlæggelse af regionale jordkøbsnævn </I>  \r\n\r\n</P>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Amtsrådet kan beslutte at nedlægge det  \r\n\r\n regionale jordkøbsnævn. </P>  \r\n\r\n<P CLASS=STK> <I>Stk. 2. </I> Ministeren for fødevarer, landbrug og fiskeri  \r\n\r\n kan fratage et regionalt jordkøbsnævn bemyndigelsen, hvis betingelserne for  \r\n\r\n bemyndigelsen ikke overholdes. </P>  \r\n\r\n<P CLASS=STK> <I>Stk. 3. </I> Ved nedlæggelse af et regionalt jordkøbsnævn  \r\n\r\n skal de jorder, nævnet råder over, afhændes efter landbrugslovens regler.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Administration </I> </P>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Strukturdirektoratet varetager administrative  \r\n\r\n opgaver vedrørende denne bekendtgørelse. </P>  \r\n\r\n<P CLASS=STK> <I>Stk. 2. </I> Strukturdirektoratet træffer afgørelse om denne  \r\n\r\n bekendtgørelses § 11, stk. 3, og § 12, stk. 2. </P>  \r\n\r\n<P CLASS=STK> <I>Stk. 3. </I> Henvendelser til ministeren for fødevarer,  \r\n\r\n landbrug og fiskeri angående </P>  \r\n\r\n<UL CLASS=PLAIN-LIST>  \r\n\r\n<LI>1) bemyndigelse af regionale jordkøbsnævn, jf. § 1, § 4, stk. 2 og § 11,  \r\n\r\n stk. 1, </LI>  \r\n\r\n<LI>2) midlertidig overskridelse af den fastsatte ramme, jf. § 11, stk. 2,  \r\n\r\n</LI>  \r\n\r\n<LI>3) indsendelse af årlig redegørelse, jf. § 13, stk. 1, og </LI>  \r\n\r\n<LI>4) klage, jf. § 17, stk. 1, </LI>  \r\n\r\n</UL>  \r\n\r\n<P>samt henvendelser til Strukturdirektoratet, jf. stk. 1-2, sendes til  \r\n\r\n Strukturdirektoratet, Allegade 24, 6270 Tønder. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K9\"\"></A>\r\n\r\n<DIV CLASS=KAPITEL ID=\"K9\">  \r\n\r\n<H3 CLASS=KTITLE1 ALIGN=CENTER>Kapitel 9 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Klage </I> </P>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Afgørelser truffet af et regionalt jordkøbsnævn  \r\n\r\n i medfør af jordkøbsloven kan påklages til ministeren for fødevarer, landbrug  \r\n\r\n og fiskeri for så vidt angår retlige spørgsmål. Herudover kan jordkøbsnævnets  \r\n\r\n afgørelser ikke påklages. </P>  \r\n\r\n<P CLASS=STK> <I>Stk. 2. </I> Klagefristen er 4 uger fra den dag, afgørelsen  \r\n\r\n er meddelt klageren. </P>  \r\n\r\n<P CLASS=STK> <I>Stk. 3. </I> Afgørelser truffet af Strukturdirektoratet  \r\n\r\n efter § 16, stk. 2, kan ikke påklages til anden administrativ myndighed. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K10\"\"></A>\r\n\r\n<DIV CLASS=KAPITEL ID=\"K10\">  \r\n\r\n<H3 CLASS=KTITLE1 ALIGN=CENTER>Kapitel 10 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttræden </I> </P>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Bekendtgørelsen træder i kraft den 1. juli  \r\n\r\n 1997. </P>  \r\n\r\n<P> <I>Ministeriet for Fødevarer, Landbrug og Fiskeri, den 18. juni 1997</I>  \r\n\r\n</P>  \r\n\r\n<P>Henrik Dam Kristensen </P>  \r\n\r\n<P>/ Dorrit Krabbe </P>  \r\n\r\n</DIV>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/1997"
        },
        {
            "displayName": "Accession",
            "displayValue": "B19970051105"
        },
        {
            "displayName": "Entydig dokumentidentifikation",
            "displayValue": "CM044652"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/02/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "511"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "18/06/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Strukturdirektoratet"
        },
        {
            "displayName": "Ressortministeriets journalnummer",
            "displayValue": "Fødevaremin., j.nr. 1997-1123-0001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}