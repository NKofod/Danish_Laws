{
    "id": 209206,
    "title": "Bekendtgørelse om ferie for søfarende",
    "documentTypeId": "60",
    "isSagsforlobPeriodValid": true,
    "shortName": "BEK nr 900 af 28/08/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ferie for søfarende<a class=\"FodnoteHenvisning\" name=\"Henvisning_idb458a471-1047-4cd5-bd80-a6de7ca9fbeb\" href=\"#idb458a471-1047-4cd5-bd80-a6de7ca9fbeb\">1)</a></p>\r\n<p class=\"Indledning2\">I medfør af § 3, stk. 1 og 2, i ferieloven, jf. lovbekendtgørelse nr. 1177 af 9. oktober 2015, fastsættes efter bemyndigelse i henhold til § 1, stk. 1, nr. 9, i bekendtgørelse nr. 744 af 24. juni 2013 om henlæggelse af visse beføjelser til Søfartsstyrelsen og om klageadgang m.v., og efter høring af de relevante lønmodtager- og arbejdsgiverorganisationer:</p>\r\n<p class=\"Paragraf\" id=\"ida62c8a30-bfa0-413f-8b1c-b293642bbff0\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse finder anvendelse for ansatte om bord på skibe, jf. § 1, stk. 1, samt § 49 i lov om søfarendes ansættelsesforhold m.v., uanset skibenes anvendelse og fartsområder, med undtagelse af fritidsfartøjer, jf. dog ferielovens § 2.</p>\r\n<p class=\"Stk2\">\r\n   <span class=\"StkNr\" id=\"idde81c69f-0513-4982-a5b4-8c8f1271e468\">Stk. 2.</span> I tilfælde, hvor der er tvivl om, hvorvidt den pågældende må anses som ansat om bord, afgøres spørgsmålet af Søfartsstyrelsen efter forudgående høring af de organisationer for redere og søfarende, som spørgsmålet vedrører.</p>\r\n<p class=\"Paragraf\" id=\"id6b14c712-db5d-428e-82cd-965e64079a03\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For ansatte, der er lønmodtagere, finder den til enhver tid gældende ferielov og de i medfør af loven fastsatte regler tilsvarende anvendelse, medmindre andet følger af §§ 3-12 i denne bekendtgørelse.</p>\r\n<p class=\"Paragraf\" id=\"idadbf8d95-aff7-4f27-b720-1ca08fbad744\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> I de tilfælde, hvor rederen er en anden end arbejdsgiveren, påhviler forpligtelsen til at yde løn under ferie eller feriegodtgørelse tillige rederen.</p>\r\n<p class=\"Paragraf\" id=\"idc503f7a0-f879-4494-9435-cee78d5246c1\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> For ansatte udøver Søfartsstyrelsen de beføjelser, som ved ferieloven er henlagt til beskæftigelsesministeren eller direktøren for Styrelsen for Arbejdsmarked og Rekruttering. Dette gælder dog ikke beføjelserne i ferielovens §§ 30, stk. 6, 32, 34, 42 og 46.</p>\r\n<p class=\"Paragraf\" id=\"idc3eafff2-63e5-4564-a4bb-a8aa73ae1a70\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Det kan ved kollektiv overenskomst aftales, at ferien holdes i det kalenderår, der følger efter optjeningsåret. Det er en betingelse, at overenskomsten samtidig fraviger reglen i ferielovens § 28, stk. 1, om indbetaling af feriegodtgørelse til FerieKonto.</p>\r\n<p class=\"Stk2\">\r\n   <span class=\"StkNr\" id=\"id34db7530-599d-4f52-ac93-3eff6f239592\">Stk. 2.</span> Lastskibe i international fart er ikke omfattet af ferielovens § 14, stk. 1, for så vidt angår placeringen af hovedferien, medmindre andet er aftalt.</p>\r\n<p class=\"Stk2\">\r\n   <span class=\"StkNr\" id=\"id34eaee90-c864-4a81-8701-e195bcd89f36\">Stk. 3.</span> Hvor driftsmæssige hensyn gør det ønskeligt, kan det aftales i kollektive overenskomster, at øvrige feriedage gives som enkeltdage.</p>\r\n<p class=\"Paragraf\" id=\"id56629fd9-9ae6-417f-9019-f2e148f6cb19\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Det kan ved kollektiv overenskomst eller ved aftale mellem arbejdsgiver og den ansatte lønmodtager fastsættes, at ferie optjent i perioden fra den 1. september 2019 til den 31. august 2020 ikke omfattes af reglerne i ferielovens § 48 a, stk. 2, og lov om forvaltning og administration af tilgodehavende feriemidler. Arbejdsgiver og lønmodtager kan i den forbindelse aftale, hvordan den optjente ferie skal afholdes eller udbetales.</p>\r\n<p class=\"Stk2\">\r\n   <span class=\"StkNr\" id=\"id37eea97f-9568-44bb-86d7-090acfb498ac\">Stk. 2.</span> En aftale efter stk. 1 skal være indgået senest den 31. august 2020.</p>\r\n<p class=\"Paragraf\" id=\"id4483ad6b-40c9-4886-947c-edf48a1a76f9\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Arbejdsgiveren fastsætter efter forhandlinger med den ansatte lønmodtager, hvornår ferien skal holdes. Medmindre andet er aftalt, anses ferien påbegyndt afholdt fra dagen efter den ansattes ankomst til bopælslandet.</p>\r\n<p class=\"Paragraf\" id=\"id8f460399-fb8f-4c01-9dce-22f87d370633\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> For ansatte med bopæl uden for Danmark udbetales feriegodtgørelse for tidligere og løbende optjeningsår og feriegodtgørelse optjent i perioden fra den 1. september 2019 til den 31. august 2020 af rederen, arbejdsgiveren, FerieKonto eller den, der administrerer feriegodtgørelsen, når ansættelsesforholdet ophører.</p>\r\n<p class=\"Stk2\">\r\n   <span class=\"StkNr\" id=\"id6343499a-1887-40fa-a727-79b42a646534\">Stk. 2.</span> Såfremt feriegodtgørelse administreres af en anden end rederen eller arbejdsgiveren, udbetales feriegodtgørelse for tidligere og løbende optjeningsår og feriegodtgørelse optjent i perioden fra den 1. september 2019 til den 31. august 2020 af FerieKonto eller den, der administrerer feriegodtgørelsen, når ansættelsesforholdet ophører senest den 31. august 2020, medmindre det ved kollektiv overenskomst eller ved aftale mellem arbejdsgiver og den ansatte lønmodtager er aftalt, hvordan den optjente ferie skal afholdes eller udbetales, jf. § 6.</p>\r\n<p class=\"Paragraf\" id=\"id6c12f5d3-e55b-40f4-9693-c8fd23b5e2a8\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> For ansatte, for hvem der ved kollektiv overenskomst er aftalt en feriekortordning med garanti for feriepengene, jf. ferielovens § 31, samt for ansatte med bopæl uden for Danmark gælder følgende:</p>\r\n<p class=\"Liste1\">\r\n   <span class=\"Liste1Nr\" id=\"id13895c1f-6784-4ac6-bd85-1a5d1745a522\">1)</span> De gældende regler om Feriepengeinfo finder ikke anvendelse.</p>\r\n<p class=\"Liste1\">\r\n   <span class=\"Liste1Nr\" id=\"id076fe4f7-6ca3-42bf-9dc4-c355ffc1bb7b\">2)</span> Der er ikke pligt for rederen, arbejdsgiveren eller den, der administrerer feriekortordninger eller feriegodtgørelse, til at indberette oplysninger om ferie til indkomstregistret.</p>\r\n<p class=\"Paragraf\" id=\"id16223e3d-7586-4b51-afdf-488a8663f81f\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ansatte, der er omfattet af § 9, og som modtager ydelser fra enten en a-kasse eller en kommune, skal af a-kassen eller kommunen have attesteret deres feriekort, når den ansatte holder ferie.</p>\r\n<p class=\"Stk2\">\r\n   <span class=\"StkNr\" id=\"id2e5d8442-b78a-4596-ba70-295c0f061e31\">Stk. 2.</span> A-kassen eller kommunen skal attestere på feriekortet for antallet af feriedage og datoen for feriens begyndelse. A-kassens eller kommunens identitet skal fremgå af det attesterede feriekort.</p>\r\n<p class=\"Paragraf\" id=\"id945d36db-e7f4-4e9c-b319-e73010ed4d90\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> En administrator af en feriekortordning er forpligtet til at oplyse den ansatte om optjente og tilgodehavende feriedage, feriepenge og eventuel feriegodtgørelse, hvis den ansatte anmoder om det.</p>\r\n<p class=\"Stk2\">\r\n   <span class=\"StkNr\" id=\"id38548be9-b2a4-4b46-b360-d2de2583ead0\">Stk. 2.</span> Oplysninger til den ansatte efter stk. 1 skal give et enkelt og overskueligt overblik.</p>\r\n<p class=\"Paragraf\" id=\"id89c5a9f9-578d-4442-955d-56972ad65ecf\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Hvor der ved kollektive overenskomster for søfarende er aftalt fravigelser fra reglen om indbetaling af feriegodtgørelse til FerieKonto, jf. ferielovens § 31, kan aftaleparterne anvende den andel af uhævede eller ikke udbetalte beløb, der efter ferielovens § 36, stk. 2, skal tilfalde Arbejdsmarkedets Feriefond, til særlige ferieformål for søfarende. Søfartsstyrelsen kan fastsætte retningslinjer for og føre tilsyn med anvendelsen af sådanne midler.</p>\r\n<p class=\"Paragraf\" id=\"idcdc52aee-243c-4604-b945-7aa5bceeb5ab\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 1. september 2019.</p>\r\n<p class=\"Stk2\">\r\n   <span class=\"StkNr\" id=\"id02021fe2-4481-429f-a175-200ad4406689\">Stk. 2.</span> Bekendtgørelse nr. 285 af 26. marts 2015 om ferie for søfarende ophæves.</p>\r\n<p class=\"Stk2\">\r\n   <span class=\"StkNr\" id=\"id24df6e42-388d-48c4-a0bc-de57476acbbd\">Stk. 3.</span> Tvister, der vedrører ferie optjent før denne bekendtgørelses ikrafttræden, afgøres efter de hidtidige regler.</p>\r\n<p class=\"Paragraf\" id=\"id28ec5872-f165-4c57-b8c4-53d713c4ba67\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Bekendtgørelsen gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 28. august 2019</p><p class=\"Sign1\" align=\"center\">Rasmus Høy Thomsen</p><p class=\"Sign2\" align=\"right\">/ Kristina Ravn</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idb458a471-1047-4cd5-bd80-a6de7ca9fbeb\" href=\"#Henvisning_idb458a471-1047-4cd5-bd80-a6de7ca9fbeb\">1)</a> Bekendtgørelsen indeholder bestemmelser, der gennemfører dele af Rådets direktiv 2009/13/EF af 16. februar 2009 om iværksættelse af den aftale, der er indgået mellem European Community Shipowners Association (ECSA) og European Transport Workers Federation (ETF), om konventionen om søfarendes arbejdsforhold af 2006, og om ændring af direktiv 1999/63/EF, EU-Tidende 2009, L 124, side 30, som senest ændret ved Rådets direktiv 2018/131/EØS af 23. januar 2018, EU-Tidende 2018, nr. L 22, side 28.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/08/2019"
        },
        {
            "displayName": "Accession",
            "displayValue": "B20190090005"
        },
        {
            "displayName": "Entydig dokumentidentifikation",
            "displayValue": "CQ000924"
        },
        {
            "displayName": "Dato for førstegangsindlæggelse",
            "displayValue": "30/08/2019"
        },
        {
            "displayName": "Dato for indlæggelse",
            "displayValue": "30/08/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "900"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "28/08/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Søfartsstyrelsen, j.nr. 2018021422"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}