{
    "id": 86908,
    "title": "Bekendtgørelse om støtte til køb af bil efter servicelovens § 99 ",
    "documentTypeId": "60",
    "isSagsforlobPeriodValid": false,
    "shortName": "BEK nr 122 af 19/02/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om støtte til køb af bil efter  \r\n\r\n servicelovens § 99 </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 99, stk. 3, i lov nr. 454 af 10. juni 1997 om social  \r\n\r\n service, som ændret ved lov nr. 980 af 17. december 1997 og lov nr. 1110 af  \r\n\r\n 29. december 1997, fastsættes: </P>  \r\n\r\n<P>Helbreds- og erhvervsbetingelser </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Støtte til køb af bil kan ydes til personer med  \r\n\r\n en varigt nedsat fysisk eller psykisk funktionsevne, der i væsentlig grad  \r\n\r\n forringer evnen til at færdes eller i væsentlig grad vanskeliggør muligheden  \r\n\r\n for at opnå eller fastholde et arbejde eller gennemføre en uddannelse uden  \r\n\r\n brug af bil. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Det er en betingelse for at opnå støtte, at der  \r\n\r\n er behov for kørsel </P>  \r\n\r\n<UL CLASS=PLAIN-LIST>  \r\n\r\n<LI>1) til og fra et arbejde, hvor ansøgeren skaffer sig et væsentligt bidrag  \r\n\r\n til forsørgelsen, eller </LI>  \r\n\r\n<LI>2) til og fra en uddannelse, der sigter mod fremtidige arbejds- og  \r\n\r\n indtægtsmuligheder, eller </LI>  \r\n\r\n<LI>3) der i væsentlig grad kan afhjælpe følgerne af funktionsnedsættelsen og  \r\n\r\n derved i væsentlig grad kan lette den daglige tilværelse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Der kan ikke ydes støtte, hvis ansøgerens  \r\n\r\n samlede kørselsbehov ud fra en vurdering af alder, almentilstand og  \r\n\r\n forholdene i øvrigt mere hensigtsmæssigt kan tilgodeses ved andre ordninger,  \r\n\r\n herunder ordninger om individuel handicapkørsel etableret efter lovene om  \r\n\r\n hovedstadsområdets kollektive persontrafik og den lokale og kollektive  \r\n\r\n persontrafik uden for hovedstadsområdet. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Hvis det under hensyn til ansøgerens alder og  \r\n\r\n almentilstand må anses for betænkeligt at yde støtte til en bil, som  \r\n\r\n ansøgeren selv skal føre, skal der rettes henvendelse til politiet for at få  \r\n\r\n en nærmere vurdering af ansøgerens egnethed til at føre bil. </P>  \r\n\r\n<P>Udmåling af støtten </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Støtte efter §§ 1 og 2 ydes som rentefri lån på  \r\n\r\n indtil 114.000 kr., dog højst bilens købesum. </P>  \r\n\r\n<P CLASS=STK> <I>Stk. 2. </I> Personer, hvis indkomstgrundlag ikke overstiger  \r\n\r\n 136.000 kr., skal tilbagebetale halvdelen af lånet med 1/72 af beløbet i  \r\n\r\n månedlige afdrag. Den anden halvdel af lånet nedskrives med 1/72 månedligt  \r\n\r\n fra bilens registrering. </P>  \r\n\r\n<P CLASS=STK> <I>Stk. 3. </I> For personer, hvis indkomstgrundlag overstiger  \r\n\r\n 136.000 kr., forhøjes den del af lånet, der skal tilbagebetales, med 20% af  \r\n\r\n den del af indkomstgrundlaget, der overstiger 136.000 kr. Den del af lånet,  \r\n\r\n der skal nedskrives, nedsættes tilsvarende. </P>  \r\n\r\n<P CLASS=STK> <I>Stk. 4. </I> Indkomstgrundlaget, jf. stk. 2 og 3, består af  \r\n\r\n personlig indkomst med tillæg af positiv kapitalindkomst, der anvendes til  \r\n\r\n beregning af indkomstskat efter personskattelovens § 7, dog før de deri  \r\n\r\n nævnte bundfradrag og fradrag for grundbeløb, og aktieindkomst, der beskattes  \r\n\r\n efter personskattelovens § 8 a, stk. 2. </P>  \r\n\r\n<P CLASS=STK> <I>Stk. 5. </I> Opgørelsesperioden for indkomstgrundlaget efter  \r\n\r\n stk. 4 er indkomsten for det senest afsluttede indkomstår. Indkomstgrundlaget  \r\n\r\n anvendes med virkning for det andet kalenderår efter indkomstårets udløb.  \r\n\r\n</P>  \r\n\r\n<P CLASS=STK> <I>Stk. 6. </I> Ved opgørelsen af indkomstgrundlaget efter stk.  \r\n\r\n 3-4 reguleres den personlige indkomst, der indgår i indkomstgrundlaget, med  \r\n\r\n satsreguleringsprocenten, jf. lov om en satsreguleringsprocent, gældende pr.  \r\n\r\n 1. januar i indkomståret, jf. stk. 5, og pr. 1. januar det følgende år. </P>  \r\n\r\n<P CLASS=STK> <I>Stk. 7. </I> Til personer under uddannelse, jf. § 2, stk. 1,  \r\n\r\n nr. 2, uden erhvervsindtægt kan der gives afdragsfrihed, så længe uddannelsen  \r\n\r\n varer. Ved uddannelsens afslutning afskrives et beløb svarende til, hvad der  \r\n\r\n i perioden skulle have været betalt. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ejer ansøgeren på ansøgningstidspunktet en bil,  \r\n\r\n hvortil der er ydet støtte, skal nettoprovenuet ved salget af denne bil enten  \r\n\r\n anvendes til køb af den nye bil og/eller fratrækkes i det nye lån, således at  \r\n\r\n den tilbagebetalingspligtige del nedbringes først. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Der kan ydes et rente- og afdragsfrit lån til  \r\n\r\n betaling af forskellen mellem støtten efter § 4, og bilens anskaffelsespris,  \r\n\r\n når der foreligger ganske særlige forhold i forbindelse med en persons  \r\n\r\n funktionsnedsættelse, fx </P>  \r\n\r\n<UL CLASS=PLAIN-LIST>  \r\n\r\n<LI>1) når funktionsnedsættelsen nødvendiggør indretninger, som kun findes  \r\n\r\n eller hensigtsmæssigt kun kan foretages i en større eller dyrere bil, </LI>  \r\n\r\n<LI>2) når større eller dyrere bil er nødvendig, fordi funktionsnedsættelsen  \r\n\r\n medfører, at ansøgeren ikke eller kun med betydelig vanskelighed kan klare  \r\n\r\n ind- og udstigning eller placering i bilen, eller </LI>  \r\n\r\n<LI>3) når større eller dyrere bil er nødvendig for at medbringe nødvendige  \r\n\r\n hjælpemidler i bilen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Lånet efter stk. 1 fastsættes på grundlag af  \r\n\r\n prisen på den billigste og bedst egnede bil og nedskrives med 1/72 månedligt  \r\n\r\n fra bilens registrering. </P>  \r\n\r\n<P CLASS=STK> <I>Stk. 3. </I> Ejer ansøgeren på ansøgningstidspunktet en bil,  \r\n\r\n hvortil der er ydet støtte, skal nettoprovenuet ved salget af denne bil  \r\n\r\n fratrækkes i lånet efter stk. 1. Et eventuelt overskydende beløb fratrækkes i  \r\n\r\n lånet efter § 4. </P>  \r\n\r\n<P CLASS=STK> <I>Stk. 4. </I> Særlige indretninger, som bilen efterfølgende  \r\n\r\n forsynes med på grund af ansøgerens helbredstilstand, ydes som tilskud, jf. §  \r\n\r\n 9. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Der kan tidligst ydes støtte 6 år efter  \r\n\r\n registreringen til udskiftning af bil, hvortil der er ydet støtte. </P>  \r\n\r\n<P CLASS=STK> <I>Stk. 2. </I> Der kan dog ydes støtte før 6 års periodens  \r\n\r\n udløb, </P>  \r\n\r\n<UL CLASS=PLAIN-LIST>  \r\n\r\n<LI>1) når det ved erklæring fra Statens Bilinspektion dokumenteres, at  \r\n\r\n udskiftning af bilen er nødvendig, eller </LI>  \r\n\r\n<LI>2) når bilen er totalskadet, eller </LI>  \r\n\r\n<LI>3) når bilen ikke længere er egnet på grund af en ændring af ansøgerens  \r\n\r\n funktionsevne. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Ved udskiftning efter stk. 2 skal  \r\n\r\n nettoprovenuet ved salget af bilen eller ved udbetaling af bilens  \r\n\r\n forsikringssum anvendes til indfrielse af lån efter §§ 4 og 6. En eventuel  \r\n\r\n udækket restgæld afskrives, medmindre der er givet henstand efter § 15, eller  \r\n\r\n lånet er misligholdt, jf. § 13. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Efter § 16 i lov om vægtafgift af motorkøretøjer  \r\n\r\n m.v. er amtskommunen bemyndiget til at bevilge fritagelse for vægtafgift, når  \r\n\r\n ansøgeren opfylder betingelserne i denne bekendtgørelse for støtte til køb af  \r\n\r\n bil eller betaling af registreringsafgift efter § 16. </P>  \r\n\r\n<P CLASS=STK> <I>Stk. 2. </I> Efter § 7, stk. 2, i lov om afgift efter  \r\n\r\n brændstofforbrug for visse personbiler er amtskommunen endvidere bemyndiget  \r\n\r\n til at træffe afgørelse om fritagelse for afgift efter brændstofforbrug, hvis  \r\n\r\n bilen er benzindreven, og nedsættelse af afgiften til 35 pct. af  \r\n\r\n afgiftsbeløbene for dieselbiler, hvis bilen er dieseldreven. Det er en  \r\n\r\n betingelse for afgiftsfritagelse og </P>  \r\n\r\n<P>- nedsættelse, at ansøgeren opfylder betingelserne i denne bekendtgørelse  \r\n\r\n om støtte til køb af bil eller betaling af registreringsafgift efter § 16.  \r\n\r\n</P>  \r\n\r\n<P>Særlige indretninger mv. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Der kan ydes tilskud til nødvendig indretning af  \r\n\r\n en bil, herunder til aggregater, uanset om der kan ydes støtte til  \r\n\r\n anskaffelse af bil efter §§ 1-2. Tilskud er betinget af, at bilen tilhører  \r\n\r\n ansøgeren eller en anden person inden for husstanden, og at bilen ikke er  \r\n\r\n forsynet med indretningen fra fabrikken. </P>  \r\n\r\n<P CLASS=STK> <I>Stk. 2. </I> Tilskud til automatisk transmission, der udgør  \r\n\r\n 16.000 kr., er dog betinget af, at bilen er under 1 år og er forsynet med  \r\n\r\n indretningen fra fabrikken. </P>  \r\n\r\n<P CLASS=STK> <I>Stk. 3. </I> Der kan normalt tidligst ydes tilskud efter 6  \r\n\r\n år til lignende indretning af en bil. </P>  \r\n\r\n<P CLASS=STK> <I>Stk. 4. </I> Amtskommunen kan bemyndige kommunen til at  \r\n\r\n bevilge tilskud efter stk. 1-2, når politiet har krævet særlige indretninger  \r\n\r\n i bilen. </P>  \r\n\r\n<P>Tilskud til kørekort </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Der kan ydes tilskud til betaling af  \r\n\r\n køreundervisning af ansøgeren og til lægeerklæring i forbindelse med støtte  \r\n\r\n til køb af bil eller i forbindelse med fornyelse af kørekort af  \r\n\r\n helbredsmæssige årsager, når betingelserne for støtte til køb af bil i øvrigt  \r\n\r\n er opfyldt. Der kan endvidere ydes tilskud til betaling af køreundervisning  \r\n\r\n af en person, der godkendes som chauffør for en person under 18 år, der  \r\n\r\n opfylder betingelserne for støtte til køb af bil. </P>  \r\n\r\n<P CLASS=STK> <I>Stk. 2. </I> Hvis køreundervisningen skal finde sted i  \r\n\r\n ansøgerens egen bil på grund af dennes særlige indretning, kan der ydes  \r\n\r\n tilskud til betaling af på- og afmontering af skolepedaler. </P>  \r\n\r\n<P>Vilkår for støtten </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Som vilkår for lån efter §§ 4 og 6 gælder: </P>  \r\n\r\n<UL CLASS=PLAIN-LIST>  \r\n\r\n<LI>1) Lånet skal anvendes til køb af fabriksny bil. </LI>  \r\n\r\n<LI>2) Bilen skal registreres i navnet på den person, der har modtaget  \r\n\r\n støtte. </LI>  \r\n\r\n<LI>3) Centralregistret for motorkøretøjer registrerer bilen med en klausul  \r\n\r\n om, at ejer/brugerskifte inden 6 år efter registreringen kun kan finde sted  \r\n\r\n efter forudgående tilladelse fra amtskommunen. </LI>  \r\n\r\n<LI>4) Bilen skal holdes kaskoforsikret for den fulde værdi. </LI>  \r\n\r\n<LI>5) De helbredsmæssige og eventuelle erhvervs- eller uddannelsesmæssige  \r\n\r\n forudsætninger for støtte skal fortsat være til stede, jf. §§ 1-2. </LI>  \r\n\r\n<LI>6) Bilen skal i videst muligt omfang anvendes til at dække det totale  \r\n\r\n kørselsbehov for personen, der har modtaget støtte. </LI>  \r\n\r\n<LI>7) Bilen må ikke overdrages, udlejes, udlånes i længere tid m.v. </LI>  \r\n\r\n<LI>8) Bilen må ikke stilles som pant eller anden form for sikkerhed for  \r\n\r\n gæld, som ikke vedrører den. </LI>  \r\n\r\n<LI>9) De fastsatte afdragsvilkår skal overholdes. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Der kan dog uanset bestemmelsen i stk. 1, nr.  \r\n\r\n 1, ydes støtte til bil, som ansøgeren eller en anden person i husstanden har  \r\n\r\n købt fabriksny indenfor det sidste år. Støtten ydes med virkning fra bilens  \r\n\r\n første registrering. </P>  \r\n\r\n</DIV>  \r\n\r\n<P CLASS=PUNKT> <B>12.</B> Som vilkår for afgiftsfritagelse og -nedsættelse,  \r\n\r\n jf. § 8, gælder: </P>  \r\n\r\n<UL CLASS=PLAIN-LIST>  \r\n\r\n<LI>1) Bilen skal være registreret i ansøgerens navn. </LI>  \r\n\r\n<LI>2) Endvidere gælder de § 11, stk. 1, nr. 5-7, nævnte vilkår. </LI>  \r\n\r\n</UL>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Hvis de i §§ 11-12 nævnte vilkår ikke  \r\n\r\n overholdes, afgiver kommunen indstilling til amtskommunen, om lånet skal  \r\n\r\n opsiges og afgiftsfritagelsen, jf. § 8, bortfalde. </P>  \r\n\r\n<P CLASS=STK> <I>Stk. 2. </I> Træffer amtskommunen afgørelse om støttens  \r\n\r\n bortfald, skal restgælden efter §§ 4 og 6 indfries og afgiftsfritagelsen  \r\n\r\n efter § 8 bortfalde med udgangen af den måned, der følger efter den måned,  \r\n\r\n hvor ansøgeren har fået meddelelse om afgørelsen. </P>  \r\n\r\n<P CLASS=STK> <I>Stk. 3. </I> Stk. 1 og 2 finder tilsvarende anvendelse, hvis  \r\n\r\n bilen medtages til udlandet i strid med § 8 i Socialministeriets  \r\n\r\n bekendtgørelse om betingelser for i særlige tilfælde at få hjælp efter lov om  \r\n\r\n social service under midlertidige ophold i udlandet. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> En person, der ønsker at indfri lån før 6-års  \r\n\r\n periodens udløb, skal betale hele restgælden, herunder også en forholdsmæssig  \r\n\r\n del af eventuelle afdragsfri lån. </P>  \r\n\r\n<P CLASS=STK> <I>Stk. 2. </I> Hvis en person, der har modtaget støtte til  \r\n\r\n bil, dør, forfalder restgælden efter § 4 og § 6 til betaling. Hvis bilens  \r\n\r\n værdi ved salg ikke dækker gælden, afskrives den udækkede del af lånet. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Kommunen træffer afgørelse om henstand med  \r\n\r\n tilbagebetaling og eftergivelse af lån ved manglende betalingsevne på grund  \r\n\r\n af sygdom, arbejdsløshed m.v. </P>  \r\n\r\n<P CLASS=STK> <I>Stk. 2. </I> Er der i medfør af § 13, stk. 2, truffet  \r\n\r\n afgørelse om indfrielse af restgæld, kan kommunen dog fastsætte en  \r\n\r\n afdragsordning. Bestemmelsen i stk. 1 finder i øvrigt tilsvarende anvendelse.  \r\n\r\n</P>  \r\n\r\n<P>Støtte til bil, der medtages fra udlandet af ejeren </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Der kan ydes et rente- og afdragsfrit lån til  \r\n\r\n betaling af registreringsafgift til personer, der ved indrejse her i landet  \r\n\r\n medbringer en bil, når betingelserne i §§ 1-2 i øvrigt er opfyldt. </P>  \r\n\r\n<P CLASS=STK> <I>Stk. 2. </I> Lånet kan ikke overstige det beløb, der skal  \r\n\r\n nedskrives ved beregning af støtte efter § 4, stk. 1-6. </P>  \r\n\r\n<P CLASS=STK> <I>Stk. 3. </I> Lånet efter stk. 1 nedskrives med 1/48  \r\n\r\n månedligt fra bilens registrering her i landet. </P>  \r\n\r\n<P CLASS=STK> <I>Stk. 4. </I> Hvis Skatteministeriet har tilladt, at  \r\n\r\n registreringsafgiften betales efter særlige regler, finder stk. 1-3  \r\n\r\n tilsvarende anvendelse med de ændringer i udbetalingen og nedskrivningen af  \r\n\r\n lånet, som følger af de særlige regler. </P>  \r\n\r\n<P CLASS=STK> <I>Stk. 5. </I> Bestemmelserne i § 7 og §§ 11-15 finder  \r\n\r\n tilsvarende anvendelse, dog således at de angivne tidsrum på 6 år nedsættes  \r\n\r\n til 4 år. </P>  \r\n\r\n<P>Kompetence- og klageregler m.v. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Afgørelser i henhold til denne bekendtgørelse  \r\n\r\n træffes med de undtagelser, der fremgår af § 15, af amtskommunen. </P>  \r\n\r\n<P CLASS=STK> <I>Stk. 2. </I> Afgørelserne kan inden 4 uger efter at klageren  \r\n\r\n har fået meddelelse om afgørelsen, indbringes for det sociale nævn. Det  \r\n\r\n sociale nævns afgørelse er endelig. Den Sociale Ankestyrelse kan dog optage  \r\n\r\n en sag af principiel eller generel betydning til behandling, jf. § 63 i lov  \r\n\r\n om retssikkerhed og administration på det sociale område. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Bevilling om støtte efter denne bekendtgørelse  \r\n\r\n bortfalder efter 6 måneder, hvis den ikke er udnyttet. Amtskommunen kan dog  \r\n\r\n forlænge gyldighedsperioden, når særlige forhold gør sig gældende. </P>  \r\n\r\n<P CLASS=STK> <I>Stk. 2. </I> Støtten beregnes på grundlag af ansøgerens  \r\n\r\n indkomst og indkomst- og beløbsgrænserne for lån og tilskud på tidspunktet  \r\n\r\n for bevillingens udnyttelse, jf. § 4, stk. 1-4, og § 9, stk. 2. </P>  \r\n\r\n<P CLASS=STK> <I>Stk. 3. </I> Hvis ansøgerens indkomst på  \r\n\r\n udnyttelsestidspunktet vedvarende er forøget med mere end 20 pct. eller  \r\n\r\n nedsat med mere end 5 pct. i forhold til det opgjorte indkomstgrundlag, jf. §  \r\n\r\n 4, skal ansøgerens ændrede økonomiske forhold lægges til grund for  \r\n\r\n beregningen af støtten. Ændringer i ansøgerens økonomiske forhold, der sker  \r\n\r\n efter udnyttelsestidspunktet, medfører ikke ændringer i beregningen af  \r\n\r\n støtten. </P>  \r\n\r\n<P>Reguleringsbestemmelse </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> De beløb, der er nævnt i § 4 og § 9, stk. 2,  \r\n\r\n reguleres een gang årligt med satsreguleringsprocenten, jf. lov om en  \r\n\r\n satsreguleringsprocent. Beløbene i § 4 afrundes til nærmeste kronebeløb, der  \r\n\r\n er deleligt med 1000. Beløbet i § 9, stk. 2, afrundes til nærmeste  \r\n\r\n kronebeløb, der er deleligt med 100. </P>  \r\n\r\n<P>Ikrafttrædelses- og overgangsbestemmelser </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Bekendtgørelsen træder i kraft den 1. juli  \r\n\r\n 1998. </P>  \r\n\r\n<P CLASS=STK> <I>Stk. 2. </I> Samtidig bortfalder bekendtgørelse nr. 886 af  \r\n\r\n 11. december 1986 om støtte til køb af bil efter bistandslovens § 58. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Bestemmelserne i denne bekendtgørelse finder  \r\n\r\n anvendelse på bevillinger, der er ydet efter de hidtil gældende regler, men  \r\n\r\n ikke udnyttet ved bekendtgørelsens ikrafttræden. </P>  \r\n\r\n<P CLASS=STK> <I>Stk. 2. </I> Sager efter de hidtil gældende regler, hvor  \r\n\r\n kommunalbestyrelserne har truffet afgørelse eller har afgivet indstilling til  \r\n\r\n revaliderings- og pensionsnævnene senest den 30. juni 1998, og som ikke er  \r\n\r\n afgjort af revaliderings- og pensionsnævnene eller de sociale ankenævn senest  \r\n\r\n denne dato, afgøres af de sociale nævn. Sagerne afgøres og kan påklages efter  \r\n\r\n de hidtil gældende regler. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialministeriet, den 19. februar 1998  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Karen Jespersen </P>  \r\n\r\n<P CLASS=MINISTER ALIGN=RIGHT>/ Peter Duus </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/03/1998"
        },
        {
            "displayName": "Accession",
            "displayValue": "B19980012205"
        },
        {
            "displayName": "Entydig dokumentidentifikation",
            "displayValue": "CM046683"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "24/02/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "122"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "19/02/1998"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Socialmin., 7. kt., j.nr. 5010-1447"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}