{
    "id": 155133,
    "title": "Ankestyrelsens principafgørelse O-98-95 om kontanthjælp - aktivering - udmåling - højskole - fradrag for indtægter - fradrag for tilskud",
    "documentTypeId": "240",
    "isSagsforlobPeriodValid": true,
    "shortName": "KEN nr 9232 af 15/09/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-98-95 om kontanthjælp - aktivering - udmåling - højskole - fradrag for indtægter - fradrag for tilskud</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Tilskud fra en fagforening til højskoleophold skulle fradrages i ansøgers kontanthjælp, da der ikke var tale om en skattefri ydelse fra en godkendt fond eller lignende.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 38, stk. 1</p>\r\n<p>Lov om aktiv socialpolitik - lovbekendtgørelse nr. 1460 af 12. december 2007 - § 33, stk. 1, nr. 4</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ansøger på 18 år, der var hjemmeboende og uden forsørgerpligter, oplyste i forbindelse med ansøgning om kontanthjælp sin kommune om, at hun var optaget på en højskole, hvor hun skulle starte en måned senere.</p>\r\n<p>Samtidig oplyste hun, at hun havde ansøgt om et legat i forbindelse med højskoleopholdet.</p>\r\n<p>Socialforvaltningen godkendte højskoleopholdet som tilbud efter lov om kommunal aktivering og bevilgede hende hjælp svarende til taksten for unge hjemmeboende.</p>\r\n<p>Ansøger oplyste 2 måneder senere, at hun var bevilget det ansøgte tilskud, og at dette udbetaltes med 800 kr. månedligt.</p>\r\n<p>Kommunen foretog herefter fradrag i ansøgers kontanthjælp svarende til dette beløb.</p>\r\n<p>Ankenævnet fandt ved sin afgørelse ikke grundlag for at ændre kommunens afgørelse, hvorefter kontanthjælp til ansøger udbetaltes med taksten for hjemmeboende unge.</p>\r\n<p>Nævnet fandt videre, at der ikke var grundlag for at kræve tilbagebetaling af det udbetalte tilskud til højskoleopholdet efter reglerne i bistandslovens § 26, stk. 1, nr. 4, eller foretage modregning i hjælpen efter lovens § 38, så længe kommunen ikke tillige udmålte hjælp til dækning af højskoleopholdet.</p>\r\n<p>Kommunen klagede over afgørelsen under henvisning til, at hjælpen var krævet tilbagebetalt, idet der på ansøgningstidspunktet forelå en formodning om, at ansøger ville få udbetalt en ydelse. Sagen blev behandlet i principielt møde med henblik på afklaring af, om der skal ske fradrag i ansøgers kontanthjælp af tilskuddet, som hun havde fået tildelt efter reglerne i bistandslovens § 38, stk. 2, nr. 3.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen lagde ved afgørelsen til grund, at kommunen havde godkendt højskoleopholdet som foranstaltning efter § 6 i lov omkommunal aktivering, og at ansøger derfor var berettiget til kontant hjælp.</p>\r\n<p>Ankestyrelsen var enig med kommunen og nævnet i, at hjælpen til ansøger skulle beregnes efter bistandslovens takst for unge hjemmeboende.</p>\r\n<p>Ankestyrelsen fandt endvidere, at tilskuddet til højskoleopholdet som ansøger havde fået tildelt, skulle fradrages i ansøgers kontanthjælp efter bistandslovens § 38, stk. 1.</p>\r\n<p>Afgørelsen begrundedes med, at der var tale om en indtægt, der beskattedes som B-indkomst og således ikke en ydelse, der var omfattet af § 38, stk. 2, nr. 3.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 29. april 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19950923225"
        },
        {
            "displayName": "Entydig dokumentidentifikation",
            "displayValue": "BS007928"
        },
        {
            "displayName": "Dato for indlæggelse",
            "displayValue": "04/09/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9232"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/09/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20703-94"
        },
        {
            "displayName": "Stikord",
            "displayValue": "O-98-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}