{
    "id": 157605,
    "title": "Ankestyrelsens principafgørelse P-6-95 om folkepension - beregning - bortgivelse - forhøjelse af indtægtsgrundlaget",
    "documentTypeId": "240",
    "isSagsforlobPeriodValid": true,
    "shortName": "KEN nr 9380 af 15/03/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-6-95 om folkepension - beregning - bortgivelse - forhøjelse af indtægtsgrundlaget</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 2 sager om forhøjelse af indtægtsgrundlaget ved beregning af folkepension på grund af bortgivelse af formue.</p>\r\n   <p class=\"TekstGenerel\">Forhøjelsen vedvarer i 10 år, og indtægtsgrundlaget forhøjes med 8% uanset det gældende renteniveau.</p>\r\n   <p class=\"TekstGenerel\">At den bortgivne formue efterfølgende viste sig værdiløs, kunne ikke medføre en ændret beregning.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 521 af 16. juni 1994 - § 28, stk. 3, nr. 4</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialstyrelsens vejledning nr. 6 af 29. oktober 1990 om social pension - pkt. 121-125</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Pr. 1. august 1993 bortgav en kvindelig folkepensionist 200.000 kr. til hvert af sine 3 børn. Ved beregning af hendes folkepension tillagde kommunen fra 1. august 1993 en fiktiv renteindtægt på 46.080 kr. hidrørende fra bortgivelse af formuen. Kommunen oplyste samtidig, at forhøjelsen ville vedvare i 10 år.</p>\r\n<p>Nævnet tiltrådte kommunes afgørelse. Nævnet fandt, at kommunens beregning, hvorefter indtægtsgrundlaget var forhøjet med 8% af det beløb, hvoraf der er beregnet gaveafgift, var i overensstemmelse med pensionslovgivningens regler for bortgivelse af formue.</p>\r\n<p>I klagen anførte ansøgeren bl.a., at procentsatsen på 8% ikke var i overensstemmelse med den gældende diskonto samt, at formuleringen i bekendtgørelsen var en kan-regel og ikke en skal-regel.</p>\r\n<p>Sagen blev behandlet i principielt møde med henblik på afklaring af, om der skal ske forhøjelse i 10 år, og om procentsatsen kan fraviges.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøgerens gave på 200.000 kr. til hvert af hendes 3 børn var omfattet af pensionslovens § 28 samt § 27 i Socialministeriets dagældende bekendtgørelse nr. 903 af 29. november 1993.</p>\r\n<p>Ankestyrelsen havde herved lagt vægt på, at gavedispositionen var omfattet af § 44 i bekendtgørelse nr. 712 af 15. oktober 1991 af lov om afgift af gave.</p>\r\n<p>Det følger af dagældende bekendtgørelse om social pension § 28, nu § 23, at indtægtsgrundlaget forhøjes med 8% af det beløb, som Told- og Skatteregionen beregner gaveafgift af, og at forhøjelsen vedvarer i indtil 10 år fra det tidspunkt, hvor dispositionen er foretaget.</p>\r\n<p>Ankestyrelsen fandt, at sådan som reglerne er udformet i bekendtgørelsen, var der ikke hjemmel til at fravige den fastsatte procentsats på 8%, som fortsat er gældende, jf. den nugældende bekendtgørelses § 23.</p>\r\n<p>Ankestyrelsen fandt desuden, at perioden, hvori indtægtsgrundlaget forhøjes, ikke kan sættes til mindre end 10 år regnet fra det tidspunkt, hvor bortgivelsen fandt sted, idet pensionslovens § 28, stk. 3, nr. 4, er formuleret således, at der foretages tillæg for fiktiv indtægt af beløb, hvormed pensionisten har forringet sin økonomiske stilling ved bortgivelse eller lignende dispositioner i løbet af de seneste 10 år.</p>\r\n<p>Ankestyrelsen tiltrådte således nævnets afgørelse.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>En 76-årig folkepensionist bortgav i efteråret 1991 til 4 børnebørn aktier til en samlet værdi af 185.600 kr. Først på året 1992 viste det sig, at aktierne intet var værd.</p>\r\n<p>Folkepensionen for 1994 var beregnet ud fra selvangivelsen for 1992 samt den fiktive indtægt. Pensionisten fik udbetalt grundbeløbet med 3.682 kr. og pensionstillæg med 1.181 kr.</p>\r\n<p>Pensionisten rettede henvendelse til kommunen, da der ved opgørelse af indtægtsgrundlaget til brug ved beregningen af pensionen var medtaget fiktiv indtægt, som skyldtes bortgivelsen af aktier, der nu intet var værd. Kommunen meddelte, at der kunne omregnes, såfremt gaveafgiftsberegningen blev ændret.</p>\r\n<p>Nævnet fandt, at pensionisten ved bortgivelserne havde forringet sin formuestatus på en sådan måde, at han var omfattet af reglerne om forhøjelse af indtægtsgrundlaget, uanset at det var gjort gældende, at aktierne efterfølgende var blevet værdiløse.</p>\r\n<p>I klagen anførte ansøgeren bl.a., at der ifølge Told- og Skattestyrelsen ikke var mulighed for at ændre gaveafgiftsberegningen på nuværende tidspunkt.</p>\r\n<p>Sagen blev behandlet i principielt møde med henblik på afklaring af, om den omstændighed, at det bortgivne formueaktiv efterfølgende bliver værdiløst, kan medføre en ændret opgørelse af beregningsgrundlaget.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ligesom nævnet, at bortgivelsen af aktier var omfattet af pensionslovens § 28 og § 27, nr. 1, i Socialministeriets dagældende bekendtgørelse nr. 903 af 29. november 1993.</p>\r\n<p>Ankestyrelsen lagde herved vægt på, at gavedispositionen var omfattet af § 44 i bekendtgørelse nr. 712 af 15. oktober 1991 af lov om afgift af arv og gave.</p>\r\n<p>Det følger heraf, at indtægtsgrundlaget forhøjes med 8% af det beløb, som Told- og Skatteregionen beregner gaveafgift af, jf. dagældende bekendtgørelse § 28, stk. 1, og at forhøjelsen af indtægtsgrundlaget vedvarer i indtil 10 år fra det tidspunkt, hvor dispositionen er foretaget.</p>\r\n<p>Ankestyrelsen fandt, at sådan som reglerne er udformet i lovens § 28 samt dagældende bekendtgørelse §§ 27-29, var der ikke hjemmel til at skønne over, hvilken værdi den bortgivne formue efterfølgende får, idet det efter reglen i § 28, stk. 1, er afgørende, hvilket beløb Told- og Skatteregionen beregner gaveafgift af.</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19950938025"
        },
        {
            "displayName": "Entydig dokumentidentifikation",
            "displayValue": "BS010391"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9380"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/03/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20389-9420908-94"
        },
        {
            "displayName": "Stikord",
            "displayValue": "P-6-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}