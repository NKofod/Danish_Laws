{
    "id": 56621,
    "title": "Cirkulære om socialt kapitel, (* 1) (* 2) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6560 af 18/07/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om socialt kapitel, (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P> <B>INDHOLD </B></P>  \r\n\r\n<P>CIRKULÆRE </P>  \r\n\r\n<P CLASS=PUNKT> <B>1.</B> Indledning </P>  \r\n\r\n<P CLASS=PUNKT> <B>2.</B> Intensiveret anvendelse af eksisterende ordninger  \r\n\r\n</P>  \r\n\r\n<P CLASS=PUNKT> <B>3.</B> Lokale aftaler for allerede ansatte samt  \r\n\r\n førtidspensionister </P>  \r\n\r\n<P CLASS=PUNKT> <B>4.</B> Samarbejdsudvalgets rolle </P>  \r\n\r\n<P CLASS=PUNKT> <B>5.</B> Generelle bemærkninger </P>  \r\n\r\n<P CLASS=PUNKT> <B>6.</B> Vejledning </P>  \r\n\r\n<P CLASS=PUNKT> <B>7.</B> Ikrafttræden </P>  \r\n\r\n<P> <B>Bilag 1</B> Aftale om lokale aftaler om job på særlige vilkår. </P>  \r\n\r\n<P> <B>CIRKULÆRE </B></P>  \r\n\r\n<P>OM SOCIALT KAPITEL </P>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Som et led i resultatet af forhandlingerne mellem Finansministeriet og  \r\n\r\n Centralorganisationernes Fællesudvalg (CFU) pr. 1. april 1995 var parterne  \r\n\r\n enige om at gøre en fælles indsats for at øge beskæftigelsen ved statens  \r\n\r\n institutioner og virksomheder for personer, der har vanskeligt ved at opnå en  \r\n\r\n placering på arbejdsmarkedet. Endvidere ønskede man at sikre, at allerede  \r\n\r\n ansatte kan bevare beskæftigelse i institutionen/virksomheden uanset  \r\n\r\n forringet arbejdsevne. </P>  \r\n\r\n<P>Dette cirkulære omhandler en opfordring til intensiveret anvendelse af  \r\n\r\n eksisterende ordninger. Endvidere er vedlagt aftale af 3. juli 1995 mellem  \r\n\r\n Finansministeriet og CFU om lokale aftaler om job på særlige vilkår. Aftalen  \r\n\r\n omfatter allerede ansatte, hvis arbejdsevne er forringet af helbredsmæssige  \r\n\r\n og/eller sociale årsager, samt førtidspensionister. Der gives hjemmel til  \r\n\r\n ansættelse af de pågældende persongrupper på særlige løn og ansættelsesvilkår  \r\n\r\n mv. Aftalen er optaget som bilag til cirkulæret. </P>  \r\n\r\n<P CLASS=PUNKT> <B>2.</B> Intensiveret anvendelse af eksisterende ordninger  \r\n\r\n</P>  \r\n\r\n<P>Det henstilles, at institutionen/virksomheden efterkommer ønsker fra  \r\n\r\n ansatte om at måtte overgå til delefterløn eller delpension, herunder  \r\n\r\n eventuelle ønsker om ændret arbejdsindhold e.l. </P>  \r\n\r\n<P>Der opfordres endvidere til, at institutionen/virksomheden øger  \r\n\r\n beskæftigelsesmulighederne for personer omfattet af eksisterende social- og  \r\n\r\n arbejdsmarkedspolitiske beskæftigelses-/aktiveringsordninger. Der er tale om  \r\n\r\n følgende grupper: </P>  \r\n\r\n<P>* Kontanthjælpsmodtagere, der er omfattet af tilbud om aktivering i form  \r\n\r\n af jobtræning og individuel jobtræning i henhold til lov om kommunal  \r\n\r\n aktivering. </P>  \r\n\r\n<P>* Modtagere af arbejdsløshedsdagpenge, der er omfattet af tilbud om  \r\n\r\n aktivering i form af jobtræning og individuel jobtræning i henhold til lov om  \r\n\r\n en aktiv arbejdsmarkedspolitik. </P>  \r\n\r\n<P>* Personer, der er omfattet af tilbud om beskyttet beskæftigelse i henhold  \r\n\r\n til bistandslovens § 91 &#187;50/50-ordninger&#171;, jf. Socialministeriets  \r\n\r\n cirkulære af 14. december 1993 om ændring af cirkulære om bistandslovens  \r\n\r\n bestemmelser om institutioner under amtskommunerne. Der er tale om personer,  \r\n\r\n hvor genoptræning til fuld arbejdsevne inden for en rimelig periode ikke er  \r\n\r\n mulig, men hvor erhvervsevnen heller ikke er så begrænset, at der kan  \r\n\r\n tilkendes førtidspension. </P>  \r\n\r\n<P>* Førtidspensionister, der er omfattet af tilbud om beskyttet  \r\n\r\n beskæftigelse i henhold til bistandslovens § 91 &#187;1/3-ordninger&#171; jf.  \r\n\r\n Socialministeriets ovennævnte cirkulære. </P>  \r\n\r\n<P>* Personer, som er delvist uarbejdsdygtige, omfattet af sygedagpengeloven,  \r\n\r\n lovbekendtgørelse nr. 549 af 23. juni 1994, § 5. </P>  \r\n\r\n<P>* Personer med nedsat erhvervsevne omfattet af bestemmelserne i  \r\n\r\n bistandslovens § 43 om revalidering. </P>  \r\n\r\n<P CLASS=PUNKT> <B>3.</B> Lokale aftaler for allerede ansatte samt  \r\n\r\n førtidspensionister </P>  \r\n\r\n<P>Der er skabt hjemmel til, at der lokalt på institutionen/virksomheden kan  \r\n\r\n indgås aftale om, at følgende personer kan tilbydes arbejde på særlige  \r\n\r\n overenskomstmæssige vilkår, herunder særlige løn- og arbejdsvilkår: </P>  \r\n\r\n<P>* Allerede ansatte medarbejdere, hvis arbejdsevne er forringet af  \r\n\r\n helbredsmæssige og/eller sociale årsager, og som selv ønsker at overgå til  \r\n\r\n ansættelse på særlige vilkår. Hensigten er at fastholde disse medarbejdere i  \r\n\r\n beskæftigelse på institutionen/virksomheden uanset forringet arbejdsevne. Der  \r\n\r\n sker ikke herved nogen ændring i praksis og regelanvendelse for så vidt angår  \r\n\r\n tjenestemænd, der har fået forringet deres erhvervsevne. </P>  \r\n\r\n<P>* Førtidspensionister. Ansættelsen skal ses som et alternativ til  \r\n\r\n beskyttet beskæftigelse, jf. punkt 2. </P>  \r\n\r\n<P>Det er en forudsætning for indgåelse af lokale aftaler, at der på  \r\n\r\n institutionen/virksomheden fastlægges principper for, hvilket arbejdsindhold  \r\n\r\n og arbejdsomfang der kan varetages af personer på særlige overenskomstvilkår,  \r\n\r\n jf. aftalens § 4. Det bør normalt ske i samarbejdsudvalgsregi, jf. punkt 4.  \r\n\r\n</P>  \r\n\r\n<P>De lokale aftaler indgås efter retningslinierne i aftalen om lokale  \r\n\r\n aftaler om job på særlige vilkår. </P>  \r\n\r\n<P>Lokale aftaler fremsendes til orientering til den forhandlingsberettigede  \r\n\r\n organisation. </P>  \r\n\r\n<P CLASS=PUNKT> <B>4.</B> Samarbejdsudvalgets rolle </P>  \r\n\r\n<P>Der vil blive indgået en tillægsaftale til samarbejdsaftalen, som vil  \r\n\r\n indeholde en forpligtelse for enhver institution/virksomhed til i  \r\n\r\n samarbejdsudvalgsregi: </P>  \r\n\r\n<P>- løbende at undersøge mulighederne for at integrere grupper, der har  \r\n\r\n vanskeligt ved at få en placering på arbejdsmarkedet bl.a. via brug af de  \r\n\r\n social- og arbejdsmarkedspolitiske ordninger. </P>  \r\n\r\n<P>- løbende at undersøge mulighederne for at etablere job på særlige vilkår,  \r\n\r\n jf. aftalen om lokale aftaler om job på særlige vilkår. </P>  \r\n\r\n<P>- at fastlægge generelle retningslinjer for udformning af job på særlige  \r\n\r\n vilkår (arbejdsindhold, antal stillinger, der kan besættes på særlige vilkår  \r\n\r\n mv.), hvis det besluttes at etablere sådanne på baggrund af  \r\n\r\n samarbejdsudvalgets løbende undersøgelser. </P>  \r\n\r\n<P>Centralrådet for statens samarbejdsudvalg vil udsende nærmere information  \r\n\r\n herom. </P>  \r\n\r\n<P>Ministerområderne anmodes om at give tilbagemelding om resultatet af  \r\n\r\n samarbejdsudvalgenes drøftelser til Centralrådet <B>senest den 1. april  \r\n\r\n 1996</B> . Tilbagemeldingerne udgør et vigtigt led i Finansministeriets og  \r\n\r\n CFU's opfølgende arbejde og dermed i det fremtidige arbejde med at forbedre  \r\n\r\n ordningen. </P>  \r\n\r\n<P CLASS=PUNKT> <B>5.</B> Generelle bemærkninger </P>  \r\n\r\n<P>Det er forudsat, at ansættelser, der foretages i henhold til aftalen, ikke  \r\n\r\n må medføre afskedigelse af allerede ansatte. </P>  \r\n\r\n<P>Finansiering af lønudgiften for så vidt angår de eksisterende  \r\n\r\n beskæftigelses-/aktiveringsordninger sker i overensstemmelse med gældende  \r\n\r\n regler, herunder også ydelse af offentlige tilskud. </P>  \r\n\r\n<P>Ansættelser på særlige vilkår af allerede ansatte eller  \r\n\r\n førtidspensionister finansieres som udgangspunkt af  \r\n\r\n institutionen/virksomheden. Der vil dog blive afsat budgetmidler til  \r\n\r\n formålet. </P>  \r\n\r\n<P CLASS=PUNKT> <B>6.</B> Vejledning </P>  \r\n\r\n<P>Der vil senere blive udsendt nærmere vejledning, som bl.a. vil uddybe  \r\n\r\n proceduren omkring indgåelse af lokale aftaler om ansættelse på særlige  \r\n\r\n vilkår for allerede ansatte og førtidspensionister. </P>  \r\n\r\n<P>Desuden vil vejledningen omfatte en beskrivelse af de eksisterende  \r\n\r\n ordninger, herunder om lovgrundlag, rekruttering og finansiering samt  \r\n\r\n tilskudsmuligheder. </P>  \r\n\r\n<P>Det vil være hensigtsmæssigt, hvis institutioner og virksomheder allerede  \r\n\r\n nu igangsætter arbejdet med at følge op på cirkulæret og aftalen, selv om  \r\n\r\n vejledningen og tillægsaftalen til samarbejdsaftalen først udsendes senere.  \r\n\r\n</P>  \r\n\r\n<P CLASS=PUNKT> <B>7.</B> Ikrafttræden </P>  \r\n\r\n<P>Cirkulæret træder i kraft 1. april 1995. </P>  \r\n\r\n<P>Finansministeriet </P>  \r\n\r\n<P>Den 18. juli 1995 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P> <B>Charlotte Markussen</B>  </P>  \r\n\r\n<P> <B>Bilag 1 </B></P>  \r\n\r\n<P>AFTALE </P>  \r\n\r\n<P>OM LOKALE AFTALER OM JOB PÅ SÆRLIGE VILKÅR (Socialt kapitel) </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Aftalen vedrører indgåelse af lokale aftaler om  \r\n\r\n job på særlige vilkår herunder særlige løn og øvrige ansættelsesvilkår mv.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Aftalen omfatter </P>  \r\n\r\n<P>* allerede ansatte medarbejdere, hvis arbejdsevne er forringet af  \r\n\r\n helbredsmæssige og/eller sociale årsager, og som selv ønsker beskæftigelse på  \r\n\r\n særlige vilkår, samt førtidspensionister. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ansættelse af de i § 2 omfattede personer sker i  \r\n\r\n henhold til pågældende organisationsaftale(r)s/overenskomst(er)s bestemmelser  \r\n\r\n suppleret med en lokal aftale indgået på institutionen/virksomheden mellem  \r\n\r\n ledelse og tillidsrepræsentant(er). </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Den lokale aftale kan fravige  \r\n\r\n organisationsaftalernes/overenskomsternes almindelige bestemmelser om løn og  \r\n\r\n arbejdsvilkår. Forudsætningen for en sådan fravigelse er, at der på  \r\n\r\n institutionen/virksomheden er taget stilling til, hvilket arbejde der kan  \r\n\r\n udføres efter aftalen, samt i hvilket omfang der kan etableres job på særlige  \r\n\r\n vilkår. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Lokale aftaler skal fremsendes til den  \r\n\r\n forhandlingsberettigede organisation. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Lokale aftaler kan, medmindre andet er bestemt i  \r\n\r\n aftalen, opsiges til bortfald med 6 måneders varsel. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Hvis der ikke kan opnås enighed om indgåelse af  \r\n\r\n en lokal aftale, kan uoverensstemmelsen behandles fagretligt ved afholdelse  \r\n\r\n af et mæglingsmøde, jf. pågældende hovedaftale(r). Hvis der ikke kan opnås  \r\n\r\n enighed ved forhandling mellem parterne, kan sagen ikke videreføres. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Uoverensstemmelse vedrørende indgåede lokale  \r\n\r\n aftalers indhold og brud på indgåede lokale aftaler behandles i henhold til  \r\n\r\n (fælles)overenskomstens/(fælles)overenskomsternes almindelige regler herom.  \r\n\r\n</P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ordningen følges løbende af aftaleparterne. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Denne aftale om lokale aftaler om job på  \r\n\r\n særlige vilkår kan opsiges skriftligt af parterne med 3 måneders varsel til  \r\n\r\n den 31. marts, dog tidligst 31. marts 1997. Fra Centralorganisationernes  \r\n\r\n Fællesudvalgs side kan opsigelse dog til enhver tid ske med 3 måneders varsel  \r\n\r\n til udgangen af en måned. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Aftalen har virkning fra den 1. april 1995.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 3. juli 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Statsansattes Kartel Finansministeriet  \r\n\r\n</P>  \r\n\r\n<P ALIGN=CENTER> <B>Ove Hygum</B>  P.M.V.  \r\n\r\n<P CLASS=MINISTER ALIGN=RIGHT>E.B. </P>  \r\n\r\n<B>Carsten Holm</B>  </P>  \r\n\r\n<P>Statstjenestemændenes </P>  \r\n\r\n<P>Centralorganisation II </P>  \r\n\r\n<P> <B>Bjørn Wikkelsøe Jensen</B>  </P>  \r\n\r\n<P>Akademikernes </P>  \r\n\r\n<P>Centralorganisation </P>  \r\n\r\n<P> <B>Søren Vang Rasmussen</B>  </P>  \r\n\r\n<P>Lærernes </P>  \r\n\r\n<P>Centralorganisation </P>  \r\n\r\n<P> <B>Anni Herfort Andersen</B>  </P>  \r\n\r\n<P>Overenskomstansattes </P>  \r\n\r\n<P>Centralorganisation </P>  \r\n\r\n<P> <B>Finn Busse Jensen</B>  </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 2) Omtalt i Personale administrativ Vejledning, kap. 7",
        "(* 1) Udsendt som Fmst.nr. 22/95"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19950656009"
        },
        {
            "displayName": "Entydig dokumentidentifikation",
            "displayValue": "CM015527"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "30/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6560"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "18/07/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Finansministeriet, 12 kontor"
        },
        {
            "displayName": "Ressortministeriets journalnummer",
            "displayValue": "1995-3211/004-26"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}