{
    "id": 211192,
    "title": "Betænkning over Forslag til lov om anlæg af en ny jernbane over Vestfyn",
    "documentTypeId": "420",
    "isSagsforlobPeriodValid": true,
    "shortName": "2019/1 BTL 14",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Transportudvalget den 12. november 2019</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om anlæg af en ny jernbane over Vestfyn</p>\r\n<p class=\"Fremsaetter\">[af transportministeren (Benny Engelbrecht)]:</p>\r\n<p class=\"BetaenkningsTekst1\">1. Ændringsforslag</p>\r\n<p class=\"TekstGenerel\">Enhedslistens medlemmer af udvalget har stillet 1 ændringsforslag til lovforslaget.</p>\r\n<p class=\"BetaenkningsTekst1\">2. Indstillinger</p>\r\n<p class=\"TekstGenerel\">Et <span class=\"Italic\">flertal</span> i udvalget (S, V, DF, RV, SF, KF og LA) indstiller lovforslaget til <span class=\"Italic\">vedtagelse uændret</span>.</p>\r\n<p class=\"TekstGenerel\">Et <span class=\"Italic\">mindretal </span>i udvalget (EL og ALT) indstiller lovforslaget til <span class=\"Italic\">vedtagelse</span> med det stillede ændringsforslag.</p>\r\n<p class=\"TekstGenerel\">Et <span class=\"Italic\">andet mindretal</span> i udvalget (NB) indstiller lovforslaget til <span class=\"Italic\">forkastelse</span> ved 3. behandling. Mindretallet vil stemme imod det stillede ændringsforslag.</p>\r\n<p class=\"TekstGenerel\">Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">3. Politiske bemærkninger</p>\r\n<p class=\"BetaenkningsTekst2\">Enhedslisten</p>\r\n<p class=\"TekstGenerel\">Enhedslistens medlemmer af udvalget byder med glæde en ny bane over Vestfyn velkommen. Banen er et vigtigt element i timemodellen, som Togfonden DK’s projekter baner vejen for. Efter Enhedslistens opfattelse er opgraderingen af jernbaneinfrastrukturen i landet af afgørende betydning for klimaindsatsen og i særdeleshed for at fremme mobiliteten på tværs af landet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Enhedslisten konstaterer, at kapaciteten på jernbanen stort set er opbrugt på Vestfyn. En ny jernbane over Vestfyn vil efter Enhedslistens opfattelse få positiv betydning for regionaltogene mellem Odense og Fredericia. Herved får man en langt bedre mulighed for nu også at realisere det, der kaldes det fynske S-tog, med hurtige og forholdsvis højfrekvente forbindelser mellem Svendborg, Odense, Middelfart, Fredericia, Kolding og Vejle. Den ny jernbane over Vestfyn betyder også, at der bliver flere muligheder for godstog over Vestfyn.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Enhedslistens medlemmer af udvalget har fremsat et ændringsforslag, som betyder, at anlægget af den ny jernbane over Vestfyn igangsættes i 2021. Det er efter Enhedslistens opfattelse vigtigt at få tilvejebragt alle de tiltag, som kan sikre mere klimavenlig transport. Dette er særlig vigtigt set i lyset af regeringens mål om en 70 procentsreduktion af drivhusgasser i 2030.</p>\r\n<p class=\"BetaenkningsTekst2\">Nye Borgerlige</p>\r\n<p class=\"TekstGenerel\">Nye Borgerliges medlem af udvalget stemmer imod lovforslaget om en ny jernbane på Vestfyn. Nye Borgerlige ønsker at prioritere veje over skinner og ser langt hellere, at pengene bruges på gode, rentable vejprojekter og trafikal ligestilling i hele Danmark.</p>\r\n<p class=\"BetaenkningsTekst1\">4. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til § 1</p>\r\n<p class=\"Stiller\">Af et <span class=\"Italic\">mindretal </span>(EL), tiltrådt af et <span class=\"Italic\">mindretal</span> (ALT):</p>\r\n<p class=\"AendringMedNummer\">\r\n   <span class=\"AendringNr\">1)</span> I <span class=\"Italic\">stk. 1</span> ændres »bemyndiges til at anlægge« til: »påbegynder i 2021 anlæg af«.</p>\r\n<p class=\"AendringsBeskrivelse\">[Transportministeren pålægges at påbegynde anlæg af en ny jernbane over Vestfyn i 2021]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Ændringsforslaget pålægger transportministeren i 2021 at påbegynde anlæg af en ny jernbane over Vestfyn, som det er beskrevet i lovforslaget og bemærkningerne til lovforslaget. Med vedtagelse af dette ændringsforslag følger også, at Togfonden DK's partier vil afsætte 147 mio. kr. til projektforberedelse i 2021 i stedet for i 2023 som foreslået i finanslovsforslaget for 2020. Anlægsprojektet følger i øvrigt den foreslåede tidsplan, som den er beskrevet i afsnit 3.1, side 17 ff. i Bemærkninger til lovforslaget.</p>\r\n<p class=\"BetaenkningsTekst1\">5. Udvalgsarbejdet</p>\r\n<p class=\"TekstGenerel\">Lovforslaget blev fremsat den 2. oktober 2019 og var til 1. behandling den 10. oktober 2019. Lovforslaget blev efter 1. behandling henvist til behandling i Transportudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 2 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og den daværende transport-, bygnings- og boligminister sendte den 10. april 2019 dette udkast til udvalget, jf. TRU alm. del – bilag 324, folketingsåret 2018-19, 1. samling. Den 3. oktober 2019 sendte transportministeren høringssvarene og et høringsnotat til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 6 bilag på lovforslaget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 6 spørgsmål til transportministeren til skriftlig besvarelse, som ministeren har besvaret.</p>\r\n<p class=\"UdvalgsSammensaetning\">Henrik Møller (S) Jan Johansen (S) Jeppe Bruus (S) <span class=\"MedlemsTitel\">fmd.</span> Jesper Petersen (S) Lennart Damsbo-Andersen (S) Malte Larsen (S) Orla Hav (S) Thomas Jensen (S) Andreas Steenberg (RV) Jens Rohde (RV) Rasmus Helveg Petersen (RV) Anne Valentina Berthelsen (SF) Karsten Hønge (SF) Henning Hyllested (EL) Eva Flyvholm (EL) Susanne Zimmer (ALT) Kristian Pihl Lorentzen (V) Morten Dahlin (V) Hans Christian Schmidt (V) <span class=\"MedlemsTitel\">nfmd.</span> Christoffer aagaard Melson (V) Heidi Bank (V) Anne Honoré Østergaard (V) Dennis Flydtkjær (DF) Mette Hjermind Dencker (DF) Hans Kristian Skibby (DF) Niels Flemming Hansen (KF) Mona Juul (KF) Mette Thiesen (NB) Ole Birk Olesen (LA) </p>\r\n<p class=\"IkkeMedlemmer2\">Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">48</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">43</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">12</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">5</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">4</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2019/1 LF 14",
            "stateLabel": "Vedtaget",
            "references": [
                {
                    "shortName": "2019/1 SF.L L 14",
                    "title": "Skriftlig fremsættelse (2. oktober 2019) - L 14",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 210436,
                    "eliUri": "/eli/ft/20191XX00046",
                    "externalLink": ""
                },
                {
                    "shortName": "2019/1 LSF 14",
                    "title": "Forslag til Lov om anlæg af en ny jernbane over Vestfyn",
                    "presentationName": "Lovforslag som fremsat",
                    "documentTypeId": 400,
                    "documentId": 210427,
                    "eliUri": "/eli/ft/201912L00014",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/lovforslag/l14/index.htm"
                },
                {
                    "shortName": "2019/1 BTL 14",
                    "title": "Betænkning over Forslag til lov om anlæg af en ny jernbane over Vestfyn",
                    "presentationName": "Betænkning  over lovforslag",
                    "documentTypeId": 420,
                    "documentId": 211192,
                    "eliUri": "/eli/ft/201914L00154",
                    "externalLink": ""
                },
                {
                    "shortName": "2019/1 LSV 14",
                    "title": "Forslag til Lov om anlæg af en ny jernbane over Vestfyn",
                    "presentationName": "Lovforslag som vedtaget",
                    "documentTypeId": 410,
                    "documentId": 211336,
                    "eliUri": "/eli/ft/201913L00014",
                    "externalLink": ""
                },
                {
                    "shortName": "LOV nr 1424 af 17/12/2019",
                    "title": "Lov om anlæg af en ny jernbane over Vestfyn",
                    "presentationName": "Lov",
                    "documentTypeId": 10,
                    "documentId": 211412,
                    "eliUri": "/eli/lta/2019/1424",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/11/2019"
        },
        {
            "displayName": "Accession",
            "displayValue": "201914L00154"
        },
        {
            "displayName": "Entydig dokumentidentifikation",
            "displayValue": "AX023804"
        },
        {
            "displayName": "Dato for førstegangsindlæggelse",
            "displayValue": "15/11/2019"
        },
        {
            "displayName": "Dato for indlæggelse",
            "displayValue": "15/11/2019"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}