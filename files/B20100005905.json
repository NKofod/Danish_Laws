{
    "id": 129892,
    "title": "Bekendtgørelse om registrering af besætninger i CHR",
    "documentTypeId": "60",
    "isSagsforlobPeriodValid": true,
    "shortName": "BEK nr 59 af 18/01/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om registrering af besætninger i CHR</p>\r\n      <p class=\"Indledning2\">I medfør af §§ 6-8, § 33, § 66, stk. 3, § 67 og § 70, stk. 3, i lov nr. 432 af 9. juni 2004 om hold af dyr, som ændret ved lov nr. 1272 af 16. december 2009, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Områder og definitioner</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse angiver reglerne for registrering af besætninger med dyr af arterne kvæg (slægterne Bos, Bison og Bubalus), svin, får, geder, fjerkræ, hjortedyr, ræve, ilder, finnracoon eller mink samt akvakulturdyr i CHR.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Følgende fjerkræbesætninger er omfattet af bekendtgørelsen:</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num1\">1)</span> Besætninger, der leverer dyr eller produkter til autoriseret fjerkræslagteri, ægpakkeri eller autoriseret ægproduktvirksomhed.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num2\">2)</span> Besætninger, der leverer konsumæg til anvendelse uden for egen husholdning.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num3\">3)</span> Besætninger, der opdrættes med henblik på konsumægsproduktion, jf. bekendtgørelse om bekæmpelse af salmonella i konsumægshønsehold og opdræt hertil.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num4\">4)</span> Virksomheder og besætninger omfattet af bekendtgørelse om fjerkræproduktion og omsætning af fjerkræ.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num5\">5)</span> Rugerier omfattet af bekendtgørelse om mindre rugerier samt omsætning af hobbyfjerkræ.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num6\">6)</span> Besætninger, der anmeldes i henhold til bekendtgørelse om opdræt af fjervildt.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num7\">7)</span> Besætninger, der anmeldes i henhold til bekendtgørelse om opdræt af strudsefugle.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num8\">8)</span> Besætninger med mere end 100 stk. levende fjerkræ på omsætningstidspunktet, og som registreres i henhold til bekendtgørelse om pligt til overvågning for aviær influenza hos fjerkræ og opdrættet fjervildt.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Sædbanker, der er godkendt i henhold til bekendtgørelse om tyresæd og inseminering af kvæg, er omfattet af bekendtgørelsen.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Besætninger med hjortedyr er kun omfattet af bekendtgørelsen, såfremt besætningen anmeldes i henhold til bekendtgørelse om opdræt af hjortedyr.</p>\r\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Besætninger med ræve er kun omfattet af bekendtgørelsen, såfremt besætningen anmeldes i henhold til bekendtgørelse om opdræt af ræve.</p>\r\n      <p class=\"Stk2\"><span class=\"StkNr\" id=\"Par1_Stk6\">Stk. 6.</span> Besætninger med ilder, finnracoon eller mink er kun omfattet af bekendtgørelsen, såfremt besætningen består af 20 dyr eller derover.</p>\r\n      <p class=\"Stk2\"><span class=\"StkNr\" id=\"Par1_Stk7\">Stk. 7.</span> Besætninger med akvakulturdyr er kun omfattet af bekendtgørelsen, såfremt besætningen er omfattet af bekendtgørelse om autorisation og drift af akvakulturbrug samt om markedsføring af akvatiske organismer og produkter deraf.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> »CHR«: Ministeriet for Fødevarer, Landbrug og Fiskeris Centrale Husdyrbrugsregister.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> »Besætning«: En samling af dyr af samme dyreart, som anvendes til et bestemt formål, som er knyttet til en bestemt geografisk beliggenhed, og som har en ejer i form af en juridisk eller fysisk person. Definitionen omfatter også ethvert sted, hvor der midlertidigt samles levende eller døde dyr, herunder samlesteder, slagterier, forarbejdningsanlæg, kølebrønde, fælles græsgange, græsningsarealer, dyrskuer, individprøvestationer, dyrehospitaler samt virksomheder omfattet af artikel 23 i Europa-Parlamentets og Rådets Forordning (EF) nr. 1774/2002 om sundhedsbestemmelser for animalske biprodukter, som ikke er bestemt til konsum. For kvæg, svin, får og geder kan en besætning udgøres af 1 dyr.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> »Fælles græsgang«: Et areal til afgræsning, hvor der findes dyr af samme dyreart fra mere end ét CHR-nummer. Der er ikke tilknyttet en ejer til fælles græsgange.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> »Græsningsareal«: Et areal der benyttes til afgræsning i mere end 30 dage i træk, og hvor der kun findes dyr fra ét CHR-nummer, og som ikke fysisk grænser op til det CHR-nummer, som dyrene er flyttet fra.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num5\">5)</span> »CHR-nummer«: Et unikt nummer, der i CHR identificerer en bestemt geografisk beliggenhed.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num6\">6)</span> »Besætningsnummer«: Et unikt nummer indenfor hver dyreart, der i CHR identificerer en besætning.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num7\">7)</span> »Bruger«: Enhver fysisk eller juridisk person som midlertidigt eller permanent har ansvaret for en besætning.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num8\">8)</span> »Tilknyttet dyrlægepraksis«: Den dyrlægepraksis, der normalt tilser besætningen.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num9\">9)</span> »Gødnings- og Husdyrindberetning«: En årlig erklæring udsendt til ejeren af besætningen med henblik på at bekræfte eksisterende oplysninger, eller ajourføre allerede registrerede data i CHR.</p>\r\n      <p class=\"ParagrafGruppeOverskrift\"><span id=\"Kap0_X2\">Etablering og registrering af besætninger</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Enhver besætning skal være registreret i CHR.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Det er ejerens ansvar, at besætningen er registreret korrekt i CHR. For fælles græsgange og dyrskuer er det dog brugerens ansvar, at besætningen er registreret korrekt i CHR.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ved etablering og registrering af en besætning skal følgende oplysninger indberettes til CHR:</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Brugerens telefonnummer samt eventuelt mobiltelefon- og faxnummer og e-mailadresse.</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> Ejerens telefonnummer samt eventuelt mobiltelefon- og faxnummer og e-mailadresse.</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> Adressen for den geografiske beliggenhed af besætningen.</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num4\">4)</span> Dyreart og dyrenes anvendelsesformål.</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num5\">5)</span> Antal dyr, undtagen kvæg og akvakulturdyr, der er til stede i besætningen under normale driftsforhold.</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num6\">6)</span> Den årlige produktion af akvakulturdyr i kilogram.</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num7\">7)</span> Praksisnummer på den dyrlægepraksis, der er tilknyttet besætningen.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Brugerens og ejerens forsendelsesadresse kan indberettes til CHR.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Brugeren og ejerenskal oplyse CVR-nummer til indlæggelse i Fødevareministeriets Generelle Landbrugsregister, GLR. Såfremt brugeren eller ejeren ikke har et CVR-nummer, skal CPR-nummer oplyses. For ejere af akvakulturbrug skal der altid oplyses CVR-nummer.</p>\r\n      <p class=\"ParagrafGruppeOverskrift\"><span id=\"Kap0_X3\">Ændring af oplysninger</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Følgende oplysninger skal til stadighed være ajourført i CHR:</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> Brugerens og ejerens CVR- eller CPR-nummer, brugerens og ejerens telefon-, mobiltelefon- og faxnummer samt e-mailadresse.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> Praksisnummer på den tilknyttededyrlægepraksis.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Ajourføring af oplysningerne, jf. stk. 1, skal ske senest 7 dage efter oplysningerne er ændret.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Øvrige oplysninger, som er registreret i henhold til denne bekendtgørelse, skal være ajourført i CHR. Oplysningerne skal bekræftes eller ajourføres i forbindelse med Gødnings- og Husdyrindberetning, jf. § 8. Gødnings- og Husdyrindberetning skal være indsendt inden for den frist, der er angivet på erklæringen.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> For svinebesætninger med mere end 300 søer, 3.000 slagtesvin eller 6.000 svin mellem 7-30 kg skal antal dyr, jf. § 4, stk. 1, nr. 5 dog bekræftes eller ajourføres to gange årligt med 4-8 måneders mellemrum. Den ene af disse to bekræftelser eller ajourføringer kan udgøres af den i stk. 3 nævnte indberetning.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ved ejerskifte påhviler det den nye ejer at indberette de ændrede oplysninger til CHR.</p>\r\n      <p class=\"ParagrafGruppeOverskrift\"><span id=\"Kap0_X4\">Ophør af besætningen</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Senest to måneder efter det sidste dyr er fraført besætningen, skal denne indberettes som ophørt.</p>\r\n      <p class=\"ParagrafGruppeOverskrift\"><span id=\"Kap0_X5\">Indberetning</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Indberetning til registrering og indberetning om ajourføring af oplysninger, som er registreret i henhold til denne bekendtgørelse, samt Gødnings- og Husdyrindberetning skal sketil Dansk Kvæg, Udkærsvej 15, Skejby, 8200 Århus N.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Indberetning om bekræftelse eller ajourføring af oplysninger kan ske via Internettet på følgende adresse www.landbrugsindberetning.dk.</p>\r\n      <p class=\"ParagrafGruppeOverskrift\"><span id=\"Kap0_X6\">Veterinære oplysninger</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Brugeren eller ejeren skal på forespørgsel fra Fødevarestyrelsen eller Dansk Kvæg, jf. § 10, som bistår med at føre CHR, og som i den anledning optræder på vegne af Fødevarestyrelsen, oplyse følgende:</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> Oplysninger af veterinær interesse i forbindelse med sygdomsbekæmpelsesprogrammer, og</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> data, som på anden måde kan indgå i CHR efter reglerne i lov om behandling af personoplysninger eller regler fastsat i medfør af lov om hold af dyr.</p>\r\n      <p class=\"ParagrafGruppeOverskrift\"><span id=\"Kap0_X7\">Tilsyn og adgang til CHR</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10. </span> Dansk Kvæg bistår efter aftale Fødevarestyrelsen med at føre CHR og optræder ved indberetning til registrering og indberetning om bekræftelser eller ajourføringer på vegne af Fødevarestyrelsen.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Fødevarestyrelsen fører tilsyn med Dansk Kvægs bistand med førelsen af CHR og skal have adgang til alle oplysninger, der er nødvendige for udøvelsen af tilsynet.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Enhver har adgang til CHR og kan fra CHR få meddelt oplysninger, som er registreret i overensstemmelse med denne bekendtgørelse efter reglerne i lov om behandling af personoplysninger.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Undtaget fra stk. 1, jf. § 4, stk. 1, nr. 1 og 2, er brugerens eller ejerens telefonnummer, mobiltelefonnummer, faxnummer og e-mailadresse.</p>\r\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Oplysninger kan hentes via Internettet på følgende adresse www.glr-chr.dk.</p>\r\n      <p class=\"Stk2\"><span class=\"StkNr\" id=\"Par11_Stk4\">Stk. 4.</span> Anmodning om at få meddelt oplysninger, som er registreret i henhold til denne bekendtgørelse, kan rettes til den lokale fødevareregion eller Fødevarestyrelsen. Betaling for udlevering af oplysninger sker i henhold til bekendtgørelse om betaling for udlevering af oplysninger fra GLR/CHR Generelt LandbrugsRegister/Centralt HusdyrbrugsRegister.</p>\r\n      <p class=\"Stk2\"><span class=\"StkNr\" id=\"Par11_Stk5\">Stk. 5.</span> Indsigelser over registerets indhold kan rettes til Fødevarestyrelsen.</p>\r\n      <p class=\"ParagrafGruppeOverskrift\"><span id=\"Kap0_X8\">Betaling, straf og ikrafttræden</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Udgifter, som følger af pligter i medfør af denne bekendtgørelse, er Fødevarestyrelsen uvedkommende.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Overtrædelse af § 3, § 4, stk. 1 og stk. 3 og §§ 5-9 straffes med bøde.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er:</p>\r\n      <p class=\"Liste1\"><span class=\"Liste1Nr\" id=\"Par13_Stk2_Num1\">1)</span> Forvoldt skade på menneskers eller dyrs sundhed eller fremkaldt fare herfor, eller</p>\r\n      <p class=\"Liste1\"><span class=\"Liste1Nr\" id=\"Par13_Stk2_Num2\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n      <p class=\"Stk2\"><span class=\"StkNr\" id=\"Par13_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Bekendtgørelsen træder i kraft den 22. januar 2010.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Samtidig ophæves bekendtgørelse nr. 815 af 14. juli 2006 om registrering af husdyrbrug i CHR.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Fødevarestyrelsen, den 18. januar 2010</P><P CLASS=SIGN1 ALIGN=\"CENTER\">P.S.V<BR>Jan Mousing</P><P CLASS=SIGN2 ALIGN=\"RIGHT\">/ Tenna Olsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/01/2010"
        },
        {
            "displayName": "Accession",
            "displayValue": "B20100005905"
        },
        {
            "displayName": "Entydig dokumentidentifikation",
            "displayValue": "AH003696"
        },
        {
            "displayName": "Dato for førstegangsindlæggelse",
            "displayValue": "21/01/2010"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "18/01/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j. nr. 2009-20-2301-00234"
        },
        {
            "displayName": "Stikord",
            "displayValue": "besætningsejer, CHR, registrering"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}