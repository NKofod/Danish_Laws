{
    "id": 154138,
    "title": "Ankestyrelsens principafgørelse B-2-02 om børnetilskud - ansøgningstidspunkt - udbetalingstidspunkt - vejledningspligt",
    "documentTypeId": "240",
    "isSagsforlobPeriodValid": true,
    "shortName": "KEN nr 9278 af 03/09/2002",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-2-02 om børnetilskud - ansøgningstidspunkt - udbetalingstidspunkt - vejledningspligt</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kvinde henvendte sig i forbindelse med en forestående skilsmisse til en kommunes straksekspedition og fik udleveret skemaer til brug for ansøgning om økonomisk friplads i daginstitution.</p>\r\n   <p class=\"TekstGenerel\">Kvinden indgav ca. 2 år senere ansøgning om ordinært og ekstra børnetilskud som enlig forsørger. Hun mente, at hun ved den oprindelige henvendelse burde have været vejledt om muligheden for børnetilskud som enlig forsørger. Børnetilskud skulle derfor udbetales med tilbagevirkende kraft.</p>\r\n   <p class=\"TekstGenerel\">Kommunen fandtes ikke at have tilsidesat sin vejledningsforpligtelse over for kvinden.</p>\r\n   <p class=\"TekstGenerel\">Der kunne derfor ikke udbetales ordinært og ekstra børnetilskud fra et tidspunkt, der lå forud for ansøgningen.</p>\r\n   <p class=\"TekstGenerel\">Ankestyrelsen lagde vægt på, at kvinden ikke forud for ansøgningen om børnetilskud havde haft kontakt til kommunen om sine økonomiske forhold, og at bevilling af hel eller delvis økonomisk friplads i daginstitution ikke var betinget af, at ansøger var enlig forsøger. Der blev også lagt vægt på, at kommunen ved annoncering i lokale dagblade løbende havde vejledt om muligheden for at søge børnetilskud og om betingelserne for at modtage ydelserne. *)</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr 1017 af 17. november 2000 - § 6</p>\r\n<p>Forvaltningsloven - lov nr. 571 af 19. december 1985 - § 7</p>\r\n<p>Lov om retssikkerhed og administration på det sociale område - lovbekendtgørelse nr. 267 af 12. april 2000 - § 5</p>\r\n<p>\r\n   <span class=\"Bold\">Note:</span>\r\n</p>\r\n<p>*) Se også SM B-1-89</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde indgav i januar 2002 ansøgning til en kommune om ordinært og ekstra børnetilskud. Hun oplyste samtidigt, at hun allerede i november 1999 havde henvendt sig til kommunens straksekspedition i forbindelse med en forestående skilsmisse, bl.a. om ansøgning om friplads i daginstitution. Kvinden mente derfor, at hun allerede ved henvendelsen i 1999 burde være blevet vejledt om, at hun skulle ansøge om børnetilskud som enlig forsørger, og at børnetilskuddet derfor skulle udbetales med tilbagevirkende kraft.</p>\r\n<p>Kommunen meddelte kvinden, at der kunne udbetales børnetilskud til hende fra 1. april 2002, da ansøgningen var modtaget i kommunens straksekspedition i januar 2002.</p>\r\n<p>Kommunen anførte bl.a., at det forhold, at kvinden havde udfyldt mange papirer, herunder også ansøgning om friplads i daginstitution, ikke automatisk betød, at hun også ville være berettiget til børnetilskud, idet betingelserne for at få ordinært børnetilskud var, at hun var reelt enlig forsørger, hvilket straksekspeditionen ikke kunne afgøre uden kvindens aktive medvirken.</p>\r\n<p>Straksekspeditionen annoncerede hvert kvartal i lokale blade om udbetaling af børnefamilieydelse og børnetilskud. I annoncerne var også beskrevet, at børnetilskud skulle søges samt hvilken personkreds, der var berettiget til børnetilskud.</p>\r\n<p>Straksekspeditionen havde også undersøgt, om kvinden fx havde fået rådgivning og vejledning i andre afdelinger i Sundheds- og Socialforvaltningen vedrørende sine økonomiske forhold, hvilket ikke var tilfældet, hvorfor der ikke kunne dispenseres, således at kvinden kunne få udbetalt børnetilskuddet med tilbagevirkende kraft.</p>\r\n<p>Nævnet tiltrådte kommunens afgørelse. Nævnet begrundede afgørelsen med, at ansøgningen om ordinært og ekstra børnetilskud var modtaget i kommunen i januar 2002. Det var i overensstemmelse med børnetilskudslovens § 6, at udbetalingen af disse ydelser skete med virkning fra april kvartal 2002, idet betingelserne for ydelserne skulle være opfyldt ved kvartalets begyndelse.</p>\r\n<p>Nævnet fandt ikke grundlag for at fastslå, at kommunen havde forsømt sin oplysningspligt over for kvinden med den følge, at hun var berettiget til ydelserne med tilbagevirkende kraft fra november 1999.</p>\r\n<p>Nævnet lagde vægt på oplysningerne om, at kvinden ikke i forløbet havde haft kontakt til kommunen med hensyn til råd og vejledning om økonomiske forhold eller øvrige forhold, som kunne gøre, at kommunen kunne siges at have forsømt en pligt til at informere hende om de omtalte ydelser.</p>\r\n<p>Der blev desuden lagt vægt på, at det var ubestridt af kvinden, at kommunen i forløbet havde annonceret om de nævnte ydelser i dagblade mv. samt, at hun derved havde haft mulighed for at gøre sig bekendt med, om hun modtog disse ydelser.</p>\r\n<p>Sagen blev behandlet i principielt møde med henblik på stillingtagen til omfanget af kommunernes vejledningspligt i sager om ansøgning om ordinært og ekstra børnetilskud, jf. § 6 i lov om børnetilskud og forskudsvis udbetaling af børnebidrag.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kvinden først var berettiget til udbetaling af ordinært og ekstra børnetilskud med virkning fra april kvartal 2002.</p>\r\n<p>Begrundelsen for afgørelsen var, at hendes ansøgning om ordinært og ekstra børnetilskud var modtaget i kommunen i januar 2002. Det var i overensstemmelse med børnetilskudslovens § 6, at udbetalingen af ydelserne var sket med virkning fra april kvartal 2002, idet betingelserne for ydelserne skulle være opfyldt ved kvartalets begyndelse.</p>\r\n<p>Begrundelsen for afgørelsen var desuden, at kommunen ikke fandtes at have tilsidesat sin vejledningspligt over for kvinden, således at hun af denne grund var berettiget til at modtage ydelserne fra et tidligere tidspunkt.</p>\r\n<p>Ankestyrelsen lagde vægt på, at det var oplyst, at kvinden ved henvendelse til kommunens straksekspedition i november 1999 fik udleveret skemaer til brug for ansøgning om økonomisk friplads til daginstitution. Det fandtes ikke dokumenteret, at hun ved henvendelsen i efteråret 1999 afgav sådanne oplysninger om sin situation, at hun burde have fået vejledning om muligheden for at søge børnetilskud som enlig. Kvinden havde ikke haft kontakt til kommunen om sine økonomiske forhold forud for sin ansøgning i januar 2002.</p>\r\n<p>Det blev bemærket, at bevilling af hel eller delvis økonomisk friplads i daginstitution ikke var betinget af, at ansøger var enlig forsørger.</p>\r\n<p>Ankestyrelsen lagde endvidere vægt på, at kommunen ved annoncering i lokale dagblade løbende hvert kvartal havde vejledt om muligheden for at søge om børnetilskud og om betingelserne for at modtage ydelserne.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 21. december 2015, da den er erstattet af principafgørelse 95-15."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20020927825"
        },
        {
            "displayName": "Entydig dokumentidentifikation",
            "displayValue": "BS006937"
        },
        {
            "displayName": "Dato for indlæggelse",
            "displayValue": "22/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9278"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "03/09/2002"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3700021-02"
        },
        {
            "displayName": "Stikord",
            "displayValue": "B-2-02"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}