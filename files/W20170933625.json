{
    "id": 188621,
    "title": "Pressenævnets kendelse i sag nr. 17-70-01119",
    "documentTypeId": "240",
    "isSagsforlobPeriodValid": true,
    "shortName": "KEN nr 9336 af 30/03/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 17-70-01119</p>\r\n<div class=\"Resume\">\r\n   <p class=\"TekstGenerel\">En offentlig kendt person får ikke slettet omtale af syv år gammel bøde</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En kvinde klagede over, at en række medier ikke ville slette en række artikler fra 2010 – 2013. Artiklerne omtalte alle en straffesag tilbage i 2010, hvor kvinden var blevet idømt en bøde på 20.000 kroner for at have købt kokain til eget forbrug. Pressenævnet har ikke fundet grundlag for at kritisere medierne for ikke at slette eller anonymisere artiklerne. Nævnet har ved vurderingen navnlig lagt vægt på, at kvinden selv udtalte sig offentligt om dommen i 2010, at hun også herefter har optrådt i medierne, og at hun må anses for at være en offentlig kendt person. Det bemærkes, at BT og dagbladet Børsen selv valgte at henholdsvis afindeksere og anonymisere nogle artikler.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse</span>:</p>\r\n   <p class=\"TekstGenerel\">\r\n      <span class=\"Italic\">God presseskik</span>\r\n   </p>\r\n   <p class=\"TekstGenerel\">[Klager] har klaget over, at Berlingske har afvist at slette 12 artikler, der beskriver hændelser før og efter Københavns Byrets dom af 4. februar 2010 i sagen, Anklagemyndigheden mod [Klager]. I én af artiklerne er klager omtalt ved navn.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Generelt</span>\r\n   </p>\r\n   <p class=\"TekstGenerel\">Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Medier kan <span class=\"Italic\">afindeksere</span>, dvs. ændre instruksen til søgemaskiner, så søgemaskiner ophører med at henvise til artiklen, <span class=\"Italic\">anonymisere</span>, dvs. ændre i artikelteksten så eksempelvis et personnavn anonymiseres, eller helt <span class=\"Italic\">afpublicere</span> en artikel, dvs. fjerne artiklen fra hjemmesiden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er nævnets opfattelse, at anvendelse af B. 8 i de vejledende regler og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person, der er omtalt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Den konkrete sag</span>\r\n   </p>\r\n   <p class=\"TekstGenerel\">[Klager] blev ved Københavns Byrets dom af 4. februar 2010 idømt en bøde på 20.000 kroner for overtrædelse af lov om euforiserende stoffer. På baggrund af parternes oplysninger lægger Pressenævnet til grund, at [Klager] i forlængelse af dommen i 2010 selv udtalte sig offentligt om bøden på DR1 i nyhedsmagasinet ”21 Søndag” den 21. februar 2010. I magasinet Psykologi nr. 8 i november 2010 udtalte hun sig om at have indtaget kokain og om andre private forhold i artiklen ”Jeg har været velsignet af modgang”. Efter det oplyste har hun ikke siden 2010 udtalt sig offentligt om dommen, men optrådt offentligt i andre sammenhænge.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">På den ene side har [Klager] tidligere deltaget i offentlige begivenheder og været offentligt omtalt i forbindelse hermed. Endvidere har hun udtalt sig som beskrevet i nyhedsmagasinet ”21 Søndag” og i artiklen i magasinet Psykologi. Hun må derfor tåle en mere nærgående omtale i relation til forhold, som hun i offentligheden er kendt for, og herunder i forbindelse med oplysninger, som hun har givet til offentligheden. Herudover har hun haft en række bestyrelsesposter og arbejder i dag som advokat.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">På den anden side vedrører artiklerne et strafbart forhold og klagers øvrige private forhold, og dermed oplysninger, der er følsomme. Lovovertrædelsen er endvidere uden forbindelse til hendes erhvervsmæssige virke og af forholdsvis beskeden karakter.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Efter en samlet afvejning af disse forhold finder nævnet, at der i de påklagede artikler ikke er tale om oplysninger af en sådan belastende karakter, at det skønnes rimeligt at hindre tilgængeligheden. Nævnet har navnlig lagt vægt på, at klager dengang selv udtalte sig om dommen offentligt, og at hun i øvrigt også herefter har optrådt i medierne og må anses for en offentlig kendt person. Pressenævnet udtaler derfor ikke kritik af Berlingske for ikke at imødekomme anmodningen om at slette eller afindeksere de 12 artikler, ligesom nævnet ikke finder grundlag for at kritisere Berlingske for ikke at anonymisere artiklen, hvor klagers navn fremgår.</p>\r\n</div>\r\n<p>[Klager] har ved advokat Brian Werner Larsen klaget til Pressenævnet, idet hun mener, Berlingske har tilsidesat god presseskik ved at afvise at afpublicere, anonymisere eller afindeksere 13 artikler, som blev bragt på berlingske.dk i perioden fra den 31. juli 2009 til den 21. februar 2010. Artiklerne vedrører en straffesag, hvor [Klager] ved Københavns Byrets dom af 4. februar 2010 blev idømt en bøde på 20.000 kr. for overtrædelse af lov om euforiserende stoffer.</p>\r\n<p>\r\n</p>\r\n<p>[Klager] har anført, at artiklerne ikke længere har nyhedsværdi eller offentlig interesse. Artiklerne er derimod til skade for klager personligt og erhvervsmæssigt.</p>\r\n<p>\r\n</p>\r\n<p>Sagen er behandlet sammen med sagerne nr. 17-70-01072, [Klager] mod SE og HØR, nr. 17-70-01089, [Klager] mod Jyllands-Posten, nr. 17-70-01090, [Klager] mod JydskeVestkysten, nr. 17-70-01091, [Klager] mod Politiken, nr. 17-70-01092, [Klager] mod Avisen.dk, nr. 17-70-01093, [Klager] mod Ekstra Bladet, nr. 17-70-01094, [Klager] mod Villabyerne/Gentofte Lokalavis, nr. 17-70-01095, [Klager] mod BT, nr. 17-70-01096, [Klager] mod Dagbladet Børsen, og nr. 17-70-01098, [Klager] mod TV 2, der alle vedrører spørgsmålet om sletning af ældre artikler.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>[Klager] har klaget over 13 artikler, som blev bragt på berlingske.dk i juli 2009 – februar 2010. Klager er ikke navngivet i de første 12 artikler, men beskrives her som ”den 40-årige jetset-dronning” eller ”jetset-kvinden”. De 13 artikler er tilgængelige på berlingske.dk. Klagen angår følgende artikler:</p>\r\n<p>\r\n</p>\r\n<p>Artiklen <span class=\"Italic\">”Erhvervskvinde sigtet i kokainsag”</span> af 31. juli 2009 omtaler grundlovsforhøret i sagen. Det fremgår af artiklen, at der blev nedlagt navneforbud. Sagens grundlovsforhør omtales endvidere i artiklen <span class=\"Italic\">”Erhvervskvinde løsladt i sag om narkotika” </span>samme dag. Det fremgår af denne artikel, at [Klager] blev løsladt i forbindelse med grundlovsforhøret, men at sigtelse mod hende blev opretholdt.</p>\r\n<p>\r\n</p>\r\n<p>Artiklen <span class=\"Italic\">”Rekordstor narkosag bag anholdelse”</span> af 2. august 2009 oplyser, at [Klager]s anholdelse og sigtelse var en lille del af en større narkotikaefterforskning hos politiet.</p>\r\n<p>\r\n</p>\r\n<p>Artiklerne <span class=\"Italic\">”Ssssshhhh!</span> <span class=\"Italic\">– Nævn ikke navnet” </span>af 4. august 2009 og <span class=\"Italic\">”Google afslører jetset-dronning”</span> af 5. august 2009, vedrører det nedlagte navneforbud.</p>\r\n<p>\r\n</p>\r\n<p>Artiklen <span class=\"Italic\">”Jetset-dronningen er langt fra alene”</span> af 8. august 2009. I artiklen udtaler en filmmand, en kunstner og en misbrugsekspert sig om brugen af kokain i det kreative jetset-miljø.</p>\r\n<p>\r\n</p>\r\n<p>I artiklen <span class=\"Italic\">”Jetsetkvinde tiltalt som kurér for storpusher”</span> af 26. oktober 2009 omtales sagens anklageskrift, som netop var blevet forkyndt for [Klager].</p>\r\n<p>\r\n</p>\r\n<p>Artiklen <span class=\"Italic\">”Jetset-dronning: Jeg tog kun kokain som ung” </span>af 28. januar 2010 vedrører første retsmøde i sagen.</p>\r\n<p>\r\n</p>\r\n<p>Artiklerne <span class=\"Italic\">”Jetset-dronning fik ikke lukket dørene” </span>og <span class=\"Italic\">”Jetsetkvinde i retten: Det har været et helvede” </span>og <span class=\"Italic\">”Anklager: Jetsetdronning skal ind i et år”</span> af 4. februar 2010 vedrører retsmødet samme dag. Artiklen <span class=\"Italic\">”Jetset-kvinde slap med bøde for kokainkøb”</span> samme dag oplyser, at [Klager] blev fundet skyldig i ved seks forskellige tilfælde at have købt ét gram kokain til eget forbrug. To tilfælde i 2006 og fire tilfælde i 2009. Klager blev idømt en bøde på 20.000 kroner.</p>\r\n<p>\r\n</p>\r\n<p>Artiklen <span class=\"Italic\">”[Klager] taler ud: En frygtelig tid”</span>, som blev bragt den 21. februar 2010 kl. 18.20, er en foromtale til DR1s nyhedsmagasin ”21 Søndag”, der blev sendt samme dag kl. 21.00. I artiklen er citeret udtalelser fra [Klager] om straffesagen. Berlingske har indsat følgende kommentar nederst i artiklen:</p>\r\n<p>\r\n</p>\r\n<p>”Berlingske.dk har indtil nu af etiske grunde valgt ikke at bringe [Klager]s navn, da dommen var en bødestraf på 20.000 kr. Normalt bringer Berlingske.dk kun navne på personer, der har fået en dom på mindst to års fængsel. Men da [Klager] selv har valgt at stå frem, bringer vi nu også hendes navn. ”</p>\r\n<p>\r\n</p>\r\n<p>I november 2010 udtalte [Klager] sig i magasinet Psykologi nr. 8/2010 i artiklen <span class=\"Italic\">”Jeg har været velsignet af modgang”</span>. Af artiklen fremgår bl.a. følgende:</p>\r\n<p>\r\n</p>\r\n<p>”[…]</p>\r\n<p>- Men selve ”sagen”… den vil jeg ikke kommentere. Og det må du gerne skrive.</p>\r\n<p>[…]</p>\r\n<p>- Ja, jeg har prøvet at tage kokain og ryge joints, hvem har ikke det? Og jeg er ikke spor flov over det. For hvis jeg var, ville jeg aldrig have gjort det.</p>\r\n<p>[…]”</p>\r\n<p>\r\n</p>\r\n<p>[Klager] anmodede den 6. februar 2017 Berlingske om at afpublicere, anonymisere eller afindeksere artiklerne. Berlingske afslog anmodningen den 24. februar 2017. Pressenævnet modtog den 20. marts 2017 [Klager]s klage over afslaget.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har anført, at de påklagede artikler drejer sig om en gammel bøde fra 2009 på 20.000 kroner. Artiklerne har ingen nyhedsværdi knap otte år efter deres offentliggørelse, ligesom deres indhold ikke er i offentlighedens interesse. [Klager] gav et interview til DR, da sagen endnu var aktuel tilbage i 2010. Hun er ikke længere en offentlig person, men har blot enkelte gange kommenteret på balancen mellem mænd og kvinder i erhvervslivet.</p>\r\n<p>\r\n</p>\r\n<p>[Klager] har videre anført, at artiklerne er til skade for hende personligt såvel som fagligt i hendes virke som advokat. Da det er så længe siden, at artiklerne var aktuelle, er det rimeligt, at tilgængeligheden til de påklagede artikler hindres. Ifølge [Klager] har hun krav på at kunne lægge sagen bag sig og komme videre med sit liv. Hun har betalt den idømte bøde og derved udstået sin straf.</p>\r\n<p>\r\n</p>\r\n<p>[Klager] har henvist til nævnets pressemeddelelse ”Pressenævnets årsberetning for 2013” af 18. juli 2014, hvoraf det fremgår, at <span class=\"Italic\">”Sletning</span> <span class=\"Italic\">kommer især på tale, hvis de offentliggjorte oplysninger er skadelige for dem, de vedrører”</span>. Hun har videre henvist til princippet om ”the right to be forgotten”, jf. EU-domstolens dom af 13. maj 2014 i sagen C-131/12, Google Spain SL og Google Inc. mod Agencia Española de Protección de Datos (AEPD) og Mario Costeja González. </p>\r\n<p>\r\n</p>\r\n<p>[Klager] har anført, at både de erhvervsfaglige medier (dagbladet Børsen), formiddagsaviserne (BT) og ugebladene (BilledBladet) har anerkendt, at artiklerne om klagers bøde fra 2010 ikke længere har nyhedsværdi og imødekommet klagers anmodning. Dagbladet Børsen, BT og BilledBladet har henholdsvis anonymiseret, afindekseret og slettet nogle artikler.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Berlingskes synspunkter</span>\r\n</p>\r\n<p>Berlingske har anført, at EU-dommen ikke er relevant i denne sammenhæng, men i stedet henvist til formuleringen i punkt B. 8 i de vejledende regler for god presseskik.</p>\r\n<p>\r\n</p>\r\n<p>Berlingske har anført, at det ikke er ”rimeligt” at hindre tilgængeligheden af de påklagede artikler. Punkt B. 8 har aldrig været tænkt som et redskab til at kunne udviske eller forvanske den løbende historieskrivning, som artikler i nyhedsmedier om relevante samfundsforhold er en del af. Det ville være stærkt problematisk for offentlighedens adgang til relevante oplysninger, hvis punkt B. 8 kunne anvendes til dette formål.</p>\r\n<p>\r\n</p>\r\n<p>Reglen i punkt B. 8 er ikke indsat for, at ressourcestærke personer skal have mulighed for at få fjernet uønsket, men korrekt omtale af f.eks. lovovertrædelser. [Klager] har således ikke påpeget konkrete fejl eller unøjagtigheder i de påklagede artikler. Ønsket om fjernelse begrundes alene med, at [Klager] ikke tåler, at artiklerne er tilgængelige, og at de kan være skadelige for hendes renommé.</p>\r\n<p>\r\n</p>\r\n<p>Ifølge Berlingske er det et tungtvejende argument for at afslå [Klager]s anmodning, at hun gennem mange år har været en meget offentligt omtalt person, som også i denne konkrete sammenhæng har stillet sig til rådighed for medierne og udtalt sig. Berlingske har i den forbindelse henvist til den påklagede artikel <span class=\"Italic\">”[Klager] taler ud: En frygtelig tid”</span>, der omtaler [Klager]s tv-interview i magasinet ”21 Søndag” på DR 1 den 21. februar 2010. Samtidig er det en kendsgerning, at [Klager] som advokat har en offentlig rolle. Selvom de påklagede artikler er adskillige år gamle, er det ikke uden relevans for offentligheden, at en fremtrædende erhvervsadvokat tidligere er straffet for narkokriminalitet.</p>\r\n<p>\r\n</p>\r\n<p>Berlingske har med henvisning til formuleringen af punkt B. 8 anført, at det endvidere ikke er muligt at hindre tilgængeligheden af oplysningerne, der fremgår af de påklagede artikler. Det ville således ikke betyde noget for offentlighedens adgang til og kendskab til oplysningerne om [Klager]s sag og dom, hvis Berlingske eksempelvis afpublicerede artiklerne. Hun ville stadig for store dele af offentligheden være forbundet med sin narkotikadom, og oplysningerne herom ville uden noget besvær kunne søges af enhver overalt på internettet. Det ville derfor ikke gøre nogen reel forskel på [Klager]s renommé, hvis Berlingske hindrede tilgængeligheden af artiklerne.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Inger Bach, Lars Lindskov og Marlene Borst Hansen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>[Klager] har klaget over, at Berlingske har afvist at slette 12 artikler, der beskriver hændelser før og efter Københavns Byrets dom af 4. februar 2010 i sagen, Anklagemyndigheden mod [Klager]. I én af artiklerne er klager omtalt ved navn.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Generelt</span>\r\n</p>\r\n<p>Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.</p>\r\n<p>\r\n</p>\r\n<p>Medier kan <span class=\"Italic\">afindeksere</span>, dvs. ændre instruksen til søgemaskiner, så søgemaskiner ophører med at henvise til artiklen, <span class=\"Italic\">anonymisere</span>, dvs. ændre i artikelteksten så eksempelvis et personnavn anonymiseres, eller helt <span class=\"Italic\">afpublicere</span> en artikel, dvs. fjerne artiklen fra hjemmesiden.</p>\r\n<p>\r\n</p>\r\n<p>Det er nævnets opfattelse, at anvendelse af B. 8 i de vejledende regler og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person, der er omtalt.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Den konkrete sag</span>\r\n</p>\r\n<p>[Klager] blev ved Københavns Byrets dom af 4. februar 2010 idømt en bøde på 20.000 kroner for overtrædelse af lov om euforiserende stoffer. På baggrund af parternes oplysninger lægger Pressenævnet til grund, at [Klager] i forlængelse af dommen i 2010 selv udtalte sig offentligt om bøden på DR1 i nyhedsmagasinet ”21 Søndag” den 21. februar 2010. I magasinet Psykologi nr. 8 i november 2010 udtalte hun sig om at have indtaget kokain og om andre private forhold i artiklen ”Jeg har været velsignet af modgang”. Efter det oplyste har hun ikke siden 2010 udtalt sig offentligt om dommen, men optrådt offentligt i andre sammenhænge.</p>\r\n<p>\r\n</p>\r\n<p>På den ene side har [Klager] tidligere deltaget i offentlige begivenheder og været offentligt omtalt i forbindelse hermed. Endvidere har hun udtalt sig som beskrevet i nyhedsmagasinet ”21 Søndag” og i artiklen i magasinet Psykologi. Hun må derfor tåle en mere nærgående omtale i relation til forhold, som hun i offentligheden er kendt for, og herunder i forbindelse med oplysninger, som hun har givet til offentligheden. Herudover har hun haft en række bestyrelsesposter og arbejder i dag som advokat.</p>\r\n<p>\r\n</p>\r\n<p>På den anden side vedrører artiklerne et strafbart forhold og klagers øvrige private forhold, og dermed oplysninger, der er følsomme. Lovovertrædelsen er endvidere uden forbindelse til hendes erhvervsmæssige virke og af forholdsvis beskeden karakter.</p>\r\n<p>\r\n</p>\r\n<p>Efter en samlet afvejning af disse forhold finder nævnet, at der i de påklagede artikler ikke er tale om oplysninger af en sådan belastende karakter, at det skønnes rimeligt at hindre tilgængeligheden. Nævnet har navnlig lagt vægt på, at klager dengang selv udtalte sig om dommen offentligt, og at hun i øvrigt også herefter har optrådt i medierne og må anses for en offentlig kendt person. Pressenævnet udtaler derfor ikke kritik af Berlingske for ikke at imødekomme anmodningen om at slette eller afindeksere de 12 artikler, ligesom nævnet ikke finder grundlag for at kritisere Berlingske for ikke at anonymisere artiklen, hvor klagers navn fremgår.</p>\r\n<p>\r\n</p>\r\n<p>Afgjort den 30. marts 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/04/2017"
        },
        {
            "displayName": "Accession",
            "displayValue": "W20170933625"
        },
        {
            "displayName": "Entydig dokumentidentifikation",
            "displayValue": "AA010132"
        },
        {
            "displayName": "Dato for indlæggelse",
            "displayValue": "05/04/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9336"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "30/03/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "17-70-01119"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}