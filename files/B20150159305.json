{
    "id": 175856,
    "title": "Bekendtgørelse om revision af Udbetaling Danmarks årsregnskaber",
    "documentTypeId": "60",
    "isSagsforlobPeriodValid": true,
    "shortName": "BEK nr 1593 af 14/12/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idb1050077-d0f8-4bb4-9260-1ea7985cf3e2\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb87c4393-33a0-4c57-ba0b-57bf05f87226\">Kapitel 2</a>\r\n      </td>\r\n      <td class=\"IndholdsfortegnelseTekst\">Den eksterne revision</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idea32ada5-00c5-41b8-ac90-be6fd68d49b9\">Kapitel 3</a>\r\n      </td>\r\n      <td class=\"IndholdsfortegnelseTekst\">Omkostninger afholdt af Arbejdsmarkedets Tillægspension til teknisk og administrativ bistand til Udbetaling Danmark</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb0d24f97-58ea-4031-aa66-0e98e0da4360\">Kapitel 4</a>\r\n      </td>\r\n      <td class=\"IndholdsfortegnelseTekst\">Den interne revision</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id81c7f5cf-c3bc-47b8-ac71-2133b44adff0\">Kapitel 5</a>\r\n      </td>\r\n      <td class=\"IndholdsfortegnelseTekst\">Revisionspåtegningen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id645e66db-c429-4b8a-ab01-baf552e45cc5\">Kapitel 6</a>\r\n      </td>\r\n      <td class=\"IndholdsfortegnelseTekst\">Revisionens adgang til oplysninger m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id25202e54-4129-42e5-a485-23fbe36e3bfa\">Kapitel 7</a>\r\n      </td>\r\n      <td class=\"IndholdsfortegnelseTekst\">Revisionens meddelelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id647c2ea1-4596-414e-b64b-8ef0f9ab9f09\">Kapitel 8</a>\r\n      </td>\r\n      <td class=\"IndholdsfortegnelseTekst\">Rigsrevisors regnskabsgennemgang</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb40df280-1b29-4397-a917-412b7c7b604c\">Kapitel 9</a>\r\n      </td>\r\n      <td class=\"IndholdsfortegnelseTekst\">Tilsyn</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id7b6e47bf-892c-49cf-98a5-6cde5f174497\">Kapitel 10</a>\r\n      </td>\r\n      <td class=\"IndholdsfortegnelseTekst\">Ikrafttrædelsesbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om revision af Udbetaling Danmarks årsregnskaber</p>\r\n<p class=\"Indledning2\">I medfør af § 21, stk. 9, i lov nr. 324 af 11. april 2012 om Udbetaling Danmark fastsættes efter bemyndigelse:</p>\r\n<p class=\"Kapitel\" id=\"idb1050077-d0f8-4bb4-9260-1ea7985cf3e2\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"idc3372029-400c-4747-9fe7-2286a3b09c5c\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse finder anvendelse på revision af Udbetaling Danmarks årsregnskaber.</p>\r\n<p class=\"Kapitel\" id=\"idb87c4393-33a0-4c57-ba0b-57bf05f87226\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Den eksterne revision</p>\r\n<p class=\"Paragraf\" id=\"id5948b9a9-7092-4fb2-9425-2f67977ca2cf\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Den eksterne revision udfører revisionen i overensstemmelse med internationale standarder om revision, yderligere krav ifølge dansk revisorlovgivning, lov om Udbetaling Danmark, bekendtgørelse om regnskaber mv. for Udbetaling Danmark samt i overensstemmelse med god offentlig revisionsskik, som dette er fastlagt i § 3 i lov om revision af statens regnskaber mv.</p>\r\n<p class=\"Stk2\">\r\n   <span class=\"StkNr\" id=\"idb8ca2780-2eb8-4cbd-8083-ff7bf92527fa\">Stk. 2.</span> Revisionen efterprøver i årets løb om den administrative og regnskabsmæssige praksis, herunder om forretningsgange, interne kontrolprocedurer samt procedurer for sagsbehandling, er hensigtsmæssige og fungerer på betryggende vis. Revisionen omfatter tillige Udbetaling Danmarks it-systemer.</p>\r\n<p class=\"Stk2\">\r\n   <span class=\"StkNr\" id=\"ide503a17d-d5d6-46a4-9963-b8f86fff04aa\">Stk. 3.</span> Revisionen tilrettelægges under hensyn til dens betydning for statslige myndigheders styring og kontrol.</p>\r\n<p class=\"Stk2\">\r\n   <span class=\"StkNr\" id=\"id527d814e-7334-49bc-ae35-af6d5206b315\">Stk. 4.</span> Tilrettelæggelsen af revisionen, herunder forvaltningsrevision, sker med udgangspunkt i en samlet årlig revisionsplan og drøftes med bestyrelsen for Udbetaling Danmark. Revisionsplanerne skal sikre, at alle væsentlige og risikofyldte områder revideres hvert år, og at øvrige områder revideres med en frekvens og et omfang, der fastsættes ud fra væsentlighed og risiko. I forbindelse med afslutning af revisionen redegøres for eventuelle afvigelser til planen.</p>\r\n<p class=\"Stk2\">\r\n   <span class=\"StkNr\" id=\"id76c5e2cf-52a5-4337-8915-e3415a5cbf1c\">Stk. 5.</span> Beskæftigelsesministeriet kan forlange revision på et eller flere af Udbetaling Danmarks sagsområder. Sagsområderne meldes ud på forhånd og indgår i revisionsplanen for den samlede årlige revision, som drøftes i bestyrelsen for Udbetaling Danmark, og skal således være udmeldt forud for regnskabsåret, hvor revisionen skal foretages.</p>\r\n<p class=\"Stk2\">\r\n   <span class=\"StkNr\" id=\"id1892deb6-0ce5-4fe5-ac4b-81e67dc897ac\">Stk. 6.</span> Rigsrevisionen skal orienteres om den årlige revisionsplan.</p>\r\n<p class=\"ParagrafGruppeOverskrift\">\r\n   <span>Forvaltningsrevision</span>\r\n</p>\r\n<p class=\"Paragraf\" id=\"idbe20ce01-c621-4fa2-937b-a5016068f38c\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Forvaltningsrevision gennemføres som en løbende forvaltningsrevision samtidigt med den finansielle revision.</p>\r\n<p class=\"Stk2\">\r\n   <span class=\"StkNr\" id=\"idb6b846be-6490-4bb1-b265-37d65ec9114d\">Stk. 2.</span> Ved vurderingen af, om der er taget skyldige økonomiske hensyn i Udbetaling Danmark, foretages en undersøgelse af, hvorvidt Udbetaling Danmark har god økonomistyring. Revisionen udføres med udgangspunkt i de mål, som bestyrelsen for Udbetaling Danmark har meldt ud og Udbetaling Danmarks opnåede resultater.</p>\r\n<p class=\"Stk2\">\r\n   <span class=\"StkNr\" id=\"idb43bdffe-16bc-4988-a95c-40d886771e72\">Stk. 3.</span> Bestyrelsen for Udbetaling Danmark kan beslutte at iværksætte udvidet forvaltningsrevision, herunder iværksætte større undersøgelser. Formål, emne og omfang fastsættes af revisionen efter aftale med bestyrelsen for Udbetaling Danmark.</p>\r\n<p class=\"Stk2\">\r\n   <span class=\"StkNr\" id=\"id288c55db-3c4c-431d-af6f-122e02ddb778\">Stk. 4.</span> Revisionen efterprøver, om Udbetaling Danmark har hensigtsmæssige procedurer til at forbygge og afdække tilfælde af modtagelse af ydelser, som borgeren modtager med urette og mod bedre vidende på Udbetaling Danmarks sagsområder, og om procedurerne i Udbetaling Danmark, herunder for samarbejdet med kommunerne, jf. § kapitel 10 og 10 a i lov om Udbetaling Danmark, fungerer på betryggende vis.</p>\r\n<p class=\"ParagrafGruppeOverskrift\">\r\n   <span>Revision af personsager</span>\r\n</p>\r\n<p class=\"Paragraf\" id=\"idf251c380-3112-4d82-95d5-d70749837c14\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Revisionen af personsager i Udbetaling Danmark planlægges og gennemføres ud fra revisors faglige vurdering af væsentlighed og risiko for ydelser og tilskud på Udbetaling Danmarks sagsområder, jf. § 1 lov om Udbetaling Danmark. Kriterierne for udvælgelse af personsager baseres på revisors konkrete og generelle erfaringer med fejlrisikoen på det enkelte område.</p>\r\n<p class=\"Stk2\">\r\n   <span class=\"StkNr\" id=\"idfd210a1d-59e7-4623-aeab-cef80a64edd7\">Stk. 2.</span> Revisionen efterprøver, om der i de udvalgte personsager er tilstrækkelig dokumentation, herunder om Udbetaling Danmark ved sagsoprettelse og ved opfølgning udnytter mulighederne for at foretage kontrol af oplysninger om økonomiske og andre forhold, herunder i fornødent omfang sammenholder oplysninger fra forskellige registre.</p>\r\n<p class=\"Stk2\">\r\n   <span class=\"StkNr\" id=\"ide40542b2-7bb1-4ec8-b5a2-18254de44dc1\">Stk. 3.</span> Revisor redegør for revisionen af personsager i revisionsprotokollatet.</p>\r\n<p class=\"ParagrafGruppeOverskrift\">\r\n   <span>Årsregnskab</span>\r\n</p>\r\n<p class=\"Paragraf\" id=\"id76135258-f4a9-4532-b5ff-8f5f0ebaff35\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ved den afsluttende revision påses det,</p>\r\n<p class=\"Liste1\">\r\n   <span class=\"Liste1Nr\" id=\"idb99b6489-ae14-4011-8bbe-cc5cdfa6c3db\">1)</span> at årsregnskabet er opstillet i overensstemmelse med § 20 i lov om Udbetaling Danmark samt bekendtgørelse om regnskaber m.v. for Udbetaling Danmark,</p>\r\n<p class=\"Liste1\">\r\n   <span class=\"Liste1Nr\" id=\"id3571a6a7-cc13-4d3a-b6c2-c09d1e2ab931\">2)</span> at årsregnskabet ikke indeholder væsentlige fejl eller mangler, og</p>\r\n<p class=\"Liste1\">\r\n   <span class=\"Liste1Nr\" id=\"id2728b3e6-06ff-4b92-be69-7f660edb0a08\">3)</span> at de dispositioner, der er omfattet af regnskabsaflæggelsen, er i overensstemmelse med love og andre forskrifter samt indgåede aftaler og sædvanlig praksis.</p>\r\n<p class=\"ParagrafGruppeOverskrift\">\r\n   <span>Den eksterne revisions protokol</span>\r\n</p>\r\n<p class=\"Paragraf\" id=\"idea0f3ac8-5148-4b67-854b-604bd70fc850\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Til brug for bestyrelsen for Udbetaling Danmark skal den eksterne revision føre en revisionsprotokol. Der skal i protokollen redegøres for den i årets løb udførte revision, som kan danne grundlag for revisionsmæssige delkonklusioner. Protokollen skal fremlægges på ethvert bestyrelsesmøde, og enhver protokoltilføjelse forelægges revisionschefen for den interne revision, hvis en sådan er etableret, og underskrives af den samlede bestyrelse.</p>\r\n<p class=\"Stk2\">\r\n   <span class=\"StkNr\" id=\"id83f98a11-affc-4f61-87bd-2f5dda01480e\">Stk. 2.</span> I protokollatet vedrørende årsregnskabet skal der redegøres for</p>\r\n<p class=\"Liste1\">\r\n   <span class=\"Liste1Nr\" id=\"id70c84e94-82d9-445f-9c08-8ed6b2e9ae84\">1)</span> den udførte revision samt konklusionen herpå, herunder om omfanget og resultater,</p>\r\n<p class=\"Liste1\">\r\n   <span class=\"Liste1Nr\" id=\"idb61e0fc8-3b39-47e0-82a6-2869d8eefd5e\">2)</span> en redegørelse for karakteren af eventuelle fejl og mangler i personsagerne samt</p>\r\n<p class=\"Liste1\">\r\n   <span class=\"Liste1Nr\" id=\"id3b3e0dfa-3a34-4fb3-8c96-9bfbe236ffb8\">3)</span> oplysninger om hvor vidt, der er fulgt op på sagsområder, hvor der har været systematiske væsentlige fejl og mangler i det foregående år.</p>\r\n<p class=\"Stk2\">\r\n   <span class=\"StkNr\" id=\"idf5e28c90-8525-4376-a259-bb81295ae647\">Stk. 3.</span> Hvis revisor i forbindelse med sin gennemgang af personsager konstaterer forhold af økonomisk betydning, som bør fremdrages eller tilfælde, hvor fortolkning af gældende regler giver anledning til tvivl om lovmæssig forvaltning af et område, skal dette oplyses i protokollen.</p>\r\n<p class=\"Stk2\">\r\n   <span class=\"StkNr\" id=\"id4b7aa351-a5dd-464d-bdd0-7284956e5417\">Stk. 4.</span> Den eksterne revision skal i et særskilt afsnit i protokollatet vedrørende årsregnskabet oplyse om udførelse af eventuelle assistance- eller rådgivningsopgaver.</p>\r\n<p class=\"Stk2\">\r\n   <span class=\"StkNr\" id=\"id8fa3a2d0-43fd-4cdf-8ef2-c5abddf9b3ac\">Stk. 5.</span> Den eksterne revision skal i tilknytning til oplysningerne om eventuelle assistance- eller rådgivningsopgaver som minimum i protokollatet vedrørende årsregnskabet bekræfte, at forbuddet mod selvrevision efter § 24, stk.  4, 1. pkt., i lov om godkendte revisorer og revisionsvirksomheder (revisorloven) er blevet overholdt. Bekræftelsen skal afgives, selvom der ikke har været udført assistance- eller rådgivningsopgaver.</p>\r\n<p class=\"Stk2\">\r\n   <span class=\"StkNr\" id=\"idb339b237-481f-44dd-b4bd-d41bfde9d5d5\">Stk. 6.</span> Den eksterne revision skal kort redegøre for sin egen habilitet i forhold til revision af Udbetaling Danmark, hvis den eksterne revision også påtager sig revisionsopgaver for Arbejdsmarkedets Tillægspension.</p>\r\n<p class=\"ParagrafGruppeOverskrift\">\r\n   <span>Oplysninger</span>\r\n</p>\r\n<p class=\"Paragraf\" id=\"id4008fce1-2078-4463-af32-2a8c3327f6d1\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Det skal i protokollatet vedrørende årsregnskabet oplyses, hvorvidt ekstern revisor har modtaget alle de oplysninger, der er anmodet om.</p>\r\n<p class=\"Stk2\">\r\n   <span class=\"StkNr\" id=\"ide92a0d82-bbb8-4fd1-a63f-2fa54dcbb454\">Stk. 2.</span> Hvis der er oprettet en intern revision, oplyses om</p>\r\n<p class=\"Liste1\">\r\n   <span class=\"Liste1Nr\" id=\"id416ed10b-3ae9-455a-83d0-9d360cd165e6\">1)</span> de opgaver, der fremgår af revisionsaftalen, er udført, og om den interne revision fungerer tilfredsstillende, herunder at den eksterne revision ikke er bekendt med forhold, der enkeltvis eller tilsammen afkræfter, at den interne revision fungerer uafhængigt af den daglige ledelse og</p>\r\n<p class=\"Liste1\">\r\n   <span class=\"Liste1Nr\" id=\"iddc93551a-578b-472d-88c9-8694e6c1d73f\">2)</span> den eksterne revision er enig i indholdet af alle den interne revisions protokoltilførsler vedrørende regnskabsåret og, hvis dette ikke er tilfældet, hvori uenigheden består.</p>\r\n<p class=\"ParagrafGruppeOverskrift\">\r\n   <span>Erklæringer</span>\r\n</p>\r\n<p class=\"Paragraf\" id=\"id9bbf2c4f-3eef-4014-9ead-fb5f23f14306\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> I protokollatet vedrørende årsregnskabet skal der afgives erklæring om, hvorvidt Udbetaling Danmarks administrative og regnskabsmæssige praksis på væsentlige områder, herunder forretningsgange og interne kontrolprocedurer, er tilrettelagt og fungerer på betryggende vis, herunder</p>\r\n<p class=\"Liste1\">\r\n   <span class=\"Liste1Nr\" id=\"idf919a162-8d3c-46da-9ffd-1a321581bc4f\">1)</span> hvorvidt Udbetaling Danmark har betryggende økonomistyring, ved at ledelsen gennem strategiske valg opstiller både korte og langsigtede målsætninger og resultatkrav for administrationen af aktiviteterne i Udbetaling Danmark med henblik på at effektivisere administrationen i Udbetaling Danmark,</p>\r\n<p class=\"Liste1\">\r\n   <span class=\"Liste1Nr\" id=\"id4264377b-cdda-48a5-887b-18a88005d74d\">2)</span> om Udbetaling Danmarks samlede system-, data- og driftssikkerheder fungerer betryggende,</p>\r\n<p class=\"Liste1\">\r\n   <span class=\"Liste1Nr\" id=\"id3d523fad-5dec-4446-89d5-2cb6d13504de\">3)</span> hvorvidt Arbejdsmarkedets Tillægspension følger Arbejdsmarkedets Tillægspensions omkostningsmodel ved administration af Udbetaling Danmark,</p>\r\n<p class=\"Liste1\">\r\n   <span class=\"Liste1Nr\" id=\"id4761818a-cf5e-4400-b3be-a3005fa798cf\">4)</span> at de interne kontroller i de konkrete fag- og støttesystemer, herunder opkrævnings- og udbetalingssystemer, sikrer en fuldstændig og nøjagtig behandling af godkendte transaktioner, samt at forretningsgange og interne kontrolprocedurer hos databehandleren er tilrettelagt og fungerer på betryggende vis, og</p>\r\n<p class=\"Liste1\">\r\n   <span class=\"Liste1Nr\" id=\"idc0679369-4765-403d-9555-deb6f2a43eb8\">5)</span> om den eksterne revision er blevet bekendt med forhold, der er i strid med kravene i lovgivningen vedrørende Udbetaling Danmark eller anden offentligretlig lovgivning, herunder om Udbetaling Danmark har betryggende arbejdsgange for at sikre den fornødne dokumentation, bogføring og kontrol i personsagerne.</p>\r\n<p class=\"Kapitel\" id=\"idea32ada5-00c5-41b8-ac90-be6fd68d49b9\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Omkostninger afholdt af Arbejdsmarkedets Tillægspension til teknisk og administrativ bistand til Udbetaling Danmark</p>\r\n<p class=\"Paragraf\" id=\"id34fb6007-2412-47fb-91e5-9168b7bf2489\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Revision af omkostninger, som følger af Arbejdsmarkedets Tillægspensions administrative og teknisk bistand til Udbetaling Danmark, jf. § 15 i lov om Udbetaling Danmark, baseres på</p>\r\n<p class=\"Liste1\">\r\n   <span class=\"Liste1Nr\" id=\"iddc6ceced-ff8b-4fbf-befa-aaf6076e2730\">1)</span> den rapportering, som Udbetaling Danmarks bestyrelse modtager fra Arbejdsmarkedets Tillægspension om serviceniveau, kvalitet, svarfrister m.v. for administrationen af ydelser på Udbetaling Danmarks sagsområde i regnskabsåret, og på</p>\r\n<p class=\"Liste1\">\r\n   <span class=\"Liste1Nr\" id=\"id0b47a552-f067-4297-aefe-441f1ede15dc\">2)</span> en erklæring fra Arbejdsmarkedets Tillægspensions revision om, hvorvidt Arbejdsmarkedets Tillægspension har et betryggende økonomistyringssystem.</p>\r\n<p class=\"Kapitel\" id=\"idb0d24f97-58ea-4031-aa66-0e98e0da4360\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Den interne revision</p>\r\n<p class=\"Paragraf\" id=\"id2d73a6fe-0f3d-4b20-afeb-1af2e467948f\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Hvis bestyrelsen for Udbetaling Danmark i medfør af § 21, stk. 4, i lov om Udbetaling Danmark beslutter, at der skal oprettes intern revision, skal revisionschefen</p>\r\n<p class=\"Liste1\">\r\n   <span class=\"Liste1Nr\" id=\"id23d1278e-6a02-46a9-bc3c-cceccfb66e14\">1)</span> have en teoretisk uddannelse svarende til, hvad der kræves for at blive statsautoriseret eller registreret revisor og</p>\r\n<p class=\"Liste1\">\r\n   <span class=\"Liste1Nr\" id=\"id6e5be7a5-5459-48fb-9eca-51da19fda256\">2)</span> ved ansættelsen have deltaget i praktisk revisionsarbejde i mindst 3 år inden for de seneste 5 år.</p>\r\n<p class=\"Stk2\">\r\n   <span class=\"StkNr\" id=\"ideb6347f6-c294-4e91-978d-33e43c509142\">Stk. 2.</span> Revisionschefen og medarbejderne i den interne revision må ikke deltage i andet arbejde i virksomheden end revision.</p>\r\n<p class=\"Stk2\">\r\n   <span class=\"StkNr\" id=\"id3485509a-60d8-47bd-a54d-f679cb62c1f5\">Stk. 3.</span> Intern revision må ikke påtage sig opgaver, når der foreligger omstændigheder, der er egnet til at vække tvivl hos en velinformeret tredjemand om den interne revisions uafhængighed.</p>\r\n<p class=\"Stk2\">\r\n   <span class=\"StkNr\" id=\"id73c807cc-8fcf-4811-9241-65c29e690a01\">Stk. 4.</span> Den interne revision må alene påtage sig arbejdsopgaver, som den har tilstrækkelig kompetence til at udføre.</p>\r\n<p class=\"Stk2\">\r\n   <span class=\"StkNr\" id=\"iddd4d06d1-d6bb-448e-ba8e-cde18144a0db\">Stk. 5.</span> De opgaver, som den interne revision udfører, må ikke bevirke, at revisionschefen kommer i en situation, hvor vedkommende erklærer sig eller oplyser om forhold eller dokumenter, som revisionschefen eller ansatte i den interne revision har udarbejdet grundlaget for.</p>\r\n<p class=\"Stk2\">\r\n   <span class=\"StkNr\" id=\"id55a04fb0-9789-48d1-b7dc-f1aea969e9e7\">Stk. 6.</span> Intern revision skal udføre revisionsarbejdet i henhold til en revisionsaftale mellem den eksterne revision og revisionschefen.</p>\r\n<p class=\"Stk2\">\r\n   <span class=\"StkNr\" id=\"ida3420cb5-2262-401b-a9c7-4f0f6868a1aa\">Stk. 7.</span> Revisionsaftalen skal indeholde</p>\r\n<p class=\"Liste1\">\r\n   <span class=\"Liste1Nr\" id=\"id21cb86de-ae82-4949-8a1f-c4c0fa206935\">1)</span> en overordnet beskrivelse af, hvilke revisionsopgaver der skal udføres, og hvilke af disse opgaver der påhviler henholdsvis den eksterne revision og den interne revision,</p>\r\n<p class=\"Liste1\">\r\n   <span class=\"Liste1Nr\" id=\"idd97c4e75-776a-4c66-88ef-8492ba1be66f\">2)</span> retningslinjer for samarbejdet mellem den eksterne revision og den interne revision, herunder for det arbejde, som den eksterne revision skal udføre i forbindelse med kontrol af den interne revisions arbejde, og</p>\r\n<p class=\"Liste1\">\r\n   <span class=\"Liste1Nr\" id=\"id6bc8cf84-0240-417c-a3c7-369750b150da\">3)</span> en beskrivelse af, hvordan og i hvilket omfang der udveksles oplysninger mellem den interne og eksterne revision om den udførte revision.</p>\r\n<p class=\"ParagrafGruppeOverskrift\">\r\n   <span>Den interne revisions protokol</span>\r\n</p>\r\n<p class=\"Paragraf\" id=\"idf47553fc-a74e-49e9-9d99-f042899777d8\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Til brug for bestyrelsen for Udbetaling Danmark skal den interne revision føre en revisionsprotokol. Der skal i protokollen redegøres for den revision, der er udført i løbet af året, og som kan danne grundlag for revisionsmæssige delkonklusioner. Protokollen skal fremlægges på ethvert bestyrelsesmøde, og enhver protokoltilførsel skal underskrives af den samlede bestyrelse.</p>\r\n<p class=\"Stk2\">\r\n   <span class=\"StkNr\" id=\"id9bfd307d-14a5-4e05-a301-af513fb63e30\">Stk. 2.</span> I den interne revisions protokollat vedrørende årsrapporten skal der redegøres for den udførte revision, herunder hvorledes den interne revision har deltaget i revisionen af de væsentlige og risikofyldte områder, samt konklusionen herpå. I et særskilt afsnit i protokollatet vedrørende årsrapporten skal den interne revision opsummere samtlige bemærkninger, som revisionen har givet anledning til at fremføre over for bestyrelsen for Udbetaling Danmark. Opsummeringen skal indeholde en status vedrørende de bemærkninger, der er fremført vedrørende det pågældende regnskabsår, samt en status vedrørende de bemærkninger, der fremgik som åbentstående i protokollatet vedrørende den foregående årsrapport. Hvis revisionen ikke har givet anledning til bemærkninger, skal dette oplyses.</p>\r\n<p class=\"Stk2\">\r\n   <span class=\"StkNr\" id=\"id33f7e90c-c2e5-4a07-aeec-d43fa2ab855c\">Stk. 3.</span> Revisionschefen skal som minimum i protokollatet vedrørende årsrapporten i et særskilt afsnit bekræfte, at revisionschefen ikke er kommet i en situation, hvor vedkommende erklærer sig eller oplyser om forhold eller dokumenter, som revisionschefen eller ansatte i den interne revision har udarbejdet grundlaget for, jf. § 10, stk. 5.</p>\r\n<p class=\"Stk2\">\r\n   <span class=\"StkNr\" id=\"idf021b581-ae28-4152-ad66-55dc4ee9eb07\">Stk. 4.</span> I protokollatet vedrørende årsrapporten skal det oplyses, om den interne revision har modtaget alle de oplysninger, der er anmodet om.</p>\r\n<p class=\"Stk2\">\r\n   <span class=\"StkNr\" id=\"id4d3fa706-f1aa-4135-801e-fa5afce892f6\">Stk. 5.</span> Den interne revision skal kort redegøre for sin egen habilitet i forhold til revision af Udbetaling Danmark, hvis den interne revision også varetager revisionsopgaver for Arbejdsmarkedets Tillægspension.</p>\r\n<p class=\"Kapitel\" id=\"id81c7f5cf-c3bc-47b8-ac71-2133b44adff0\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Revisionspåtegningen</p>\r\n<p class=\"Paragraf\" id=\"id6b31f828-12bb-4a38-99bf-81b5ae851168\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Den eksterne revisions påtegning på årsregnskabet skal afgives efter bestemmelserne i lov om godkendte revisorer og revisionsvirksomheder samt de forskrifter, der er udstedt i medfør heraf.</p>\r\n<p class=\"Paragraf\" id=\"id42615e91-e61b-4155-8a26-fe4a144922bd\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Er der oprettet en intern revision, skal revisionschefen afgive en påtegning på årsregnskabet, hvoraf det skal fremgå, at den interne revision er udført i henhold til revisionsaftalen, jf. § 10, stk. 6.</p>\r\n<p class=\"Stk2\">\r\n   <span class=\"StkNr\" id=\"id75e93164-4c7a-4228-bf6d-eed0a88db4ad\">Stk. 2.</span> Påtegningen skal indeholde en kort beskrivelse af den udførte revision, herunder at den interne revision har deltaget i revisionen af de væsentlige og risikofyldte områder, samt konklusion herpå. Det skal særskilt oplyses, hvis revisionen omfatter andet end årsregnskabet. Eventuelle forbehold eller supplerende oplysninger skal tydeligt fremgå af påtegningen.</p>\r\n<p class=\"Kapitel\" id=\"id645e66db-c429-4b8a-ab01-baf552e45cc5\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Revisionens adgang til oplysninger m.v.</p>\r\n<p class=\"Paragraf\" id=\"id248a1bfb-0c15-4604-80bb-2b3f6e055c70\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Udbetaling Danmark skal give revisor de oplysninger, som må anses af betydning for bedømmelsen af Udbetaling Danmarks regnskab samt for revisors vurdering af administrationen. Udbetaling Danmark skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n<p class=\"Kapitel\" id=\"id25202e54-4129-42e5-a485-23fbe36e3bfa\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Revisionens meddelelser</p>\r\n<p class=\"Paragraf\" id=\"ida7f1b8ac-f934-491e-a721-a4d75c35a75e\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med Udbetaling Danmarks administration, påhviler det revisor straks at give bestyrelsen for Udbetaling Danmark meddelelse derom.</p>\r\n<p class=\"Stk2\">\r\n   <span class=\"StkNr\" id=\"id53f384e6-964d-4229-90ff-98c611d55154\">Stk. 2.</span> Revisor skal påse, at Udbetaling Danmark inden 3 uger giver Beskæftigelsesministeriet meddelelse herom. Opfylder Udbetaling Danmark ikke sin meddelelsespligt efter stk. 2, har revisor pligt til at orientere Beskæftigelsesministeriet om forhold efter stk. 1. Revisors bemærkninger indsendes sammen med meddelelsen.</p>\r\n<p class=\"Kapitel\" id=\"id647c2ea1-4596-414e-b64b-8ef0f9ab9f09\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Rigsrevisors regnskabsgennemgang</p>\r\n<p class=\"Paragraf\" id=\"id6ac3c7c8-40d2-4cd1-97a5-191d343c42f2\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Rigsrevisor udfører regnskabsgennemgang på de områder, der er nævnt i § 2 i overensstemmelse med bestemmelserne i §§ 4 og 6 i lov om revisionen af statens regnskaber m.m.</p>\r\n<p class=\"Stk2\">\r\n   <span class=\"StkNr\" id=\"id4c3ac117-7628-4a1d-8616-dc1c443c146f\">Stk. 2.</span> Rigsrevisor kan af offentlige myndigheder, herunder Beskæftigelsesministeriet samt Udbetaling Danmark forlange alle oplysninger, som efter rigsrevisors skøn er af betydning for udførelsen af rigsrevisors hverv, jf. § 12 i lov om revisionen af statens regnskaber m.m.</p>\r\n<p class=\"Stk2\">\r\n   <span class=\"StkNr\" id=\"id1f8726df-a054-4cef-989f-a07b9f9f70b7\">Stk. 3.</span> Rigsrevisor kan til enhver tid foretage den i stk. 1 nævnte regnskabsgennemgang på det sted, hvor regnskaberne føres, eller hvor det nødvendige materiale i øvrigt findes, jf. § 13 i lov om revisionen af statens regnskaber m.m.</p>\r\n<p class=\"Stk2\">\r\n   <span class=\"StkNr\" id=\"ideb3360d2-cdf5-45e8-8dd6-4e7de1b4ddb5\">Stk. 4.</span> Det revisionsmæssige ansvar for, at de it-systemer og den databehandling, som foretages af Statens It eller andre offentlige myndigheder på vegne af Udbetaling Danmark, påhviler Rigsrevisionen.</p>\r\n<p class=\"Kapitel\" id=\"idb40df280-1b29-4397-a917-412b7c7b604c\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Tilsyn</p>\r\n<p class=\"Paragraf\" id=\"idc86b02b7-ed1c-4010-8233-9a891baaa4c7\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Det reviderede og godkendte årsregnskab samt udskrift af revisionsprotokollen samt beretningen til tilsynet, jf. lovens § 19, stk. 2, samt Ankestyrelsens og Patientombuddets redegørelser med eventuelle bemærkninger fra bestyrelsen for Udbetaling Danmark, jf. lovens § 19, stk. 4, skal sendes til Beskæftigelsesministeriet, Social- og Indenrigsministeriet, Skatteministeriet samt Sundheds- og Ældreministeriet snarest muligt efter bestyrelsens godkendelse af årsregnskabet, dog senest 6 måneder efter regnskabsårets udløb, jf. § 20, stk. 2, i lov om Udbetaling Danmark. Har bestyrelsen oprettet en intern revision, skal den interne revisionsprotokol også indsendes.</p>\r\n<p class=\"Stk2\">\r\n   <span class=\"StkNr\" id=\"id684dce58-2d73-4a79-99fa-d07a87176655\">Stk. 2.</span> Beskæftigelsesministeren skal senest 1. september samme år, som materialet jf. stk. 1 modtages, redegøre for, hvorvidt materialet giver anledning til forhold, som tilsynet vil følge nærmere samt evt. redegøre for fortolkning af gældende lov og regler, hvis dette skønnes påkrævet for den videre administration i Udbetaling Danmark. Ministerens skrivelse sendes til bestyrelsen for Udbetaling Danmark samt Udbetaling Danmarks direktør med kopi til Social- og Indenrigsministeriet, Skatteministeriet, Sundheds- og Ældreministeriet samt Rigsrevisionen.</p>\r\n<p class=\"Kapitel\" id=\"id7b6e47bf-892c-49cf-98a5-6cde5f174497\">\r\n   <span id=\"K10\">\r\n   </span>\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Ikrafttrædelsesbestemmelser</p>\r\n<p class=\"Paragraf\" id=\"idd0bf4ff3-8345-4b12-8a91-16548b71d168\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Bekendtgørelsen træder i kraft den 1. januar 2016 og har virkning fra og med regnskabsåret 2015.</p>\r\n<p class=\"Stk2\">\r\n   <span class=\"StkNr\" id=\"idc8b8e33e-9347-4e41-b2cc-7636c731727b\">Stk. 2.</span> Bekendtgørelse nr. 567 af 30. maj 2013 om revision af Udbetaling Danmarks årsregnskaber ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 14. december 2015</p><p class=\"Sign1\" align=\"center\">Morten Binder</p><p class=\"Sign2\" align=\"right\">/ Bent Nielsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/2015"
        },
        {
            "displayName": "Accession",
            "displayValue": "B20150159305"
        },
        {
            "displayName": "Entydig dokumentidentifikation",
            "displayValue": "BE006589"
        },
        {
            "displayName": "Dato for førstegangsindlæggelse",
            "displayValue": "16/12/2015"
        },
        {
            "displayName": "Dato for indlæggelse",
            "displayValue": "16/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1593"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "14/12/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Arbejdsmarked og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 15/13810"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}