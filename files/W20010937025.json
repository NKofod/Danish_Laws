{
    "id": 155681,
    "title": "Ankestyrelsens principafgørelse R-13-01 om afgørelse - afledet ret - lønmodtager klageberettiget - dagpenge - refusion - standsning",
    "documentTypeId": "240",
    "isSagsforlobPeriodValid": true,
    "shortName": "KEN nr 9370 af 01/08/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse R-13-01 om afgørelse - afledet ret - lønmodtager klageberettiget - dagpenge - refusion - standsning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kommune traf afgørelse om standsning af refusion af dagpenge til en arbejdsgiver, da lønmodtageren ikke længere fandtes at være fuldt uarbejdsdygtig på grund af sygdom.</p>\r\n   <p class=\"TekstGenerel\">Afgørelsen overfor arbejdsgiveren var forsynet med klagevejledning. Lønmodtageren blev orienteret om afgørelsen om standsning af refusion, men fik ikke en selvstændig afgørelse om sin ret til dagpenge med klagevejledning.</p>\r\n   <p class=\"TekstGenerel\">Lønmodtageren klagede til det sociale nævn, idet det blev gjort gældende, at afgørelsen over for arbejdsgiveren havde den umiddelbare virkning, at hendes ret til løn under sygdom ifølge hendes overenskomst ophørte fra samme dag.</p>\r\n   <p class=\"TekstGenerel\">Nævnet afviste at behandle sagen, da nævnet ikke fandt, at hun var part i sagen og derfor ikke klageberettiget.</p>\r\n   <p class=\"TekstGenerel\">Ankestyrelsen hjemviste sagen til realitetsbehandling i nævnet, idet lønmodtageren ud fra en konkret vurdering fandtes at have en så væsentlig og individuel interesse i afgørelsen over for arbejdsgiveren, at hun var klageberettiget. Det blev i den forbindelse bemærket, at kommunen burde have truffet en afgørelse over for lønmodtageren om hendes ret til dagpenge, da afgørelsen over for arbejdsgiveren byggede på en vurdering heraf. Lønmodtageren ville så umiddelbart have været klageberettiget.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 147 af 2. marts 2001 - § 26, § 31, stk. 1 og § 32, stk. 1</p>\r\n<p>Lov om retssikkerhed og administration på det sociale område - lovbekendtgørelse nr. 267 af 12. april 2000 - § 60, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Det fremgik af sagen, at en kvinde den 12. januar 1999 blev sygemeldt. Hendes arbejdsgiver ydede løn under fraværet og anmodede kommunen om refusion af dagpenge i henhold til dagpengelovens § 26, stk. 1.</p>\r\n<p>Kommunen foretog ved breve af 29. marts 1999, 8. juni 1999, 3. august 1999 og 17. august 1999 opfølgning af sygedagpengesagen, jf. dagpengelovens § 24.</p>\r\n<p>Af kommunens brev af 17. august 1999 fremgik det, at arbejdsgiverens ret til refusion bortfaldt fra den 27. august 1999, hvis kvinden ikke inden da rettede henvendelse til kommunen.</p>\r\n<p>Da hun ikke rettede henvendelse til kommunen senest den 27. august 1999 meddelte kommunen ved brev af 1. september 1999 til hendes arbejdsgiver, at refusion blev stoppet fra den 27. august 1999, Meddelelsen om standsning af refusion indeholdt klagevejledning.</p>\r\n<p>Kvinden kontaktede den 3. september 1999 kommunen telefonisk og oplyste, at hun ikke havde modtaget kommunens brev af 17. august 1999 samt, at hun ville forsøge at genoptage arbejdet den 6. september 1999.</p>\r\n<p>Kommunen aftalte herefter telefonisk med arbejdsgiveren, at refusionen blev genoptaget frem til den 5. september 1999.</p>\r\n<p>Den 6. september 1999 meddelte kvindens arbejdsgiver telefonisk kommunen, at hun ikke var mødt på arbejde.</p>\r\n<p>Senere samme dag oplyste kvinden bl.a., at hun fandt det betænkeligt, at kommunen kunne fremsende breve til hendes arbejdsgiver vedrørende hendes dagpengeret, uden at hun modtog en kopi.</p>\r\n<p>Kommunen indhentede herefter en lægeerklæring af 21. september 1999 fra kvindens læge. Af kommunens journalnotater fremgik det ikke, at hun blev partshørt over denne lægeerklæring.</p>\r\n<p>Ved brev af 28. september 1999 orienterede kommunen kvinden om, at man samme dag havde truffet afgørelse over for hendes arbejdsgiver om stop for dagpengerefusion. Kommunen vedlagde kopi af afgørelsen til arbejdsgiveren, hvoraf det bl.a. fremgik, at kommunen havde besluttet at stoppe dagpengerefusionen fra den 6. september 1999, da hun ikke længere blev betragtet som fuld uarbejdsdygtig efter dagpengelovens § 5. Afgørelsen til arbejdsgiveren indeholdt vejledning om klageadgang og -frist.</p>\r\n<p>Ved brev af 13. oktober 1999 klagede kvindens advokat over kommunens afgørelse.</p>\r\n<p>Det sociale nævn afviste ved afgørelse af 19. januar 2000 at behandle sagen, da kvinden ikke fandtes at være part, jf. retssikkerhedslovens § 60, stk. 1, idet kommunens afgørelse vedrørte kvindens arbejdsgivers ret til dagpengerefusion. Nævnet fandt ikke, at kvinden havde en retlig interesse i sagen, selv om den havde haft den afledte virkning, at hun var blevet opsagt, og at hun ikke fik løn i opsigelsesperioden.</p>\r\n<p>I klagen til Ankestyrelsen blev det bl.a. anført, at det er de almindelige forvaltningsretlige principper, der skal anvendes ved fortolkningen af, hvorvidt kvinden er omfattet af den klageberettigede kreds. Det følger af disse principper, at enhver, der har en individuel væsentlig interesse i, at afgørelsen ændres, er berettiget til at klage. Kommunens afgørelse vedrørte spørgsmålet om kvindens arbejdsgivers ret til dagpengerefusion, og det var derfor arbejdsgiveren, som afgørelsen direkte angik. Problemet var imidlertid, at det fulgte af den overenskomst, som kvinden var omfattet af, at hendes ret til sygeløn fra arbejdsgiveren bortfaldt, når dagpengeretten ophørte.</p>\r\n<p>Kommunens afgørelse havde således haft den afledede virkning, at kvinden ikke havde fået udbetalt sygeløn fra arbejdsgiveren efter den 6. september 1999. Denne afledede effekt burde berettige hende til at indbringe sagen for nævnet, da det var hende - og ikke arbejdsgiveren -, der led et økonomisk tab.</p>\r\n<p>Sagen blev behandlet i principielt møde med henblik på afklaring af, hvorvidt der ved kommunens meddelelse til arbejdsgiveren om stop for dennes ret til refusion var truffet en afgørelse, der havde virkning for lønmodtagerens ret til sygedagpenge, og der derfor var klageret for denne.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt efter en konkret vurdering, at kvinden måtte anses som berettiget til at klage over den afgørelse, som kommunen havde truffet om standsning af hendes arbejdsgivers ret til refusion for dagpenge.</p>\r\n<p>Efter Ankestyrelsens opfattelse burde kommunen over for kvinden have truffet en afgørelse om hendes ret til dagpenge efter den 27. august 1999. En sådan afgørelse ville hun som adressat have kunnet påklage til nævnet.</p>\r\n<p>Når kommunen ikke havde truffet en sådan afgørelse over for kvinden fandt Ankestyrelsen, at hun måtte anses for at have en så væsentlig og individuel interesse i kommunens afgørelse om hendes arbejdsgivers ret til refusion af dagpenge, at hun var omfattet af kredsen af klageberettigede, jf. retssikkerhedslovens § 60, stk. 1, 2. punktum.</p>\r\n<p>Ankestyrelsen lagde vægt på, at kommunens afgørelse om, hvorvidt kvindens arbejdsgiver var berettiget til dagpengerefusion, blev truffet på grundlag af en vurdering af, om hun opfyldte kravet i lovens § 5 om fuld uarbejdsdygtighed.</p>\r\n<p>Ankestyrelsen lagde endvidere vægt på, at kommunens afgørelse om standsning af arbejdsgiverens ret til refusion havde den umiddelbare virkning, at kvindens ret til løn under sygdom ophørte fra samme dag, jf. overenskomstens § 21, stk. 4.</p>\r\n<p>Ankestyrelsen hjemviste sagen til realitetsbehandling i det sociale nævn. Hjemvisningen betød, at nævnet ville tage stilling til, dels hvorvidt betingelserne for at træffe afgørelse om ophør af sygedagpenge var opfyldt, dels retsvirkningerne af, at hverken kvinden eller arbejdsgiveren blev partshørt over den af kommunen indhentede attest vedrørende socialmedicinsk opfølgning af 21. september 1999 fra hendes læge.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20010937025"
        },
        {
            "displayName": "Entydig dokumentidentifikation",
            "displayValue": "BS008475"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9370"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/08/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 380009-00"
        },
        {
            "displayName": "Stikord",
            "displayValue": "R-13-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}