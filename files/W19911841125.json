{
    "id": 36958,
    "title": "Skattepligt - fraflytning Grønland - dobbeltbeskatningsoverenskomst. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18411 af 11/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En skatteyder var fraflyttet til Grønland den 24. oktober 1989 med  \r\n\r\n opgivelse af hidtidig bopæl i Danmark, og havde opholdt sig i Grønland i mere  \r\n\r\n end 6 måneder. Klageren blev ikke anset for fortsat skattepligtig til Danmark  \r\n\r\n efter kildeskattelovens § 1, nr. </I> </P>  \r\n\r\n<P> <I>2, idet han havde påberåbt sig, at den grønlandske indkomst skulle  \r\n\r\n behandles efter dobbeltbeskatningsoverenskomstens artikel 4, stk. </I> </P>  \r\n\r\n<P> <I>2, og således påberåbt sig, at han blev anset for hjemmehørende i  \r\n\r\n Grønland, jf. SD-cirkulære 1988-42. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skattepligt - fraflytning Grønland -  \r\n\r\n dobbeltbeskatningsoverenskomst. (* 1) </H1>  \r\n\r\n<P></P>  \r\n\r\n<P>A klagede over, at de lokale skattemyndigheder i henhold til  \r\n\r\n kildeskattelovens § 1, stk. 1, nr. 2, havde anset hans fulde skattepligt til  \r\n\r\n Danmark for ophørt fra og med hans fraflytning til Grønland den 24. oktober  \r\n\r\n 1989 med samtidig opgivelse af hans hidtidige bopæl i Danmark. </P>  \r\n\r\n<P>Som begrundelse for den påklagede afgørelse havde skattemyndighederne  \r\n\r\n navnlig henvist til SD-cirkulære 1988-42, næstsidste afsnit, der er  \r\n\r\n sålydende: </P>  \r\n\r\n<P>&#187;Det vil ved fraflytning den 1. januar 1989 eller senere ikke længere  \r\n\r\n være muligt at bevare skattepligten efter kildeskattelovens § 1 nr. 2 og  \r\n\r\n samtidig kræve, at indkomsten opgøres under hensyn til, at skatteyderen skal  \r\n\r\n anses for hjemmehørende i et land, hvormed Danmark har indgået  \r\n\r\n dobbeltbeskatningsaftale, medmindre der er tale om fraflytning til et land,  \r\n\r\n hvis skattesystem ikke godkendes.&#171; </P>  \r\n\r\n<P>Klageren anførte overfor Landsskatteretten, at skatteankenævnet havde  \r\n\r\n anset hans fulde skattepligt for ophørt pr. 24. oktober 1989. </P>  \r\n\r\n<P>Han udrejste til Grønland den 24. oktober 1989. Ved indsendelsen af  \r\n\r\n selvangivelsen for 1989 påførte han den grønlandske indtægt på  \r\n\r\n selvangivelsen. </P>  \r\n\r\n<P>Han havde opholdt sig i Grønland i mere end 6 måneder i sammenhæng, nemlig  \r\n\r\n i perioden 24. oktober 1989 - 1. maj 1990. Han havde ikke på noget tidspunkt  \r\n\r\n påberåbt sig at være hjemmehørende i Grønland. Han mente derfor, at han  \r\n\r\n stadig var fuld skattepligtig efter kildeskattelovens § 1, nr. 2, idet han  \r\n\r\n ikke havde bopæl i Danmark. </P>  \r\n\r\n<P>Af dobbeltbeskatningsoverenskomsten med Grønland fremgik af artikel 4, at  \r\n\r\n man anses for hjemmehørende ved ophold i mere end 6 måneder. Det fremgik også  \r\n\r\n af vejledning til overenskomsten side GR35, at den fulde skattepligt efter  \r\n\r\n kildeskattelovens § 1, nr. 2, kun kan ophæves, såfremt man påberåber sig  \r\n\r\n dette. Uagtet overenskomsten automatisk anser en for hjemmehørende efter 6  \r\n\r\n måneder, er dette altså ikke det samme som, at man har påberåbt sig dette.  \r\n\r\n</P>  \r\n\r\n<P>SD-cirkulære nr. 1988-42 ændrede intet ved dette, idet det i cirkulæret  \r\n\r\n udtrykkeligt anførtes, at skattepligten ikke kunne ophøre, såfremt man  \r\n\r\n forholdt sig passiv. </P>  \r\n\r\n<P>Det var i øvrigt i ligningsvejledningen for dobbeltbeskatningen for 1990 -  \r\n\r\n vel for at præcisere dette -under afsnit DA 2.2. (side 18) anført, at der  \r\n\r\n ikke kan kræves erklæring/dokumentation for hjemsted. </P>  \r\n\r\n<P>Klagerens konklusionen var derfor, at hans fulde skattepligt bestod og, at  \r\n\r\n hans grønlandske indtægt skulle behandles efter reglerne i overenskomsten  \r\n\r\n (artikel 4), dvs. at den grønlandske indtægt ikke skulle medregnes på  \r\n\r\n selvangivelsen. </P>  \r\n\r\n<P>Landsskatteretten fandt, at det under hensyn til det af klageren anførte,  \r\n\r\n hvorefter den omhandlede grønlandske indkomst - uanset fuld skattepligt til  \r\n\r\n Danmark i henhold til kildeskattelovens § 1, stk. 1, nr. 2, - ikke skulle  \r\n\r\n medregnes ved indkomstopgørelsen til Danmark, måtte lægges til grund, at  \r\n\r\n klageren påberåbte sig, at indkomsten skulle opgøres under hensyn til, at han  \r\n\r\n i perioden fra den 24. oktober 1989 i medfør af artikel 4, stk. 2, i  \r\n\r\n dobbeltbeskatningsaftalen mellem Danmark og Grønland skulle anses for  \r\n\r\n hjemmehørende i Grønland. Retten fandt herefter, at klageren var omfattet af  \r\n\r\n det i SD-cirkulære 1988-42, næstsidste afsnit anførte, som retten fandt at  \r\n\r\n kunne tiltræde. Retten var herefter enig med skatteankenævnet i, at klagerens  \r\n\r\n skattepligt i henhold til kildeskattelovens § 1, stk. 1, nr. 2, var ophørt  \r\n\r\n fra og med den 24. oktober 1989. </P>  \r\n\r\n<P>LV 1990, D 1.2.2. </P>  \r\n\r\n</DIV>",
    "isHistorical": false,
    "editorialNotes": [
        "(* 1)Afgørelsen er offentliggjort i t&s nyt 1992, nr. 2, side 45."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911841125"
        },
        {
            "displayName": "Entydig dokumentidentifikation",
            "displayValue": "CA004893"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18411"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "11/11/1991"
        },
        {
            "displayName": "Ressortministeriets journalnummer",
            "displayValue": "LSR 1991-4-407."
        },
        {
            "displayName": "Stikord",
            "displayValue": "SKATTEPLIGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}