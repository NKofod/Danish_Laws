{
    "id": 38708,
    "title": "Ændring af ventilationsforhold ved ud- og indblæsning for at undgå træk- og kuldepåvirkning fra periodevise åbne porte og for at undgå risiko for arbejdsulykker, utilstrækkelig udsugning og recirkulation. ",
    "documentTypeId": "230",
    "isSagsforlobPeriodValid": false,
    "shortName": "AFG nr 3210 af 07/06/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Arbejdsministeriet har stadfæstet direktoratets afgørelse om at ændre  \r\n\r\n eksisterende ventilationsanlægs funktioner til sikring af tilstrækkelig  \r\n\r\n sugekapacitet under forskellige skiftende arbejdsmiljøforhold, herunder  \r\n\r\n periodervise åbne porte og døre til arbejdslokaler, samt at undgå  \r\n\r\n recirkulation af udsuget procesluft. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ændring af ventilationsforhold ved ud- og  \r\n\r\n indblæsning for at undgå træk- og kuldepåvirkning fra periodevise åbne porte  \r\n\r\n og for at undgå risiko for arbejdsulykker, utilstrækkelig udsugning og  \r\n\r\n recirkulation. </H1>  \r\n\r\n<P></P>  \r\n\r\n<P>I skrivelse af 1. februar 1994 har A/S klaget over Direktoratet for  \r\n\r\n Arbejdstilsynets afgørelse af 3. januar 1994 vedrørende påbud om ændring af  \r\n\r\n ventilationsforhold. </P>  \r\n\r\n<P> <B>Klagens indhold</B>  </P>  \r\n\r\n<P>A/S føler sig urimeligt behandlet af Arbejdstilsynet, som efter  \r\n\r\n virksomheden opfattelse ikke har dokumenteret fornøden teknisk viden om  \r\n\r\n ventilationsforhold. </P>  \r\n\r\n<P>Herudover anføres bl.a. til støtte for klagen, at et ventilationsfirma  \r\n\r\n efter påbudets afgivelse har sagt god for anlægget, både med hensyn til  \r\n\r\n indretning, balance mellem udsuget- og indsuget luft i lukket system og  \r\n\r\n sugekapacitet. Filteranlægget er placeret udendørs. Ifølge det oplyste er  \r\n\r\n ventilationsfirmaet ikke bekendt med ventilationssystemer, hvor returluften  \r\n\r\n forvarmes. </P>  \r\n\r\n<P>Endelig anfører virksomheden, at det alene er Arbejdstilsynskredsens skøn  \r\n\r\n at portene er åbne ca. 30 min. dagligt. Virksomheden bestrider, at de 3  \r\n\r\n luftindblæsningssteder i hallen var eller har været blokeret. </P>  \r\n\r\n<P> <B>Sagsforløb</B>  </P>  \r\n\r\n<P>Arbejdsministeriet har sendt klagen til udtalelse i Direktoratet for  \r\n\r\n Arbejdstilsynet. Det fremgår af udtalelsen og af sagen i øvrigt, at kreds  \r\n\r\n Århus amt i tilsynsrapport af 4. oktober 1993 afgiver påbud om tilpasning af  \r\n\r\n det eksisterende ventilationsanlæg med afbalanceret indblæsning og udsugning  \r\n\r\n til de konkrete arbejdsforhold for at undgå træk- og kuldegener fra  \r\n\r\n periodevis åbne porte samt imødegåelse af øget risiko for arbejdsulykker  \r\n\r\n p.g.a. kuldepåvirkning af fingre og hænder. </P>  \r\n\r\n<P>Kredsen har konstateret, at virksomhedens ventilationssystem ikke har  \r\n\r\n noget friskluftindtag. Returluft fra spåntransport har ingen forvarmning.  \r\n\r\n Filteranlægget er anbragt uden for hallen. I vinterhalvåret er den returførte  \r\n\r\n luft kold. </P>  \r\n\r\n<P>Herudover har kredsen konstateret, at de 3 luftindblæsningssteder i hallen  \r\n\r\n var delvis blokerede. Da der ikke var anden kontrolleret indblæsning af luft,  \r\n\r\n kommer erstatningsluften ukontrolleret ind udefra gennem utætheder og  \r\n\r\n periodevis åbne porte. Disse 2 forhold giver træk. </P>  \r\n\r\n<P>I skrivelse af 1. november 1993 klager virksomheden over påbudet til  \r\n\r\n direktoratet, idet påbudet findes uforståeligt og urimeligt. Direktoratet har  \r\n\r\n i afgørelsen af 3. januar 1994 fastholdt kredsens påbud, idet direktoratet  \r\n\r\n finder påbudet rimeligt begrundet i de iagttagne tekniske forhold og  \r\n\r\n arbejdsprocesser. </P>  \r\n\r\n<P>Direktoratet har vurderet, at virksomheden ikke har gjort, hvad der er  \r\n\r\n teknisk muligt for at undgå unødige påvirkninger i arbejdsmiljøet ved  \r\n\r\n justering af anlæggets sugefunktion til forholdene. Direktoratet har ikke  \r\n\r\n anfægtet anlæggets kapacitet isoleret betragtet, men alene forholdene,  \r\n\r\n hvorunder det anvendes i samspil med andre arbejdsmiljøpåvirkninger. </P>  \r\n\r\n<P>Direktoratet anbefaler i sin afgørelse, at BST inddrages i den tekniske  \r\n\r\n proces, eller at virksomheden kontakter et firma, der kan rådgive om  \r\n\r\n ventilationsprocesser under forskellige forhold. </P>  \r\n\r\n<P>I anledning af klagen til Arbejdsministeriet har direktoratet hørt kredsen  \r\n\r\n om ventilationsfirmaets udtalelse om ventilationsanlægget, men kredsen har  \r\n\r\n ikke været bekendt med eksistensen af en sådan, før fremkomsten af nærværende  \r\n\r\n klage. Direktoratet finder imidlertid med det fagkendskab til  \r\n\r\n ventilationssystemer og processer, Arbejdstilsynet råder over, at enkelte  \r\n\r\n oplysninger i klagen beror på klagerens misforståelser af sagens rette  \r\n\r\n sammenhæng, hvorfor direktoratet skal berigtige eventuelle misforståelser.  \r\n\r\n</P>  \r\n\r\n<P>Med lukket system sigtes formentlig til en recirkulationsproces, som  \r\n\r\n direktoratet ikke har omtalt særskilt i afgørelsen, idet emnet ikke er  \r\n\r\n omfattet af sagen. Den udsugede procesluft må recirkuleres til lukkede anlæg,  \r\n\r\n hvor det er sikret, at den tilbageførte luft ikke afgives til lokaler.  \r\n\r\n Oplysningerne om, at omtalte ventilationsfirma ikke er bekendt med systemer  \r\n\r\n med forvarmet returluft, giver efter direktoratets opfattelse ikke mening,  \r\n\r\n navnlig under hensyn til, at reglerne i bekendtgørelsen om faste  \r\n\r\n arbejdssteders indretning forbyder recirkulation som ventilationsproces. Som  \r\n\r\n det fremgår af afgørelsen er der således ikke stillet krav om forvarmet  \r\n\r\n returluft, men derimod krav om forvarmet erstatningsluft fra det fri. </P>  \r\n\r\n<P>Direktoratet har ligeledes ikke stillet krav om udendørs placering af  \r\n\r\n filteranlægget. </P>  \r\n\r\n<P>Direktoratet har fastslået, at sugehoveder skal placeres korrekt til  \r\n\r\n fjernelse af træstøv og spåner, idet direktoratet har lagt kredsens  \r\n\r\n observationer på stedet til grund. Ifølge kredsen var sugehove på  \r\n\r\n besøgstidspunktet ikke udført og placeret korrekt til at fjerne støv og  \r\n\r\n spåner fra arbejdsprocesser. </P>  \r\n\r\n<P>Med hensyn til åbning af porte har denne oplysning ikke tidligere været  \r\n\r\n indbragt for direktoratet i forbindelse med klagesagens behandling i  \r\n\r\n direktoratet. Da der ikke foreligger andre oplysninger fra klageren herom,  \r\n\r\n lægger direktoratet kredsens oplysninger om ca. 30 min. åbningstid dagligt  \r\n\r\n til grund for vurderingen. </P>  \r\n\r\n<P>Kravet om forvarmet friskluftforsyning skal sikre, at de nævnte kulde- og  \r\n\r\n trækproblemer imødegås. Friskluftforsyning er nødvendig, idet recirkulation  \r\n\r\n af procesventilationsluft ikke er tilladt undtagen i lukkede systemer. </P>  \r\n\r\n<P>På denne baggrund indstiller direktoratet, at direktoratets afgørelse af  \r\n\r\n 3. januar 1994 fastholdes. </P>  \r\n\r\n<P> <B>Arbejdsmiljørådets udtalelse</B>  </P>  \r\n\r\n<P>Klagen har i henhold til arbejdsmiljølovens § 66, stk. 1, nr. 4, været  \r\n\r\n forelagt Arbejdsmiljørådet, der tiltræder direktoratets indstilling.  \r\n\r\n Direktoratet har accepteret et ønske fra DA om fristforlængelse til 1.  \r\n\r\n oktober 1994. </P>  \r\n\r\n<P> <B>Arbejdsministeriets afgørelse</B>  </P>  \r\n\r\n<P>Arbejdsministeriet skal i den anledning meddele, at man med hjemmel i §§  \r\n\r\n 35, stk. 1 og 37, stk. 1 samt § 31, stk. 2, jf. § 23 i Arbejdsministeriets  \r\n\r\n bekendtgørelse om faste arbejdssteders indretning tiltræder direktoratets  \r\n\r\n afgørelse af 3. januar 1994 om ændring af procesventilationsforholdene til  \r\n\r\n imødegåelse af kulde- og trækgener og sikring af optimal udsugning. </P>  \r\n\r\n<P>Arbejdsministeriets afgørelse skal efterkommes senest <B>den 1. oktober  \r\n\r\n 1994</B> ,og tilbagemelding skal foretages til Arbejdstilsynet kreds Århus  \r\n\r\n amt senest <B>den 8. oktober 1994</B> . </P>  \r\n\r\n<P> <B>Arbejdsministeriets begrundelse</B>  </P>  \r\n\r\n<P>Der er i afgørelsen lagt vægt på, at indretningen af ventilationsanlægget  \r\n\r\n efter det oplyste ikke findes at være tilstrækkelig til, at træk- og  \r\n\r\n kuldegener i arbejdslokalet undgås.' </P>  \r\n\r\n<P>./. Sagens originale akter vedlægges. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19940321001"
        },
        {
            "displayName": "Entydig dokumentidentifikation",
            "displayValue": "CA006643"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3210"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "07/06/1994"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "1994-2113-171"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}