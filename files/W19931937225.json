{
    "id": 34759,
    "title": "Plejehjem - opholdsbetaling - efterbetaling - fejl - risiko (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19372 af 14/10/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kommune var ikke berettiget til at kræve efterbetaling af et for  \r\n\r\n lidt afkrævet beløb for en kvindes ophold på plejehjem. </I> </P>  \r\n\r\n<P> <I>Begrundelsen var, at kommunen havde haft de korrekte oplysninger om  \r\n\r\n kvindens og ægtefællens indtægtsforhold, og at det udelukkende skyldtes  \r\n\r\n kommunens forhold at fejlen var opstået. Kommunen var derfor nærmest til at  \r\n\r\n bære risikoen for fejlen. Ankestyrelsen fandt ikke grundlag for at antage, at  \r\n\r\n ægtefællerne vidste eller burde vide, at der var sket en fejl ved beregningen  \r\n\r\n af opholdsbetalingen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Plejehjem - opholdsbetaling - efterbetaling -  \r\n\r\n fejl - risiko (* 1) (* 3) </H1>  \r\n\r\n<P></P>  \r\n\r\n<P>SAGSFREMSTILLING: </P>  \r\n\r\n<P>En 80-årig kvinde havde ophold på plejehjem. Betalingerne for  \r\n\r\n plejehjemsopholdet blev varetaget af hendes 78-årige ægtefælle, som havde  \r\n\r\n ophold i eget hjem. </P>  \r\n\r\n<P>Den 30. maj 1991 anmodede manden kommunen om varmehjælp, samt om en  \r\n\r\n opgørelse over betaling for kvindens plejehjemsophold, under henvisning til  \r\n\r\n at der var sket væsentlige økonomiske ændringer i mandens forhold. </P>  \r\n\r\n<P>Den 20. juni 1991 meddelte kommunen, at der var sket en beklagelig fejl  \r\n\r\n vedrørende beregningen af opholdsbetalingen for kvinden fra den 1. januar  \r\n\r\n 1991, idet der ikke var sket en fordeling af indtægter og udgifter mellem  \r\n\r\n ægtefællerne. Kommunen foretog derfor en regulering med virkning fra den 1.  \r\n\r\n januar 1991. Reguleringen medførte et efterbetalingskrav på 8.190 kr. </P>  \r\n\r\n<P>Det var oplyst, at opholdsbetalingen i perioden maj 1989 til 1. januar  \r\n\r\n 1991 var beregnet til 1.920 kr pr. måned. Pr. 1. januar 1991 blev  \r\n\r\n opholdsbetalingen ifølge den da fremsendte pensionsmeddelelse beregnet til  \r\n\r\n 355 kr. Beregningen var sket automatisk på baggrund af kvindens årsopgørelse  \r\n\r\n for 1989. Beregningsgrundlaget fremgik af pensionsmeddelelsens bagside. </P>  \r\n\r\n<P>Ved en fejl fra kommunens side var sagen ikke blevet fremtaget med henblik  \r\n\r\n på en manuel beregning ud fra ægtefællernes samlede indtægter. Efter  \r\n\r\n kommunens senere beregning skulle opholdsbetalingen pr. 1. januar 1991 have  \r\n\r\n været 1.720 kr. </P>  \r\n\r\n<P>Ankenævnet tiltrådte kommunens afgørelse. </P>  \r\n\r\n<P>Sagen blev behandlet i principielt møde til præcisering af praksis på  \r\n\r\n området, jf. også SM O-1-86 og SM O-22-86. </P>  \r\n\r\n<P>AFGØRELSE: </P>  \r\n\r\n<P>Ankestyrelsen fandt ikke, at kommunen havde været berettiget til at kræve  \r\n\r\n efterbetaling af det for lidt afkrævede beløb for plejehjemsopholdet. </P>  \r\n\r\n<P>Begrundelsen var, at kommunen havde haft de korrekte oplysninger om  \r\n\r\n ægtefællernes indtægtsforhold, og at det udelukkende skyldtes kommunens  \r\n\r\n forhold, at fejlen var opstået. Kommunen blev derfor anset for at være  \r\n\r\n nærmest til at bære risikoen for fejlen. </P>  \r\n\r\n<P>Ankestyrelsen fandt ikke grundlag for at antage, at ægtefællerne vidste  \r\n\r\n eller burde vide, at der var sket en fejl ved beregningen af  \r\n\r\n opholdsbetalingen. </P>  \r\n\r\n<P>Ved afgørelsen tog Ankestyrelsen udgangspunkt i, at der ikke i  \r\n\r\n bistandslovens § 84 eller andre bestemmelser i bistandsloven er taget  \r\n\r\n stilling til, hvorledes der skal forholdes, når det viser sig, at der  \r\n\r\n fejlagtigt for en periode er afkrævet en pensionist et for lille beløb i  \r\n\r\n opholdsbetaling. Adgangen til at kræve efterbetaling måtte herefter anses for  \r\n\r\n at være undergivet de begrænsninger, der følger af dansk rets almindelige  \r\n\r\n regler, og således bero på en samlet vurdering, hvori bl. a. indgår: </P>  \r\n\r\n<P>1. hvad der er grunden til at der er betalt for lidt, </P>  \r\n\r\n<P>2. hvem der er nærmest til at bære risikoen for fejlen (med mindre  \r\n\r\n skyldneren ligefrem vidste, eller burde have indset, at der var sket en  \r\n\r\n fejl), </P>  \r\n\r\n<P>3. om kravet er fremsat uden ugrundet ophold, efter at fejlen er opdaget,  \r\n\r\n og </P>  \r\n\r\n<P>4. om kreditor har givet skyldneren rimelig grund til at tro, at han ikke  \r\n\r\n har noget til gode. </P>  \r\n\r\n<P>Ankestyrelsen ændrede således nævntets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Dagældende retsforskrift: Lbk nr. 829 af 01/10/1992, § 84.",
        "(* 1) Offentliggjort af Socialministeriet i SM O-114-93 15/12/1993."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19931937225"
        },
        {
            "displayName": "Entydig dokumentidentifikation",
            "displayValue": "CA002687"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19372"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "14/10/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20933-92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}