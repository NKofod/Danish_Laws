{
    "id": 105754,
    "title": "1989 BSF 21   FORSLAG TIL FOLKETINGSBESLUTNING OM ÆNDRING AF REGLERNE VEDRØRENDE   POSTSPÆRRING I FORBINDELSE MED KONKURS OG BETALINGSSTANDSNING ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 21",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 21 </P>  \r\n\r\n<P></P>  \r\n\r\n<P>Forslag til folketingsbeslutning om ændring af reglerne vedrørende  \r\n\r\n postspærring i forbindelse med konkurs og betalingsstandsning </P>  \r\n\r\n<P></P>  \r\n\r\n<P>Fremsat af Leif Hermann (SF) Carsten Andersen (SF) Ingerlise Koefoed (SF)  \r\n\r\n Jens Thoft (SF) </P>  \r\n\r\n<P></P>  \r\n\r\n<P>den 2. november 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag om ændring </P>  \r\n\r\n<P>af konkurs- og postlovgivningen efter følgende retningslinier: </P>  \r\n\r\n<P>1. Postspærring foretages med adressatens samtykke ved en tilførsel herom  \r\n\r\n til skifterettens protokol. (Meddelelse tilstilles postvæsenet  \r\n\r\n efterfølgende). </P>  \r\n\r\n<P>2. Såfremt adressaten ikke samtykker, træffer retten afgørelse efter  \r\n\r\n regler svarende til retsplejelovens kapitel 71. </P>  \r\n\r\n<P>3. Bortset fra forsendelser, der på grund af deres indhold har betydning  \r\n\r\n for boet, kan tilbageholdelse af breve, postkort, pakker og adresseløse  \r\n\r\n forsendelser kun ske i indtil 48 timer. </P>  \r\n\r\n<P>Bemærkninger til forslaget </P>  \r\n\r\n<P>Beslutningsforslaget er en genfremsættelse af B 74 (folketingsåret  \r\n\r\n 1988-89, se Folketingstidende 1988-89, forhandlingerne sp. 8309 og 8572 samt  \r\n\r\n tillæg A sp. 5385), idet dog bemærkningerne er tydeliggjort for såvidt angår  \r\n\r\n spørgsmålet om de seneste ændringer i postreglementets bestemmelser om  \r\n\r\n postspærring i forbindelse med konkurs. Under 1. behandling af B 74 oplyste  \r\n\r\n justitsministeren, at han ville bede formanden for Konkurslovsudvalget om en  \r\n\r\n forlods udtalelse om spørgsmålet. Denne udtalelse foreligger endnu ikke, men  \r\n\r\n må til sin tid, når den foreligger, indgå i overvejelserne om forslaget. </P>  \r\n\r\n<P>Når en person er gået konkurs, mister han ifølge konkurslovens § 29 retten  \r\n\r\n til at overdrage eller opgive sine ejendele, modtage betaling og andre  \r\n\r\n ydelser, modtage opsigelser, reklamationer og lignende erklæringer, stifte  \r\n\r\n forpligtelser eller på anden måde råde over sin formue med virkning for boet.  \r\n\r\n</P>  \r\n\r\n<P>Meningen med denne bestemmelse er klar nok. Det ville være uheldigt, om  \r\n\r\n den konkursramte ved dispositioner over sine værdier kunne modvirke hensigten  \r\n\r\n med konkursen. Bestemmelsen er imidlertid forstået således, at al post til  \r\n\r\n den konkursramte skal passere skifteretten, der så tager stilling til, i  \r\n\r\n hvilket omfang denne kan videresendes til rette adressat. </P>  \r\n\r\n<P>Skifteretten træffer ikke særskilt afgørelse om postspærring, men dette  \r\n\r\n kan finde sted i forbindelse med afsigelsen af konkursdekretet og uden  \r\n\r\n afholdelse af retsmøder. Efter de seneste ændringer i Post- og  \r\n\r\n Telegrafvæsenets reglement II, § 37, pkt. 5, litra b, underretter  \r\n\r\n skifteretten adresseposthuset om beslutningen om postspærring. </P>  \r\n\r\n<P>Forslagsstillerne finder dette betænkeligt ud fra almindelige  \r\n\r\n retssikkerhedsbetragtninger. Under efterforskning i straffesager forekommer  \r\n\r\n der naturligvis ofte et ønske om at foretage et brud på  \r\n\r\n meddelelseshemmeligheden ud fra den betragtning, at den mistænkte ved  \r\n\r\n samtaler eller brevveksling vil være i stand til at levere politiet  \r\n\r\n bevismateriale og være tilskyndet til at modarbejde sagens opklaring. I disse  \r\n\r\n situationer er der fastlagt meget klare betingelser i retsplejeloven for  \r\n\r\n indgrebenes foretagelse. Indgreb i meddelelseshemmeligheden i  \r\n\r\n straffeprocessuelt øjemed har stedse - og med rette - haft Folketingets  \r\n\r\n bevågenhed. Derimod synes det ikke, som om postspærring i forbindelse med  \r\n\r\n konkurs har været gjort til genstand for nøjere overvejelser ud fra  \r\n\r\n retssikkerhedsbetragtninger, uagtet at indgrebet over for de personer, der er  \r\n\r\n erklæret konkurs, må forekomme nøjagtig lige så byrdefuldt som beslutninger  \r\n\r\n herom i forbindelse med en straffesagsbehandling. </P>  \r\n\r\n<P>Problemet har været rejst dels af Landsforeningen til Fremme af  \r\n\r\n Retssikkerheden og dels senest i august 1988 over for Folketingets Retsudvalg  \r\n\r\n ved en henvendelse fra en person i Ebeltoft, der i maj 1988 blev erklæret  \r\n\r\n konkurs. </P>  \r\n\r\n<P>På denne baggrund har forslagsstillerne fundet anledning til at udarbejde  \r\n\r\n dette beslutningsforslag om ændring af konkursloven og postloven, således at  \r\n\r\n der opstilles visse retsgarantier for vedtagelse af postspærring i konkurs-  \r\n\r\n og betalingsstandsning, hvor tilsvarende problemer, om end i mindre grad, gør  \r\n\r\n sig gældende. </P>  \r\n\r\n<P>Tankegangen bag forslaget er, at skifteretten samtidig med afsigelse af  \r\n\r\n konkursdekretet skal tage stilling til postspærring. Det er for  \r\n\r\n forslagsstillerne utvivlsomt, at den konkursramte i langt de fleste tilfælde  \r\n\r\n kan indse det nødvendige i en postspærring og samtykker heri. Det vil således  \r\n\r\n ikke kræve yderligere ressourcer eller nærmere stillingtagen, og  \r\n\r\n forslagsstillerne har derfor anset det for tilstrækkeligt, at postspærring  \r\n\r\n etableres ved en protokoltilførsel med efterfølgende meddelelse til  \r\n\r\n postvæsenet, der således ikke af egen drift skal have mulighed for at  \r\n\r\n foretage omadressering af posten. </P>  \r\n\r\n<P>I de formentlig forholdsvis få situationer, hvor den konkursramtes  \r\n\r\n samtykke ikke foreligger, enten fordi det ikke kan indhentes eller kun  \r\n\r\n indhentes med risiko for tab for boet, eller fordi den konkursramte nægter at  \r\n\r\n give samtykke, behandles spørgsmålet om postspærring på samme måde som  \r\n\r\n indgreb i posthemmeligheden i øvrigt, jf. retsplejelovens kapitel 71.  \r\n\r\n Nægtelse af samtykke til postspærring kan naturligvis tænkes af mange grunde,  \r\n\r\n herunder også det ubehag, der altid vil være knyttet til, at andre får adgang  \r\n\r\n til at stifte bekendtskab med indholdet af personlige meddelelser. Uanset  \r\n\r\n dette opstår der imidlertid risiko for, at undladelse af postspærring i disse  \r\n\r\n situationer vil åbne for uberettigede dispositioner over boets ejendom til  \r\n\r\n skade for kreditorerne. En sådan unddragelse vil efter omstændighederne være  \r\n\r\n strafbar. En forhindring af sådanne risici bør derfor behandles i  \r\n\r\n strafferetsplejens former. </P>  \r\n\r\n<P>Endelig har forslagsstillerne fundet, at der bør indsættes en tidsmæssig  \r\n\r\n begrænsning, således at forsendelser, der ikke har nogen interesse for boet,  \r\n\r\n videresendes til adressaten så hurtigt som muligt og senest 48 timer efter  \r\n\r\n modtagelsen. Modtageren kan med en sådan regel på forhånd regne med, at  \r\n\r\n forsendelser uden forbindelse med bobehandlingen når frem til den pågældende  \r\n\r\n i rimelig tid. Dette kan f.eks. være vigtigt i forbindelse med svar på  \r\n\r\n stillingsansøgninger og skriftlige meddelelser fra familie og omgangskreds.  \r\n\r\n</P>  \r\n\r\n<P>Som bilag til forslaget er optrykt spørgsmål 1-3 til B 74 samt  \r\n\r\n justitsministerens besvarelse heraf. </P>  \r\n\r\n<P>Bilag </P>  \r\n\r\n<P>Spørgsmål nr. 1-3 fra Folketingets Retsudvalg og justitsministerens  \r\n\r\n besvarelse heraf vedrørende Forslag til folketingsbeslutning om ændring af  \r\n\r\n reglerne vedrørende postspærring i forbindelse med konkurs og  \r\n\r\n betalingsstandsning (B 74, 1988-89). </P>  \r\n\r\n<P>Spørgsmål 1: </P>  \r\n\r\n<P>Kan ministeren oplyse, hvorledes fremgangsmåden er i forbindelse med  \r\n\r\n postspærring, herunder hvorvidt skifteretten selvstændigt tager stilling til  \r\n\r\n spørgsmålet i forbindelse med afsigelse af konkursdekret? </P>  \r\n\r\n<P>Spørgsmål 2: </P>  \r\n\r\n<P>Idet der henvises til ministerens tale ved 1. behandling, bedes det  \r\n\r\n oplyst, hvornår den forlods udtalelse fra Konkursudvalget, som ministeren har  \r\n\r\n aftalt med udvalgets formand, forventes at foreligge. </P>  \r\n\r\n<P>Spørgsmål 3: </P>  \r\n\r\n<P>I forlængelse af spørgsmål 2 bedes det oplyst, om det vil være muligt at  \r\n\r\n fremskynde den nævnte forlods udtalelse, således at den er Retsudvalget i  \r\n\r\n hænde i så god tid, at der kan afgives betænkning og beslutningsforslaget  \r\n\r\n andenbehandles i indeværende folketingsår. </P>  \r\n\r\n<P>Svar: </P>  \r\n\r\n<P>Ad spørgsmål 1: </P>  \r\n\r\n<P>Selve konkursdekretet, der er en judiciel afgørelse, giver hjemmel for  \r\n\r\n gennemførelse af postspærring, jf. konkurslovens § 29. </P>  \r\n\r\n<P>Bestemmelsen har følgende ordlyd: </P>  \r\n\r\n<P>&#187;§ 29. Ved afsigelse af konkursdekretet minister skyldneren retten  \r\n\r\n til at overdrage eller opgive sine ejendele, modtage betaling og andre  \r\n\r\n ydelser, reklamationer og lignende erklæringer, stifte forpligtelser eller på  \r\n\r\n anden måde råde over sin formue med virkning for boet.&#171; </P>  \r\n\r\n<P>I forbindelse med afsigelsen af konkursdekretet træffer skifteretten  \r\n\r\n bestemmelse om, hvorvidt der skal være postspærring. Rettens afgørelse herom  \r\n\r\n har karakter af en beslutning, hvilket bl.a. indebærer, at retten til enhver  \r\n\r\n tid kan omgøre den, såfremt forholdene tilsiger dette. Postspærringen  \r\n\r\n indebærer, at post, der er stilet til skyldneren, af postvæsenet sendes til  \r\n\r\n den midlertidige bestyrer eller kurator eller til skifteretten, jf. nedenfor.  \r\n\r\n</P>  \r\n\r\n<P>Postspærring opretholdes kun, så længe det findes påkrævet af hensyn til  \r\n\r\n boets forsvarlige behandling, og post, som boet modtager på grund af  \r\n\r\n postspærringen, vil blive videresendt til adressaten snarest muligt, såfremt  \r\n\r\n den er uden betydning for boet. </P>  \r\n\r\n<P>Baggrunden for, at der normalt sker postspærring i forbindelse med  \r\n\r\n konkurs, er for det første, at der kun herved kan opnås sikkerhed for, at  \r\n\r\n eventuelle værdiforsendelser som f.eks. checks eller andet indgår i boet.  \r\n\r\n Hertil kommer, at skyldnerens korrespondance bl.a. kan oplyse om hans  \r\n\r\n eventuelle finansielle dispositioner og om formuegoder, hvis eksistens  \r\n\r\n eventuelt ikke er oplyst til skifteretten. Det tilsigtes således ved  \r\n\r\n postspærring opnået, at aktiver, der tilkommer konkursboet, kommer boet til  \r\n\r\n gode. </P>  \r\n\r\n<P>Med virkning fra den 1. januar 1989 er der fastsat nye regler for  \r\n\r\n postvæsenets medvirken i forbindelse med postspærring (Post- og  \r\n\r\n Telegrafvæsenets reglement II, § 37, pkt. 5, litra b). </P>  \r\n\r\n<P>Det fremgår heraf, at skifteretten underretter adresseposthuset, når der  \r\n\r\n er truffet beslutning om postspærring. Postspærringen omfatter både  \r\n\r\n postforsendelser og pengeforsendelser, hvorimod blade og adresseløse  \r\n\r\n forsendelser udleveres til skyldneren, medmindre skifteretten i det konkrete  \r\n\r\n tilfælde har bestemt andet. Den post, der tilbageholdes, udleveres normalt  \r\n\r\n til bostyret, dvs. den midlertidige bestyrer eller kurator. Hvis  \r\n\r\n forsendelserne er mærket &#187;personlig&#171; eller på anden måde fremtræder  \r\n\r\n som personlig korrespondance, udleveres de dog til skifteretten, der  \r\n\r\n beslutter, om posten kan videresendes til skyldneren eller bør tilgå  \r\n\r\n bostyret. </P>  \r\n\r\n<P>Kopi af bestemmelserne vedlægges til orientering. </P>  \r\n\r\n<P>Ad spørgsmål 2: </P>  \r\n\r\n<P>Formanden for Justitsministeriets Konkurslovsudvalg, retspræsident Frank  \r\n\r\n Poulsen, Sø- og Handelsretten i København, har over for Justitsministeriet  \r\n\r\n tilkendegivet, at Konkurslovsudvalget vil kunne afgive forlods udtalelser  \r\n\r\n dels vedrørende reglerne om postspærring i forbindelse med konkurs, dels om  \r\n\r\n Skattelovrådets betænkning nr. 1101/1987 om skat ved konkurs og akkord samt  \r\n\r\n rådets skitse til konkursskattelov. </P>  \r\n\r\n<P>Udvalgets formand har endvidere oplyst, at der vil medgå nogen tid med  \r\n\r\n behandlingen af de rejste spørgsmål, og at de forlods udtalelser forventes at  \r\n\r\n foreligge i løbet af efteråret 1989. Selv om behandlingen af reglerne om  \r\n\r\n postspærring fremskyndes, vil det ikke være muligt at afgive betænkning om  \r\n\r\n spørgsmålet inden Folketingets sommerferie. </P>  \r\n\r\n<P>Justitsministeriet kan henholde sig hertil. </P>  \r\n\r\n<P>Ad spørgsmål 3: </P>  \r\n\r\n<P>Der henvises til besvarelsen af spørgsmål 2. </P>  \r\n\r\n<P>Underbilag </P>  \r\n\r\n<P>Ad besvarelsen af spørgsmål 1. </P>  \r\n\r\n<P>Konkurs. </P>  \r\n\r\n<P>b. Konkurslovens paragraf 29 har følgende ordlyd: </P>  \r\n\r\n<P>&#187;Ved afsigelsen af konkursdekretet mister skyldneren retten til at  \r\n\r\n overdrage eller opgive sine ejendele, modtage betaling og andre ydelser,  \r\n\r\n modtage opsigelser, reklamationer og lignende erklæringer, stifte  \r\n\r\n forpligtelser eller på anden måde råde over sin formue med virkning for  \r\n\r\n boet.&#171; </P>  \r\n\r\n<P>Skifteretten tager stilling til udlevering af den adresserede post i  \r\n\r\n forbindelse med konkursdekretets afsigelse. Dette gælder både for  \r\n\r\n postforsendelser og pengeforsendelser. Skifteretten underretter  \r\n\r\n adresseposthuset om afgørelsen ved fremsendelse af en blanket herom. </P>  \r\n\r\n<P>- påtegning &#187;Personlig&#171; el. lign. </P>  \r\n\r\n<P>Forsendelser, der ved påtegningen &#187;Personlig&#171; eller på anden  \r\n\r\n måde fremtræder som personlig korrespondance, skal dog altid udleveres til  \r\n\r\n skifteretten, der tager stilling til, om forsendelsen (post eller penge) skal  \r\n\r\n indgå i konkursboet, eller om den kan udleveres til den konkursramte. </P>  \r\n\r\n<P>- blade og adresseløse forsendelser. </P>  \r\n\r\n<P>Blade og adresseløse forsendelser udleveres til den konkursramte,  \r\n\r\n medmindre skifteretten undtagelsesvis har bestemt andet. </P>  \r\n\r\n<P>- kurator. </P>  \r\n\r\n<P>Bostyret vil normalt være en advokat, der er beskikket som kurator af  \r\n\r\n skifteretten. </P>  \r\n\r\n<P>Betalingsstandsning. </P>  \r\n\r\n<P>Ved betalingsstandsning bevarer den, der er under betalingsstandsning  \r\n\r\n (skyldneren), retten til at råde over sin formue i  \r\n\r\n betalingsstandsningsperioden. </P>  \r\n\r\n<P>I forbindelse med betalingsstandsning beskikker skifteretten dog et tilsyn  \r\n\r\n (normalt en advokat) for skyldneren. </P>  \r\n\r\n<P>Ved betalingsstandsning udleveres forsendelser efter de almindelige  \r\n\r\n udleveringsregler, medmindre skyldneren og tilsynet i forening meddeler  \r\n\r\n postkontoret andet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/11/1989"
        },
        {
            "displayName": "Accession",
            "displayValue": "19891BA00021"
        },
        {
            "displayName": "Entydig dokumentidentifikation",
            "displayValue": "CL003287"
        },
        {
            "displayName": "Dato for førstegangsindlæggelse",
            "displayValue": "02/11/1989"
        },
        {
            "displayName": "Dato for indlæggelse",
            "displayValue": "02/11/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}