{
    "id": 35854,
    "title": "Pressens Informationsregistre, anmeldelse, edb-register, videregivelse, samtykke, offentliggjort, periodisk skrift, pålæg ",
    "documentTypeId": "240",
    "isSagsforlobPeriodValid": false,
    "shortName": "KEN nr 11097 af 04/07/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet, at et bladhus' informationssystem må anses at udgøre et  \r\n\r\n register. Pålagt bladhuset at ophøre med at videregive oplysninger fra  \r\n\r\n informationssystemet uden samtykke fra den registrerede eller den, der  \r\n\r\n handler på dennes vegne, medmindre dette fulgte af anden lovgivning, eller  \r\n\r\n videregivelse skete således, at oplysningerne blev offentliggjort i et  \r\n\r\n periodisk skrift. Endvidere pålagt bladhuset at træffe  \r\n\r\n kontrolforanstaltninger til sikring af, at lov om private registre m.v. § 7 h  \r\n\r\n blev iagttaget i forbindelse med videregivelse af oplysninger fra registeret.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Pressens Informationsregistre, anmeldelse,  \r\n\r\n edb-register, videregivelse, samtykke, offentliggjort, periodisk skrift,  \r\n\r\n pålæg </H1>  \r\n\r\n<P></P>  \r\n\r\n<BR>  \r\n\r\n<P>I 1988 har Registertilsynet behandlet en sag vedrørende anvendelse af et  \r\n\r\n informationssystem i et større bladhus. Det fremgik af sagen, at  \r\n\r\n informationssystemet bestod af fire hovedtyper af artikler: 1) referencer,  \r\n\r\n der gav en kort reference til en trykt artikel med oplysning om publikation,  \r\n\r\n udgivelsesdato, sektion og side, 2) resumeer, der udgjorde en forkortet  \r\n\r\n version af en trykt artikel med vægten lagt på de faktiske nye oplysninger,  \r\n\r\n 3) fuldtekst artikler, der udgjorde publicerede artikler, redigeret specielt  \r\n\r\n til informationssystemet samt 4) oversigtsartikler, som var skrevet specielt  \r\n\r\n til informationssystemet. Informationssystemet blev produceret af en  \r\n\r\n selvstændig redaktion, som på baggrund af trykte medier, radio, tv,  \r\n\r\n nyhedsbureauer og diverse pressemateriale m.v. skrev artikler til  \r\n\r\n informationssystemet. Endvidere var informationssystemet underlagt egne  \r\n\r\n redaktionelle principper. </P>  \r\n\r\n<P>Det fremgik endvidere, at informationssystemet er et fritekstsøgesystem,  \r\n\r\n hvorefter det var muligt at søge på samtlige ord, stednavne m.v., der indgik  \r\n\r\n i en artikel. I systemet indgik endvidere oplysninger om enkeltpersoner og  \r\n\r\n disses forhold, i det omfang personerne skønnedes at have offentlig  \r\n\r\n interesse. Efter det oplyste ville det være muligt at foretage  \r\n\r\n systematiserede og entydige søgninger i systemet på personnavne via en  \r\n\r\n såkaldt prefix-søgning, hvorefter personnavne blev forsynet med entydige  \r\n\r\n søgekriterier (prefix). Som entydige søgekriterier forekom endvidere f.eks.  \r\n\r\n virksomheder, foreninger m.v., geografiske lokaliteter, emner m.v. </P>  \r\n\r\n<P>Det fremgik endvidere, at enhver ved indgåelse af en abonnementsordning  \r\n\r\n havde adgang til informationssystemet over telefonnettet via terminal. Efter  \r\n\r\n det oplyste blev oplysninger i systemet slettet og ajourført i forbindelse  \r\n\r\n med, at nye oplysninger indgik i systemet, dog fremhævedes det, at systemet  \r\n\r\n primært havde til opgave at levere baggrundsmateriale til nye artikler m.v.  \r\n\r\n</P>  \r\n\r\n<P>Organisatorisk var informationssystemet underlagt bladhusets  \r\n\r\n administrerende chefredaktør, og der var ikke etableret særlige  \r\n\r\n sikkerhedsforanstaltninger for systemet ud over de  \r\n\r\n sikkerhedsforanstaltninger, der var gældende for bladhuset. Informationsbasen  \r\n\r\n var fysisk placeret i bladhusets edb-afdeling. Kun medarbejdere i bladhusets  \r\n\r\n afdeling, der administrerede informationssystemet, havde adgang til at skrive  \r\n\r\n og redigere artikler i systemet. </P>  \r\n\r\n<P>Bladhuset gjorde i sagen bl.a. gældende, at informationssystemet efter  \r\n\r\n bladhusets opfattelse ikke kunne anses for at udgøre et register, idet  \r\n\r\n systemet havde karakter af et selvstændigt medie, som i lighed med andre  \r\n\r\n medier blev redigeret efter egne selvstændige principper. </P>  \r\n\r\n<P>Sagen blev behandlet på et møde i Registerrådet, og Registertilsynet  \r\n\r\n udtalte herefter indledningsvis, at det omhandlede informationssystem i  \r\n\r\n henhold til lov om private registre m.v. § 1 må anses for at udgøre et  \r\n\r\n register. Registertilsynet lagde herved vægt på, at det efter det oplyste  \r\n\r\n ville være muligt at foretage systematiserede og entydige søgninger i  \r\n\r\n systemet, bl.a. på personnavne via den såkaldte prefix-søgning.  \r\n\r\n Registertilsynet bemærkede endvidere, at for den del af informationssystemet,  \r\n\r\n som indeholdt personoplysninger, der var offentliggjort i et periodisk  \r\n\r\n skrift, herunder oplysninger der hidrørte fra andre bladhuses periodiske  \r\n\r\n skrifter, påhviler det bladhuset i henhold til lov om private registre m.v. §  \r\n\r\n 7 g, stk. 2, jf. § 3 i lov nr. 383 af 10. juni 1987 om ændring af lov om  \r\n\r\n private registre m.v. og lov om offentlige myndigheders registre, at foretage  \r\n\r\n anmeldelse til Registertilsynet inden den 1. oktober 1988. Registertilsynet  \r\n\r\n bemærkede endvidere, at man i forbindelse hermed i medfør af § 7 g, stk. 3, i  \r\n\r\n lov om private registre m.v., agtede at tage spørgsmålet om  \r\n\r\n vilkårsfastsættelse for informationssystemet op til nærmere overvejelse. </P>  \r\n\r\n<P>Med henvisning til lov om private registre m.v. § 7 h pålagde  \r\n\r\n Registertilsynet i henhold til lov om private registre m.v. § 23, stk. 1,  \r\n\r\n bladhuset at ophøre med at videregive oplysninger fra informationssystemet  \r\n\r\n uden samtykke fra den registrerede eller den, der handler på dennes vegne,  \r\n\r\n medmindre dette fulgte af anden lovgivning eller videregivelse skete således,  \r\n\r\n at oplysningerne blev offentliggjort i et periodisk skrift. </P>  \r\n\r\n<P>Registertilsynet pålagde endvidere i medfør af lov om private registre  \r\n\r\n m.v. § 23, stk. 6, bladhuset at træffe kontrolforanstaltninger til sikring  \r\n\r\n af, at lov om private registre m.v. § 7 h blev iagttaget i forbindelse med  \r\n\r\n videregivelse af oplysninger fra registeret. Registertilsynet udbad sig  \r\n\r\n samtidig underretning, når de meddelte pålæg var efterkommet. </P>  \r\n\r\n<P>Registertilsynet bemærkede afslutningsvis, at for den del af  \r\n\r\n informationssystemet, som indeholdt personoplysninger, der ikke tidligere  \r\n\r\n havde været offentliggjort i et periodisk skrift, vil lov om private  \r\n\r\n registres m.v. almindelige regler direkte finde anvendelse for registeret.  \r\n\r\n</P>  \r\n\r\n<P>Dette indebærer bl.a., at registrering af oplysninger om enkeltpersoners  \r\n\r\n rent private forhold kun må ske, såfremt betingelserne i lov om private  \r\n\r\n registre m.v. § 3, stk. 2, er opfyldt. På tilsvarende måde vil videregivelse  \r\n\r\n af sådanne oplysninger kræve den registreredes samtykke i henhold til lov om  \r\n\r\n private registre m.v. § 4, stk. 1. </P>  \r\n\r\n<P>I beretningsåret har bladhuset foretaget anmeldelse til Registertilsynet  \r\n\r\n af det omhandlede informationssystem i medfør af lov om private registre m.v.  \r\n\r\n § 7 g, stk. 2. </P>  \r\n\r\n<P>Registertilsynet har herefter taget spørgsmålet om nærmere fastsættelse af  \r\n\r\n vilkår for registeret op til nærmere drøftelse med bladhuset. </P>  \r\n\r\n<P>Sagen var ikke afsluttet ved beretningsårets udløb. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1988 s. 95 f. og 1989 s. 83 f. Se også  \r\n\r\n Registertilsynets j.nr. 1988-1181-1 og j.nr. 1989-1233-001. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881109725"
        },
        {
            "displayName": "Entydig dokumentidentifikation",
            "displayValue": "CA003789"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11097"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "04/07/1988"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1987-101-17"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}