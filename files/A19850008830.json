{
    "id": 66244,
    "title": "Lov om egnsudvikling ",
    "documentTypeId": "10",
    "isSagsforlobPeriodValid": false,
    "shortName": "LOV nr 88 af 13/03/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om egnsudvikling </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Efter reglerne i denne lov kan der ydes bistand  \r\n\r\n til fremme af industriel og anden erhvervsmæssig udvikling i egne af landet,  \r\n\r\n hvor dette må antages at være af væsentlig betydning for befolkningens adgang  \r\n\r\n til at opnå andel i samfundets almindelige økonomiske, sociale og kulturelle  \r\n\r\n fremgang. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Administrationen af loven varetages, hvor ikke  \r\n\r\n andet er bestemt, af et egnsudviklingsråd. Rådets afgørelser kan ikke  \r\n\r\n indbringes for anden administrativ myndighed. </P>  \r\n\r\n<P CLASS=STK> <I>Stk. 2. </I> Rådets daglige forretninger og udførelsen af  \r\n\r\n dets beslutninger varetages af direktoratet for egnsudvikling. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Egnsudviklingsrådet består af en formand og 10  \r\n\r\n andre medlemmer. Rådets formand udnævnes af industriministeren, der i øvrigt  \r\n\r\n til medlemmer af rådet udnævner en repræsentant for hver af følgende  \r\n\r\n myndigheder og organisationer: industriministeriet, finansministeriet,  \r\n\r\n arbejdsministeriet, miljøministeriet, indenrigsministeriet, Industrirådet,  \r\n\r\n Arbejderbevægelsens Erhvervsråd, Kommunernes Landsforening og  \r\n\r\n Amtsrådsforeningen i Danmark. Endvidere udnævner industriministeren et medlem  \r\n\r\n som fælles repræsentant for de større regionale udviklingsudvalg. </P>  \r\n\r\n<P CLASS=STK> <I>Stk. 2. </I> Industriministeren udnævner en næstformand  \r\n\r\n blandt rådets medlemmer. </P>  \r\n\r\n<P CLASS=STK> <I>Stk. 3. </I> Medlemmerne udnævnes for 4 år ad gangen. Der  \r\n\r\n udnævnes suppleanter for medlemmerne. </P>  \r\n\r\n<P CLASS=STK> <I>Stk. 4. </I> Industriministeren nedsætter et  \r\n\r\n forretningsudvalg for rådet bestående af formanden og næstformanden samt  \r\n\r\n indtil 4 andre medlemmer. </P>  \r\n\r\n<P CLASS=STK> <I>Stk. 5. </I> Industriministeren fastsætter forretningsorden  \r\n\r\n for rådet og dets forretningsudvalg. I forretningsordenen kan optages  \r\n\r\n bestemmelser om, i hvilket omfang afgørelser i henhold til §§ 6-9 på rådets  \r\n\r\n vegne kan træffes af forretningsudvalget eller af direktoratet for  \r\n\r\n egnsudvikling, samt om, at sager, til hvis afgørelse der er knyttet  \r\n\r\n betydelige økonomiske konsekvenser, herunder særlig økonomisk risiko,  \r\n\r\n forelægges industriministeren til afgørelse. </P>  \r\n\r\n<P CLASS=STK> <I>Stk. 6. </I> Rådet afgiver årligt en beretning om sin  \r\n\r\n virksomhed. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Direktoratet for egnsudvikling ledes af en  \r\n\r\n direktør, der ikke er medlem af egnsudviklingsrådet, men deltager i rådets  \r\n\r\n møder. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Industriministeren fastsætter efter indstilling  \r\n\r\n fra egnsudviklingsrådet, i hvilke egne af landet lovens bistandsordninger kan  \r\n\r\n finde anvendelse. Rådet skal være opmærksom på, om der i andre dele af landet  \r\n\r\n måtte opstå sådanne forhold, at lovens bistandsordninger bør kunne bringes i  \r\n\r\n anvendelse, og i så fald fremsætte forslag herom til industriministeren. </P>  \r\n\r\n<P CLASS=STK> <I>Stk. 2. </I> Ved ydelsen af bistand skal der søges opnået en  \r\n\r\n lokalisering, der er hensigtsmæssig for erhvervslivet og tilpasset andre  \r\n\r\n udviklingsfremmende foranstaltninger, som det offentlige har eller påtænker  \r\n\r\n iværksat. Der skal endvidere tages hensyn til, om den beliggenhed, der vælges  \r\n\r\n for en virksomhed, er hensigtsmæssig for denne, og om stedet, eventuelt på  \r\n\r\n længere sigt, er egnet for en videregående erhvervsmæssig udvikling. </P>  \r\n\r\n<P CLASS=STK> <I>Stk. 3. </I> Rådet kan til fremme af det i § 1, stk. 1,  \r\n\r\n nævnte formål afgive udtalelser over for institutioner eller personer,  \r\n\r\n ligesom rådet over for offentlige myndigheder kan stille forslag om  \r\n\r\n foranstaltninger, der må anses for påkrævede for et områdes erhvervsmæssige  \r\n\r\n udbygning. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Der kan ydes tilskud til industri- og  \r\n\r\n servicevirksomheders anlægsudgifter ved oprettelse, flytning, udvidelse,  \r\n\r\n rationalisering og produktionsomstilling. Til anlægsudgifter kan henregnes  \r\n\r\n udgifter til undersøgelser og forarbejder, herunder forsøgsvirksomhed, samt  \r\n\r\n til afprøvning o.lign. af en virksomheds produktionsapparat. </P>  \r\n\r\n<P CLASS=STK> <I>Stk. 2. </I> Tilskuddet kan ikke overstige 25 pct. af de  \r\n\r\n anlægsudgifter, der er nævnt i stk. 1. </P>  \r\n\r\n<P CLASS=STK> <I>Stk. 3. </I> Dog kan der i særlig vanskeligt stillede egne  \r\n\r\n af landet ydes tilskud på højst 35 pct. til de anlægsudgifter, der er nævnt i  \r\n\r\n stk. 1. </P>  \r\n\r\n<P CLASS=STK> <I>Stk. 4. </I> Såfremt en virksomhed, hvortil der er ydet  \r\n\r\n tilskud, ophører, afhændes, udlejes eller tilsidesætter vilkår for tilskuddet  \r\n\r\n inden for en periode af 5 år fra tilskuddets udbetaling, kan det bestemmes,  \r\n\r\n at tilskuddet helt eller delvis skal tilbagebetales. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Kommuner kan opføre erhvervsejendomme til salg  \r\n\r\n eller udleje, når statskassen yder lån dertil efter stk. 2. </P>  \r\n\r\n<P CLASS=STK> <I>Stk. 2. </I> Der kan ydes lån til kommuner til dækning af  \r\n\r\n udgifterne, herunder grundudgifter, ved opførelse af de erhvervsejendomme,  \r\n\r\n der er nævnt i stk. 1. </P>  \r\n\r\n<P CLASS=STK> <I>Stk. 3. </I> Lånene afdrages over højst 30 år og forrentes  \r\n\r\n med en rente, der er fastsat af industriministeren. </P>  \r\n\r\n<P CLASS=STK> <I>Stk. 4. </I> For lånene skal der stilles en i hvert enkelt  \r\n\r\n tilfælde godkendt sikkerhed. </P>  \r\n\r\n<P CLASS=STK> <I>Stk. 5. </I> Opnås der ved en kommunes salg af en sådan  \r\n\r\n ejendom ikke dækning for den investerede kapital, fordeles det samlede tab  \r\n\r\n mellem staten og kommunen med halvdelen til hver. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Tilskud kan ydes til industri- og  \r\n\r\n servicevirksomheder til dækning af omkostninger ved virksomhedernes  \r\n\r\n udflytning til en egn, der er omfattet af § 5, stk. 1, 1. pkt. Tilskud kan  \r\n\r\n endvidere ydes til dækning af flytteomkostninger for medarbejdere, der er af  \r\n\r\n væsentlig betydning for en tilfredsstillende drift af virksomheden på  \r\n\r\n tilflytningsstedet. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Tilskud kan ydes til foretagelse af  \r\n\r\n undersøgelser og til udarbejdelse af planer og projekter af almen betydning  \r\n\r\n for et områdes erhvervsmæssige udvikling samt til driften af regionale  \r\n\r\n udviklingsudvalg. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I hvert finansår kan der inden for et beløb af  \r\n\r\n 5 mill. kr. gives tilsagn om tilskud og lån af statskassen til dækning af  \r\n\r\n udgifter ved gennemførelse af foranstaltninger af væsentlig betydning for et  \r\n\r\n områdes erhvervsmæssige udvikling med henblik på at tilføre, opretholde eller  \r\n\r\n udvide konkret erhvervsmæssig aktivitet. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Virksomheder, der har modtaget tilskud i  \r\n\r\n henhold til § 6, og virksomheder, der drives fra en af en kommune opført  \r\n\r\n erhvervsejendom, hvortil der er ydet statslån i henhold til § 7, er  \r\n\r\n underkastet regnskabsmæssigt og teknisk tilsyn efter rådets nærmere  \r\n\r\n bestemmelse. </P>  \r\n\r\n<P CLASS=STK> <I>Stk. 2. </I> Tilsynet ophører, når lånet er tilbagebetalt  \r\n\r\n eller der er forløbet 5 år fra tilskuddets udbetaling. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Det fastsættes på de årlige finanslove, inden  \r\n\r\n for hvilke beløb der kan ydes tilsagn om tilskud og lån i henhold til §§ 6-9.  \r\n\r\n</P>  \r\n\r\n<P CLASS=STK> <I>Stk. 2. </I> Tilsagnsrammer og udbetalingsbevillinger, der  \r\n\r\n ikke udnyttes, kan overføres til et følgende finansår. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Medmindre højere straf er forskyldt efter anden  \r\n\r\n lovgivning, straffes med bøde den, der: </P>  \r\n\r\n<UL CLASS=PLAIN-LIST>  \r\n\r\n<LI>1) i forbindelse med en ansøgning om støtte efter loven giver urigtige  \r\n\r\n eller vildledende oplysninger eller fortier oplysninger af betydning for  \r\n\r\n sagens afgørelse, </LI>  \r\n\r\n<LI>2) undlader at give oplysninger, der afkræves efter § 11, eller </LI>  \r\n\r\n<LI>3) giver urigtige eller vildledende oplysninger om forhold, som den  \r\n\r\n pågældende afkræves oplysning om efter § 11. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Loven træder i kraft ved bekendtgørelsen i  \r\n\r\n Lovtidende. </P>  \r\n\r\n<P CLASS=STK> <I>Stk. 2. </I> Samtidig ophæves lov nr. 219 af 7. juni 1972 om  \r\n\r\n egnsudvikling. </P>  \r\n\r\n<P CLASS=STK> <I>Stk. 3. </I> Indtil 2 år efter udstedelsen af tilsagn om et  \r\n\r\n lån ydet i henhold til § 6 i lov nr. 219 af 7. juni 1972 kan  \r\n\r\n egnsudviklingsrådet forhøje lånet efter reglerne i nævnte lov. Sådanne  \r\n\r\n forhøjelser afskrives på tilsagnsrammen for § 6. </P>  \r\n\r\n<P CLASS=STK> <I>Stk. 4. </I> Bestemmelserne i lov nr. 219 af 7. juni 1972  \r\n\r\n anvendes fortsat på lån, garantier og tilskud efter nævnte lov. Rådets  \r\n\r\n funktioner varetages af det egnsudviklingsråd, der er nedsat efter denne lov.  \r\n\r\n</P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Loven gælder ikke for Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Amalienborg, den 13. marts 1985  \r\n\r\n</I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P ALIGN=CENTER>I Dronningens Navn: </P>  \r\n\r\n<P CLASS=UNDERSKREVET-AF ALIGN=CENTER>INGRID </P>  \r\n\r\n<P ALIGN=CENTER>Dronning af Danmark </P>  \r\n\r\n<P ALIGN=CENTER>Rigsforstander </P>  \r\n\r\n<P CLASS=MINISTER ALIGN=RIGHT>/IB STETTER </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/03/1985"
        },
        {
            "displayName": "Accession",
            "displayValue": "A19850008830"
        },
        {
            "displayName": "Entydig dokumentidentifikation",
            "displayValue": "CM025363"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "88"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "13/03/1985"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Industri- og Handelsstyrelsen"
        },
        {
            "displayName": "Ressortministeriets journalnummer",
            "displayValue": "Industrimin. j. nr. 663-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}