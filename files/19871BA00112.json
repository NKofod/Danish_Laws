{
    "id": 105918,
    "title": "1987 BSF 112   FORSLAG TIL FOLKETINGSBESLUTNING OM BØRNEKULTUR ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 112",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 112 </P>  \r\n\r\n<P></P>  \r\n\r\n<P>Forslag til folketingsbeslutning om børnekultur </P>  \r\n\r\n<P></P>  \r\n\r\n<P>Fremsat af Ingerlise Koefoed (SF) Tommy Dinesen (SF) Ole Henriksen (SF)  \r\n\r\n Birgitte Husmark (SF) Hanne Thanning Jacobsen (SF) Bjørn Poulsen (SF)  \r\n\r\n Stillinger (SF) Ebba Strange (SF) </P>  \r\n\r\n<P></P>  \r\n\r\n<P>den 12. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til for hvert af årene 1989, 1990 </P>  \r\n\r\n<P>og 1991 at afsætte 25 mio. kroner til gennemførelse af et </P>  \r\n\r\n<P>8-punkts-program for børnekulturelle aktiviteter. </P>  \r\n\r\n<P>Pengene skal fordeles som støtte til: </P>  \r\n\r\n<P>1) Børneaktiviteter i lokalområder, </P>  \r\n\r\n<P>2) Videoværksteder for børn, </P>  \r\n\r\n<P>3) Lokalradioinitiativer med børn som producenter og deltagere, </P>  \r\n\r\n<P>4) Kvalitetsmæssigt fremstød for børnelitteratur, </P>  \r\n\r\n<P>5) Aktivitetshuse, der igangsætter særlige aktiviteter for børn, </P>  \r\n\r\n<P>6) Frivillig musikundervisning, </P>  \r\n\r\n<P>7) Børnekulturelle samråd, </P>  \r\n\r\n<P>8) Forskning i børnekultur. </P>  \r\n\r\n<P>Kultur- og Kommunikationsministeriets arbejdsgruppe for børn og </P>  \r\n\r\n<P>kultur følger udviklingen på området og fordeler pengene efter </P>  \r\n\r\n<P>ansøgning. Det er en betingelse for tildeling af penge, at </P>  \r\n\r\n<P>initiativet kommer udefra og er støttet af f.eks. en forening, en </P>  \r\n\r\n<P>kommune, en gruppe forældre eller lignende. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Forslaget til folketingsbeslutning om særlige støttemuligheder til </P>  \r\n\r\n<P>børnekulturelle aktiviteter er tænkt som en opfordring til at </P>  \r\n\r\n<P>skaffe børnene bedre muligheder for aktiv deltagelse og </P>  \r\n\r\n<P>medskabelse i kulturlivet, end de har i dag. Det er tænkt som et </P>  \r\n\r\n<P>modspil til den stigende mekanisering og kommercialisering af </P>  \r\n\r\n<P>børnenes fritidsliv. Det er desuden at opfatte som et supplement </P>  \r\n\r\n<P>til det 7-punkts-program om folkeskolen som kulturcenter, som </P>  \r\n\r\n<P>Folketinget vedtog i 1987. </P>  \r\n\r\n<P>Bemærkninger til forslagets enkelte dele </P>  \r\n\r\n<P>Ad pkt. 1 </P>  \r\n\r\n<P>Undersøgelser har vist, at der i fordelingen af kultur- og </P>  \r\n\r\n<P>fritidsaktiviteter for børn råder de samme uligheder som i </P>  \r\n\r\n<P>fordelingen af samfundets øvrige goder. I de dårligste kvarterer </P>  \r\n\r\n<P>med de dårligst stillede voksne er der færrest tilbud om leg, </P>  \r\n\r\n<P>idræt, børneteater, børnebiblioteker, aktivitetshuse, væresteder </P>  \r\n\r\n<P>m.v. Børnene er overladt til at tilbringe deres fritid foran tv- </P>  \r\n\r\n<P>og videoskærm, på gadehjørnerne, i butikscentrene og f.eks. også </P>  \r\n\r\n<P>på de steder, hvor der findes muligheder for mod betaling at </P>  \r\n\r\n<P>deltage i computerspil. </P>  \r\n\r\n<P>Selvfølgelig ligger der bag dette en bolig- og socialpolitik, som </P>  \r\n\r\n<P>ikke kan udbedres alene med et beskedent støtteprogram for </P>  \r\n\r\n<P>børneaktiviteter. SF har da også i Folketinget fremsat forslag om </P>  \r\n\r\n<P>at pålægge kommunerne at bygge almennyttigt boligbyggeri overalt </P>  \r\n\r\n<P>(B 54), ligesom vi har støttet alle forslag om bysanering og selv </P>  \r\n\r\n<P>har arbejdet med muligheden for at gøre det eksisterende </P>  \r\n\r\n<P>boligbyggeri mere tiltrækkende og bedre at være i for børn og </P>  \r\n\r\n<P>voksne. Men erfaringen viser jo, at både sanering og nybyggeri </P>  \r\n\r\n<P>tager tid, og det er ikke rimeligt, at de børn, som findes i dag, </P>  \r\n\r\n<P>skal være henvist til at vente på bedre lege- og kulturmuligheder </P>  \r\n\r\n<P>til den dag, hvor det bliver deres egne børn, der får glæde af </P>  \r\n\r\n<P>dem. Derfor må foreninger, boligaktivister, grupper af voksne og </P>  \r\n\r\n<P>børn m.v. også kunne søge tilskud til igangsætning og </P>  \r\n\r\n<P>gennemførelse af projekter og ideer, der kan give dem, der bor </P>  \r\n\r\n<P>dårligst, bedre udfoldelsesmuligheder og samværsmuligheder, end </P>  \r\n\r\n<P>de har i dag. Det er SFs mening, at man gennem støtten i dette </P>  \r\n\r\n<P>program skal prioritere netop disse områder. </P>  \r\n\r\n<P>Ad pkt. 2 </P>  \r\n\r\n<P>Video og tv er de dominerende kulturelle indslag i mange børns liv. </P>  \r\n\r\n<P>Større danske børn ser i dag tv 12-14 timer om ugen og video i et </P>  \r\n\r\n<P>ikke kendt antal timer, og der er ingen tvivl om, at det stigende </P>  \r\n\r\n<P>antal satellitprogrammer her som i andre lande vil øge den tid, </P>  \r\n\r\n<P>børnene tilbringer foran skærmen. </P>  \r\n\r\n<P>De elektroniske medier er kommet for at blive, og forslagsstillerne </P>  \r\n\r\n<P>har heller ikke noget ønske om, at de skal nedlægges. Man kan </P>  \r\n\r\n<P>imidlertid ikke se bort fra, at megen tv-kigning ud over de </P>  \r\n\r\n<P>muligheder, den indebærer for isolation og for, at børn modtager </P>  \r\n\r\n<P>voldsomme indtryk, som de ikke får bearbejdet sammen med nogen, </P>  \r\n\r\n<P>kan gøre det vanskeligt for børn at skelne mellem fiktion og </P>  \r\n\r\n<P>virkelighed. En adgang til selv at arbejde med medierne og til at </P>  \r\n\r\n<P>lære at analysere billeder ville være et modtræk imod denne </P>  \r\n\r\n<P>fremmedgørelse. Det er først og fremmest folkeskolen, som bør </P>  \r\n\r\n<P>give børnene disse muligheder, men der bør også være lejlighed </P>  \r\n\r\n<P>for børn til at arbejde aktivt med fremstilling af videogrammer, </P>  \r\n\r\n<P>film m.v. i deres fritid. </P>  \r\n\r\n<P>Et videoværksted, der også er tilgængeligt for voksne, men som bør </P>  \r\n\r\n<P>prioritere børn højt, vil kunne anlægges i forbindelse med en </P>  \r\n\r\n<P>skole, i et bibliotek, i et medborgerhus, og der bør til centret </P>  \r\n\r\n<P>knyttes medarbejdere og materiel. Fra programmets side bør der </P>  \r\n\r\n<P>kunne ydes støtte til disse ting og til PR-virksomheden for </P>  \r\n\r\n<P>videoværkstedet. </P>  \r\n\r\n<P>Ad pkt. 3 </P>  \r\n\r\n<P>At arbejde med lokalradio er ikke særlig vanskeligt, og mange børn </P>  \r\n\r\n<P>ville kunne lave programmer, som kunne tiltrække andre børn, og </P>  \r\n\r\n<P>som også kunne fortælle voksne meget om børns opfattelse af </P>  \r\n\r\n<P>tilværelsen. Derfor bør der være mulighed for, at lokalradioer, </P>  \r\n\r\n<P>som er åbne for børn som producenter og medvirkende i programmer, </P>  \r\n\r\n<P>kan få en særlig støtte til at hjælpe børnene til rette med </P>  \r\n\r\n<P>teknikken. Der bør også være mulighed for, at voksne og børn i </P>  \r\n\r\n<P>fællesskab kan oprette særlige børnelokalradioer. </P>  \r\n\r\n<P>Ad pkt. 4 </P>  \r\n\r\n<P>Medmindre der etableres en bogfond eller lignende, som også kan </P>  \r\n\r\n<P>støtte børnelitteratur og børnebogsforfattere, bør der være </P>  \r\n\r\n<P>mulighed for at yde støtte til børnebøger, der kvalitetsmæssigt </P>  \r\n\r\n<P>både i ide, tekst og illustrationer adskiller sig fra den </P>  \r\n\r\n<P>gennemsnitlige børnebogsproduktion. Børnebøger skrevet i </P>  \r\n\r\n<P>samarbejde mellem børn og voksne bør også have særlig </P>  \r\n\r\n<P>opmærksomhed fra programmets side. </P>  \r\n\r\n<P>Ad pkt. 5 </P>  \r\n\r\n<P>Til aktivitetshuse, der i samarbejde med børn vil igangsætte særlige </P>  \r\n\r\n<P>børneaktiviteter, sommerferieaktiviteter, børnemusikfestivaler </P>  \r\n\r\n<P>m.v., bør der kunne ydes støtte gennem programmet. </P>  \r\n\r\n<P>Aktivitetshuset behøver i denne forbindelse ikke at være en </P>  \r\n\r\n<P>selvstændig institution, men kan være en skole, der optager </P>  \r\n\r\n<P>kulturcentervirksomhed, et bibliotek, et museum eller lignende. </P>  \r\n\r\n<P>Ad pkt. 6 </P>  \r\n\r\n<P>De tilbud om frivillig musikundervisning, som børn modtager lokalt, </P>  \r\n\r\n<P>er prismæssigt meget forskellige og mange steder i dag så dyre </P>  \r\n\r\n<P>for forældrene, at der ikke er råd til at lade børnene deltage. </P>  \r\n\r\n<P>Der bør derfor kunne søges støtte til forsøg, som kan bidrage til </P>  \r\n\r\n<P>at nedsætte deltagerbetalingen. </P>  \r\n\r\n<P>Ad pkt. 7 </P>  \r\n\r\n<P>I mange kommuner har man i disse år oprettet kulturelle samråd, der </P>  \r\n\r\n<P>omfatter foreninger, institutioner m.v., som beskæftiger sig med </P>  \r\n\r\n<P>kulturaktiviteter. Samrådene har som opgave at skaffe overblik </P>  \r\n\r\n<P>over de samlede kulturaktiviteter i kommunen og at fordele midler </P>  \r\n\r\n<P>til især de folkelige kulturaktiviteter eller indstille til </P>  \r\n\r\n<P>kommunalbestyrelsen, hvorledes midlerne bør fordeles. </P>  \r\n\r\n<P>Viborg Kommune har for et par år siden oprettet et børnekulturelt </P>  \r\n\r\n<P>samråd, som alene tager stilling til og skaffer sig indblik i </P>  \r\n\r\n<P>børneaktiviteterne i området, og der er lignende aktiviteter på </P>  \r\n\r\n<P>vej andre steder i landet. Støtten fra staten bør kunne ydes til </P>  \r\n\r\n<P>sekretærarbejde og PR-arbejde i det børnekulturelle samråd. </P>  \r\n\r\n<P>Forslagsstillerne mener, at definitionen af, hvem der kan deltage i </P>  \r\n\r\n<P>et børnekulturelt samråd, må være meget bred. Det vil således </P>  \r\n\r\n<P>være nyttigt, hvis ikke alene de kulturelle og idrætslige </P>  \r\n\r\n<P>aktiviteter, men også en del af de sociale institutioner m.v. er </P>  \r\n\r\n<P>repræsenteret i samrådene. </P>  \r\n\r\n<P>Ad pkt. 8 </P>  \r\n\r\n<P>Der er et stort behov for forskning i børnenes levevilkår. Det </P>  \r\n\r\n<P>gælder bl.a. på de sociale, de ernæringsmæssige og </P>  \r\n\r\n<P>uddannelsesmæssige områder, og det gælder i høj grad også for </P>  \r\n\r\n<P>kulturområderne. Her bør der f.eks. kunne ydes støtte fra staten </P>  \r\n\r\n<P>til forskning i, hvordan de elektroniske medier påvirker børnenes </P>  \r\n\r\n<P>verdensopfattelse, hvilken betydning børneaktiviteter har for </P>  \r\n\r\n<P>børns fysiske og psykiske udvikling, og hvordan sammenhængen er </P>  \r\n\r\n<P>mellem børnenes sociale og kulturelle udvikling i forskellige </P>  \r\n\r\n<P>kommuner og bykvarterer. </P>  \r\n\r\n<P>En gennemførelse og opfyldelse af dette program vil kræve en </P>  \r\n\r\n<P>udbygning af personalet i arbejdsgruppen for børn og kultur. </P>  \r\n\r\n<P>Arbejdsgruppen skal desuden i den første halvdel af 1991 </P>  \r\n\r\n<P>udarbejde en redegørelse for programmets afvikling og stille </P>  \r\n\r\n<P>forslag om, hvordan det bør videreføres. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00112"
        },
        {
            "displayName": "Entydig dokumentidentifikation",
            "displayValue": "CL004485"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "112"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}