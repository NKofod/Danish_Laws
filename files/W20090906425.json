{
    "id": 123588,
    "title": "Pressenævnets kendelse i sag nr. 2008-6-0781",
    "documentTypeId": "240",
    "isSagsforlobPeriodValid": true,
    "shortName": "KEN nr 9064 af 17/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2008-6-0781</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager – en person – klagede over seks indslag på TV 2/Nord</div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnets begrundelse og afgørelse:</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Det følger af medieansvarslovens § 36, stk. 1, at anmodning om genmæle i massemedier over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, skal tages til følge, medmindre oplysningernes rigtighed er utvivlsom.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">I indslagene omtales arbejdsforholdene for polske arbejdere på juletræsplantager.</span> <span class=\"Bold\">Det oplyses blandt andet, at 3F har indgivet politianmeldelse i en sag.</span> <span class=\"Bold\">En del af billedmaterialet hidrører fra den juletræs­plan­tage, som klager har bortforpagtet.</span> <span class=\"Bold\">I den forbindelse fremgår kla­gers ejendom, der er beliggende i tilknytning til plantagen.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnet finder, at billedet af klagers ejendom i navnlig udsendelserne fra 18.-19. november 2008 kan give seeren indtryk af at klager som ejer af det afbildede hus er involveret i arbejdsforholdene, hvilket ikke er korrekt.</span> <span class=\"Bold\">Nævnet finder, at klager på baggrund af billedmaterialet og oplysningerne kan identificeres, og da indslagene forholder sig kritisk til arbejdsforholdene, er indslagene egnet til at påføre klager skade af betydning.</span> <span class=\"Bold\">[K] er derfor berettiget til at få bragt et genmæle.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">I medfør af medieansvarsloven § 49 pålægges det herefter den ansvarshavende redaktør af TV 2/Nord efter retningslinjerne i lovens § 39 at offentliggøre et genmæle.</span></div>\r\n        </p>\r\n      </div>\r\n      <p class=\"Tekst\">[K] har klaget til Pressenævnet, idet TV 2/Nord har afvist at bringe et genmæle vedrørende nyhedsindslag den 18. november kl. 19.30 og kl. 22.20, 19. november kl. 12.10 og kl. 22.20, 20. november kl. 19.30 samt 21. november 2008 kl. 12.10.</p>\r\n      <p class=\"Tekst\"><span class=\"BoldUnderline\">1 Sagsfremstilling</span></p>\r\n      <p class=\"Tekst\">TV 2/Nord sendte den 18. november 2008 kl. 19.30 udsendelsen <span class=\"Italic\">”Regionale nyheder”.</span> Af udsendelsen fremgik bl.a. følgende indslag:</p>\r\n      <p class=\"Tekst\">”<span class=\"Italic\">Studievært:</span> Vi begynder med aktion mod juletræsplantager, for der er stadig kaotiske forhold, når østarbejdere skover juletræer i Nordjylland. Det mener i hvert fald fagforeningen 3F. Det er lige nu højsæson for at hyre østeuropæisk arbejdskraft, derfor besøgte og kontrollerede 3F i dag en flok polske skovarbejdere. Og den første politianmeldelse er sendt af sted.</p>\r\n      <p class=\"Tekst\"><span class=\"Italic\">Speak [optagelser fra juletræsplantage ved [K]s ejendom]</span>: Vi er lidt uden for Hæsum ikke så langt fra Støvring.</p>\r\n      <p class=\"Tekst\"><span class=\"Italic\">Torben Jensen, Leder, Det opsøgende sekretariat 3F:</span> Vi har 6 polske skovhuggere, som går og arbejder for en løn, som er noget lavere end det, som er i Danmark.</p>\r\n      <p class=\"Tekst\"><span class=\"Italic\">Speak:</span> 3F er for øjeblikket i gang med en kampagne for at få polske og andre østarbejdere i skoven på overenskomst.</p>\r\n      <p class=\"Tekst\"><span class=\"Italic\">Torben Jensen:</span> Et fagblad på polsk, der ligesom beskriver omkring, hvad 3F kan gøre for de polske arbejdere.</p>\r\n      <p class=\"Tekst\"><span class=\"Italic\">Speak:</span> De er rundt i hele regionen for at fange dem på juletræsplantagerne.</p>\r\n      <p class=\"Tekst\"><span class=\"Italic\">Torben Jensen:</span> De ved, hvad de skal have. Og det lå ligesom i luften, at det fik de ikke, men de var bange for at sige, hvad de fik. Det måtte de ikke, så vi kan ikke få noget ud af dem.</p>\r\n      <p class=\"Tekst\"><span class=\"Italic\">Speak:</span> Hvisarbejderne eller arbejdsgiverne ikkevil lege med, vil 3F kun gøre noget, hvis der sker noget decideret ulovligt.</p>\r\n      <p class=\"Tekst\"><span class=\"Italic\">Torben Jensen:</span> Vi skal altså have hjælp af polakkerne til, at vi kan forbedre deres forhold.</p>\r\n      <p class=\"Tekst\"><span class=\"Italic\">Speak:</span> Vi har tidligere her på TV 2/Nord sat fokus påøstarbejderne i det nordjyske plantager og skove. Og forholdene er ikke blevet bedre. Reglerne, eller mangel på samme, er helt ude i skoven, mener 3F.</p>\r\n      <p class=\"Tekst\"><span class=\"Italic\">Torben Jensen:</span> Altså, vi kan lave en strejke og en blokade for at få en overenskomst. For at få ordnede forhold. Det vi har. Vi har ikke noget hjælp af lovgivningen, desværre.</p>\r\n      <p class=\"Tekst\"><span class=\"Italic\">Speak:</span> De polske arbejdere vil ikke snakke og går langt ind i plantagen for at arbejde. Mens vi er her, kommer der en dansk ansat til stedet. [<span class=\"Italic\">En person bliver filmet mellem nogle grantræer.</span> <span class=\"Italic\">I baggrunden ses [K] ejendom.</span> ]</p>\r\n      <p class=\"Tekst\"><span class=\"Italic\">Torben Jensen:</span> I har ikke nogen ledelse af det herinde. Nej.</p>\r\n      <p class=\"Tekst\"><span class=\"Italic\">Ansat, unavngiven:</span> Jeg har da sat dem i gang med det, de skal lave og sådan noget, men ellers har jeg ikke. Så passer de sig selv jo.</p>\r\n      <p class=\"Tekst\"><span class=\"Italic\">Torben Jensen:</span> Ja, men det er jo. Det er jo så spørgsmålet, om det er legalt efter lovgivningen, fordi så er du jo leder, når du sætter dem i gang. Så er de jo ikke udstationeret som et polsk firma, der har egne, hvad hedder det, beføjelser.</p>\r\n      <p class=\"Tekst\"><span class=\"Italic\">Ansat, unavngiven:</span> Hvad mener du?</p>\r\n      <p class=\"Tekst\"><span class=\"Italic\">Torben Jensen:</span> Deter vi nok nødt til at ringe og melde til politiet. Det er vi nok nødt til så.</p>\r\n      <p class=\"Tekst\"><span class=\"Italic\">Ansat, unavngiven:</span> Det er der ikke noget at gøre ved.</p>\r\n      <p class=\"Tekst\"><span class=\"Italic\">Studievært:</span> 3F besøgte 17 plantager i Nordjylland og fandt 20 polakker. Halvdelen havde dog allerede dansk overenskomst.”</p>\r\n      <p class=\"Tekst\">Samme dag kl. 22.20 sendte tv-stationen et resumé af indslaget. Torben Jensen udtalte sig til kameraet med klagers ejendom som baggrundsbillede.</p>\r\n      <p class=\"Tekst\">Den 19. november 2008 kl. 12.10 genudsendte TV 2/Nord 19.30-udsendelsen fra dagen forinden. Samme dag kl. 22.20 bragte TV 2/Nord et indslag, hvori det blev oplyst, at 3F havde fundet underbetalte østarbejdere, og at sagen nu var blevet rejst i Folketinget af to nordjyske politikere. I indslaget blev billederne fra grantræsplantagen gengivet (ejendommen var ikke afbildet).</p>\r\n      <p class=\"Tekst\">Den 20. november 2008 kl. 19.30 sendte TV 2/Nord endnu et indslag omhandlende sagen. Det blev oplyst, at Skat opgav at føre en sag mod et polsk firma vedrørende forholdene. Der blev vist billeder fra grantræsplantagen (ejendommen var ikke afbildet). Indslaget blev genudsendt den 21. november 2008 kl. 12.10.</p>\r\n      <p class=\"Tekst\">[K] anmodede ved e-mail af 24. november 2008 TV 2/Nord om at korrigere oplysningerne med samme frekvens som de påklagede indslag samt hindre, at optagelserne af ejendommen blev anvendt fremover. Mediet afviste den 3. december 2008 at bringe en rettelse, men oplyste, at man havde udsendt en meddelelse til redaktionen om, at de omtalte sekvenser ikke måtte genbruges.</p>\r\n      <p class=\"Tekst\"><span class=\"BoldUnderline\">2 Parternes synspunkter</span></p>\r\n      <p class=\"Tekst\"><span class=\"Bold\">2.1 [K]’ synspunkter</span></p>\r\n      <p class=\"Tekst\">[K] har anført, at hans ejendom er let genkendelig. Ikke kun i lokalsamfundet, men for mange i hele Nordjylland, idet bygningen, der er hvid med sort tag, er kendt som ”Dallas huset”. Ejendommen er den eneste ejendom i flere 100 meters omkreds. Forrige år ophørte produktionen af juletræer syd for klagers ejendom, idet træerne var udvokset. Derimod bliver der på jord beliggende på den anden side af vejen, produceret juletræer (dem, der fremgår af indslaget). Jorden tilhører juridisk set klagers ejendom, men er forpagtet til en juletræsproducent.</p>\r\n      <p class=\"Tekst\">[K] har videre anført, at navnlig indslaget den 18. november 2008 giver indtryk af, at ejendommen og derved klager er involveret i ulovlig arbejdskraft i juletræsplantagerne. 3F kan bekræfte, at det ikke er tilfældet, og fagforbundet gjorde før optagelserne TV 2/Nord opmærksom på, at klagers ejendom ikke havde noget med det ulovlige arbejde at gøre. Interviewet med den unavngivne medarbejder giver indtryk af, at han er ansat af klager, idet TV 2/Nord optager foran juletræsplantagen, som klager har bortforpagtet, og med klagers ejendom i baggrunden. Selvom ejendommen ikke vises i de efterfølgende indslag, vil seere, der har set indslag den 18. november 2008, kunne identificere juletræsplantagen, idet der vises klip herfra.</p>\r\n      <p class=\"Tekst\"><span class=\"Bold\">2.2 TV 2/Nord’s synspunkter</span></p>\r\n      <p class=\"Tekst\">TV 2/Nord har afvist, at indslaget forbinder klageren med angivelige ulovligheder. Klagers ejendom optræder i baggrunden af et interview, men det bliver ikke nævnt, hvor ejendommen ligger ud over ”Hæsum ved Støvring”. Der er tale om generelle baggrundsbilleder i en interviewsituation, og det forekommer i nyhedsudsendelser. Interviewet er optaget fra offentlig vej, og ikke inde på privat område. Såfremt mediet skulle tage de hensyn, som klageren mener, vil det være vanskeligt at producere nyhedsindslag ”i marken”.</p>\r\n      <p class=\"Tekst\">TV 2/Nord har videre anført, at klagers ejendom ikke fremgår af indslagene efter den 19. november 2008 kl. 22.20.</p>\r\n      <p class=\"Tekst\"><span class=\"BoldUnderline\">3 Pressenævnets begrundelse og afgørelse</span>:</p>\r\n      <p class=\"Tekst\">I sagens behandling har følgende nævnsmedlemmer deltaget:</p>\r\n      <p class=\"Tekst\">Jytte Scharling, Finn Rowold, Ulrik Holmstrup og Marianne Druedahl.</p>\r\n      <p class=\"Tekst\">Det følger af medieansvarslovens § 36, stk. 1, at anmodning om genmæle i massemedier over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, skal tages til følge, medmindre oplysningernes rigtighed er utvivlsom.</p>\r\n      <p class=\"Tekst\">I indslagene omtales arbejdsforholdene for polske arbejdere på juletræsplantager. Det oplyses blandt andet, at 3F har indgivet politianmeldelse i en sag. En del af billedmaterialet hidrører fra den juletræs­plan­tage, som klager har bortforpagtet. I den forbindelse fremgår kla­gers ejendom, der er beliggende i tilknytning til plantagen.</p>\r\n      <p class=\"Tekst\">Pressenævnet finder, at billedet af klagers ejendom i navnlig udsendelserne fra 18.-19. november 2008 kan give seeren indtryk af at klager som ejer af det afbildede hus er involveret i arbejdsforholdene, hvilket ikke er korrekt. Nævnet finder, at klager på baggrund af billedmaterialet og oplysningerne kan identificeres, og da indslagene forholder sig kritisk til arbejdsforholdene, er indslagene egnet til at påføre klager skade af betydning. [K]er derfor berettiget til at få bragt et genmæle.</p>\r\n      <p class=\"Tekst\">I medfør af medieansvarsloven § 49 pålægges det herefter den ansvarshavende redaktør af TV 2/Nord efter retningslinjerne i lovens § 39 at offentliggøre følgende:</p>\r\n      <p class=\"Tekst\"><span class=\"Italic\">”Speak:</span> <span class=\"Italic\">I november 2008 omtalte TV 2/Nord i de regionale nyheder flere gange arbejdsforholdene for polske arbejdere på juletræsplantager.</span> <span class=\"Italic\">I den forbindelse havde TV 2/Nord foretaget optagelser på en juletræsplantage lidt uden for Hæsum.</span></p>\r\n      <p class=\"Tekst\"><span class=\"Italic\">Pressenævnet har bestemt, at [K] er berettiget til at få bragt følgende meddelelse:</span></p>\r\n      <p class=\"Tekst\"><span class=\"Italic\">Ejendommen på plantagen er ejet af [K], men selve juletræsplantagen er bortforpagtet, og [K] er således ikke involveret de omtalte forhold for polske arbejdere.</span></p>\r\n      <p class=\"Tekst\"><span class=\"Italic\">Hele kendelsen fra Pressenævnet kan læses på nævnets hjemmeside: pressenaevnet.dk.”</span></p>\r\n      <p class=\"Tekst\">Afgjort den 17. februar 2009</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/02/2009"
        },
        {
            "displayName": "Accession",
            "displayValue": "W20090906425"
        },
        {
            "displayName": "Entydig dokumentidentifikation",
            "displayValue": "AA004726"
        },
        {
            "displayName": "Dato for indlæggelse",
            "displayValue": "19/02/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9064"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "17/02/2009"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2008-6-0781"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}