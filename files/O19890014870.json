{
    "id": 28642,
    "title": "EF-ansats pligt til at betale bunden opsparing.",
    "documentTypeId": "300",
    "isSagsforlobPeriodValid": true,
    "shortName": "FOU nr 1989.148",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n A, der siden 1974 havde været ansat i EF med bopæl i Bruxelles, klagede  \r\n\r\n over Landsskatterettens stadfæstelse af et skatteråds afgørelse om, at han  \r\n\r\n skulle betale bunden opsparing. A bestred ikke, at han var  \r\n\r\n indkomstskattepligtig  \r\n\r\n her i landet i henhold til kildeskattelovens § 1, nr. 1, sammenholdt med art.  \r\n\r\n 14 i den til &quot;Traktat om oprettelse af et fælles råd og en fælles  \r\n\r\n kommission for EF&quot; hørende protokol om EF's privilegier og immuniteter;  \r\n\r\n denne artikel vedrører imidlertid kun indkomstskat, formueskat og arveafgift.  \r\n\r\n</P>  \r\n\r\n<P class=\"Resume\">  \r\n\r\n Skatterådets fastholdelse af beregningsgrundlaget for den  \r\n\r\n opkrævede bundne opsparing påklagedes til Landsskatteretten, der imidlertid  \r\n\r\n videresendte den til ligningskommissionen som en klage over selve  \r\n\r\n opsparingspligten. Ligningskommissionen meddelte A, at kommissionen fastholdt  \r\n\r\n hans skatteansættelse uændret. Da A herefter anførte, at hans klage alene  \r\n\r\n vedrørte det forhold, at han var blevet pålagt byrder, udover hvad art. 14 i  \r\n\r\n 1965-protokollen berettigede til, meddelte ligningskommissionen ham, at  \r\n\r\n kommissionen ikke havde bemyndigelse til at træffe afgørelse vedrørende  \r\n\r\n opsparingspligten  \r\n\r\n og dennes retsgrundlag. Denne afgørelse indbragte A for Landsskatteretten,  \r\n\r\n som  \r\n\r\n stadfæstede skatterådets afgørelse.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden fandt, at det havde været med urette, at  \r\n\r\n Landsskatteretten, da denne fik sagen forelagt første gang, havde henvist den  \r\n\r\n til behandling ved ligningskommissionen efter reglerne om klage over  \r\n\r\n indkomstansættelser. Ombudsmanden anførte, at Landsskatteretten i den  \r\n\r\n indklagede kendelse alene havde taget stilling til det spørgsmål, A havde  \r\n\r\n rejst  \r\n\r\n om, hvorledes § 1 i lov om bunden opsparing retteligt skulle fortolkes, og  \r\n\r\n anførte, at Landsskatterettens fortolkning vedrørende dette spørgsmål ikke  \r\n\r\n forekom ham helt utvivlsom. Ombudsmanden fandt dog ikke anledning til at gå  \r\n\r\n ind  \r\n\r\n i en nærmere vurdering heraf, men henstillede til Landsskatteretten at  \r\n\r\n genoptage  \r\n\r\n sagen, idet han fandt, at Landsskatteretten i kendelsen burde have taget  \r\n\r\n stilling til, om bunden opsparing kan anses som &quot;beskatning&quot; efter  \r\n\r\n art. 14 i den forannævnte traktat.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden henviste klageren til, såfremt Landsskatteretten  \r\n\r\n herefter traf en afgørelse, som klageren ikke var enig i, at indbringe  \r\n\r\n Landsskatterettens afgørelse for domstolene inden 6 måneder efter kendelsens  \r\n\r\n afsigelse. Ombudsmanden anførte herved, at ombudsmandsembedet efter hans  \r\n\r\n opfattelse  \r\n\r\n i almindelighed må anses for et mindre egnet forum for afklaring af  \r\n\r\n tvivlsspørgsmål om rækkevidden af EF-retlige regler, fordi det alene er  \r\n\r\n domstolene, som kan forelægge sådanne spørgsmål for EF-Domstolen til  \r\n\r\n præjudiciel afgørelse. (J. nr. 1989-621-223).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n EF-ansats pligt til at betale bunden opsparing.  \r\n\r\n<BR style='mso-special-character:line-break'>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede over, at  \r\n\r\n Landsskatteretten i en kendelse stadfæstede et skatteråds afgørelse om, at  \r\n\r\n han  \r\n\r\n var pligtig at betale bunden opsparing i henhold til lov nr. 137 af 6. april  \r\n\r\n 1985.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af sagen, at A  \r\n\r\n siden 1974 havde været ansat i EF's tjeneste i Bruxelles, og at han havde  \r\n\r\n bopæl  \r\n\r\n dér.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A bestred under sagen, at han  \r\n\r\n var omfattet af lov nr. 137 af 6. april 1985 om bunden opsparing, hvorimod  \r\n\r\n det  \r\n\r\n under sagen var ubestridt, at han var indkomstskattepligtig her i landet i  \r\n\r\n henhold til kildeskattelovens § 1, nr. 1, sammenholdt med art. 14 i den til  \r\n\r\n &quot;Traktat om oprettelse af et fælles råd og en fælles kommission for  \r\n\r\n EF&quot; hørende protokol fra 1965 om EF's privilegier og immuniteter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter § 1 i lov om bunden  \r\n\r\n opsparing gælder denne lov alene for personer, som ved udløbet af  \r\n\r\n indkomståret  \r\n\r\n 1984 var fuldt skattepligtige efter kildeskattelovens § 1.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter kildeskattelovens § 1,  \r\n\r\n nr 1, omfatter skattepligten personer, der har bopæl her i landet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter art. 14 i den  \r\n\r\n ovennævnte protokol skal ansatte i Fællesskaberne, som på grund af deres  \r\n\r\n ansættelse  \r\n\r\n har taget ophold på en anden medlemsstats område med hensyn til beskatning af  \r\n\r\n indkomst og formue, arveafgift og anvendelse af overenskomster om  \r\n\r\n dobbeltbeskatning betragtes, som om de havde bevaret deres tidligere bopæl,  \r\n\r\n forudsat at denne var beliggende i en medlemsstat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede første gang over,  \r\n\r\n at han var pålagt at betale bunden opsparing, i skrivelse af 3. oktober 1985  \r\n\r\n til et amtsskatteinspektorat, idet han henviste til, at bunden opsparing ikke  \r\n\r\n kunne sidestilles med skat, og at hans skattepligt her i landet, hvor han  \r\n\r\n ikke  \r\n\r\n havde bopæl, ikke var baseret på kildeskattelovens § 1, men derimod på  \r\n\r\n 1965-protokollens art. 14, som imidlertid kun vedrører indkomstskat,  \r\n\r\n formueskat og arveafgift.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter en brevveksling mellem  \r\n\r\n A og sekretariatet for et skatteråd meddelte skatterådet ham, at  \r\n\r\n beregningsgrundlaget  \r\n\r\n for den opkrævede bundne opsparing fastholdtes, hvilket han kunne klage over  \r\n\r\n til Landsskatteretten. A blev samtidig vejledt om, at en eventuel klage over,  \r\n\r\n at han fortsat ansås for fuldt skattepligtig efter kildeskattelovens § 1,  \r\n\r\n skulle indsendes til X kommunes ligningsmyndighed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at A havde indbragt  \r\n\r\n skatterådets afgørelse for Landsskatteretten, som han anmodede om at tage  \r\n\r\n stilling  \r\n\r\n til hans indsigelse om, at der manglede det fornødne retsgrundlag for at  \r\n\r\n kunne  \r\n\r\n pålægge ham pligt til at betale bunden opsparing, meddelte Landsskatteretten  \r\n\r\n ham, at retten havde videresendt hans klage til ligningskommissionen, da  \r\n\r\n retten ikke fandt, at der forelå en klage over beregningen af den bundne  \r\n\r\n opsparing, men derimod en klage over, at A var anset for at være  \r\n\r\n opsparingspligtig.  \r\n\r\n Landskatteretten anførte i den forbindelse, &quot;... og da klager over  \r\n\r\n indkomstansættelsen pr. 1984 (herunder skattepligtsspørgsmålet), som danner  \r\n\r\n grundlag for beregningen af den bundne opsparing, følger  \r\n\r\n skattestyrelseslovens  \r\n\r\n almindelige regler om klager over indkomstansættelsen, har man dags dato  \r\n\r\n videresendt (A's) brev til Ligningskommissionen i (X) Kommune&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter en brevveksling imellem  \r\n\r\n A og skattemyndighederne i en kommune meddelte skattevæsenet ham, at hans  \r\n\r\n klage  \r\n\r\n over skatteansættelsen for indkomståret 1984 havde været behandlet i  \r\n\r\n ligningskommissionen,  \r\n\r\n som havde fastholdt hans skatteansættelse uændret. Der henvistes samtidig til  \r\n\r\n cirkulære nr. 137 af 20. juni 1973 om kildeskatteloven, hvorefter personer  \r\n\r\n ansatte i EF betragtes som havende bevaret deres bopæl i Danmark, hvorfor  \r\n\r\n ligningskommissionen havde anset A for skattepligtig efter kildeskattelovens  \r\n\r\n § 1, stk. 1.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til  \r\n\r\n ligningskommissionen anførte A, at kommissionen havde behandlet en klage, som  \r\n\r\n han ikke havde fremsat, idet hans klage alene gik på, at skattemyndighederne  \r\n\r\n havde pålagt ham byrder, udover hvad art. 14 i 1965-konventionen berettigede  \r\n\r\n til.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne henvendelse blev  \r\n\r\n besvaret af skattevæsenet i X kommune, som var tiltrådt af  \r\n\r\n ligningskommissionen,  \r\n\r\n og hvori bl.a. redegjordes for, at man ikke havde været helt enig i  \r\n\r\n Landsskatterettens  \r\n\r\n henvisning af A's klage til ligningskommissionen, men at man havde været nødt  \r\n\r\n til at behandle sagen som anvist af Landsskatteretten. Der redegjordes  \r\n\r\n samtidig  \r\n\r\n for grundlaget for ligningskommissionens afgørelse, herunder at denne ikke  \r\n\r\n havde bemyndigelse til at træffe afgørelse, for så vidt angår den bundne  \r\n\r\n opsparing  \r\n\r\n samt retsgrundlaget herfor. Endelig henvistes til, at yderligere behandling  \r\n\r\n af  \r\n\r\n sagen måtte foregå i Skatterådet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A indbragte  \r\n\r\n ligningskommissionens afgørelse for skatterådet, som stadfæstede  \r\n\r\n ligningskommissionens afgørelse med bemærkning om, at også skatterådet fandt  \r\n\r\n ham fuldt skattepligtig til Danmark med kildeskattelovens § 1 som  \r\n\r\n hjemmelsgrundlag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne afgørelse indbragte A  \r\n\r\n for Landsskatteretten, som efter en korrespondance med  \r\n\r\n Statsskattedirektoratet  \r\n\r\n stadfæstede afgørelsen, hvis præmisser er sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Da klageren ifølge  \r\n\r\n artikel 14 i den til &quot;Traktat om oprettelse af et fælles råd og en  \r\n\r\n fælles  \r\n\r\n kommission for EF&quot; hørende protokol om EFs privilegier og immuniteter  \r\n\r\n betragtes, som om han har bevaret sin tidligere bopæl i Danmark, finder  \r\n\r\n Landsskatteretten, at klageren fortsat må anses for fuldt skattepligtig til  \r\n\r\n Danmark  \r\n\r\n i medfør af kildeskattelovens § 1, nr. 1, jf. cirkulære nr. 137 af 20. juni  \r\n\r\n 1973 om kildeskatteloven. Da klageren således ved udløbet af indkomståret  \r\n\r\n 1984 var fuldt skattepligtig efter kildeskattelovens § 1, finder  \r\n\r\n Landsskatteretten,  \r\n\r\n at det er med rette, at klageren er anset for pligtig at indbetale bunden  \r\n\r\n opsparing.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A anførte i sin klage til  \r\n\r\n mig, at der i kendelsen ikke reelt var taget stilling til det af ham  \r\n\r\n påberåbte  \r\n\r\n manglende retsgrundlag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Landsskatteretten henholdt  \r\n\r\n sig i en udtalelse til mig til sin kendelse og den deri angivne begrundelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A fremsendte til min  \r\n\r\n orientering en udtalelse fra hans advokat om sagen, ligesom han anmodede mig  \r\n\r\n om at foranledige indhentet en præjudiciel afgørelse fra Europa-domstolen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til A udtalte  \r\n\r\n jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;1. § 7, 1. pkt., i lov  \r\n\r\n om bunden opsparing bestemmer, at klage over beregning af bunden opsparing  \r\n\r\n indgives til Skatterådet. For klagen gælder efter § 7, 2. pkt., i øvrigt  \r\n\r\n samme  \r\n\r\n regler som for klage over indkomstansættelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Lovmotiverne til § 7, jf.  \r\n\r\n Folketingstidende 1984-85, tillæg A, sp. 4198, tyder på, at der med § 7, 2.  \r\n\r\n pkt., primært er tænkt på klager over størrelsen og opgørelsen af den  \r\n\r\n skattepligtige indkomst for 1984, som danner grundlag for beregningen, idet  \r\n\r\n det nævnes, at sådanne klager følger skattestyrelseslovens almindelige regler  \r\n\r\n om klager over indkomstansættelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Da De ikke har klaget over  \r\n\r\n Deres indkomstansættelse for 1984, men alene over, at skattemyndighederne  \r\n\r\n ikke  \r\n\r\n har den fornødne hjemmel til at pålægge Dem at betale bunden opsparing,  \r\n\r\n finder  \r\n\r\n jeg, at det har været med urette, at Landsskatteretten, da denne fik sagen  \r\n\r\n forelagt første gang, har henvist den til behandling ved ligningskommissionen  \r\n\r\n efter reglerne om klage over indkomstansættelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2. Af den ovenfor refererede  \r\n\r\n korrespondance mellem Dem og skattemyndighederne fremgår, at De til støtte  \r\n\r\n for Deres standpunkt har gjort gældende,  \r\n\r\n<I>  \r\n\r\n dels  \r\n\r\n</I>  \r\n\r\n at den af  \r\n\r\n skattemyndighederne anlagte fortolkning af § 1 i lov om bunden opsparing er  \r\n\r\n urigtig,  \r\n\r\n<I>  \r\n\r\n dels  \r\n\r\n</I>  \r\n\r\n at art. 14 i 1965-protokollen om EF's privilegier og  \r\n\r\n immuniteter er til hinder for, at medlemsstaterne kan pålægge EF-ansatte  \r\n\r\n byrder  \r\n\r\n af ikke-skattemæssig karakter, idet De i den forbindelse har gjort gældende,  \r\n\r\n at bunden opsparing ikke kan sidestilles med en skattemæssig forpligtelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den indklagede kendelse er  \r\n\r\n alene taget stilling til det af Dem rejste spørgsmål om, hvorledes § 1 i lov  \r\n\r\n om  \r\n\r\n bunden opsparing rettelig skal fortolkes. Den af Landsskatteretten anlagte  \r\n\r\n fortolkning vedrørende dette spørgsmål forekommer mig ikke helt utvivlsom.  \r\n\r\n Jeg har dog ikke fundet anledning til at gå ind i en nærmere vurdering heraf,  \r\n\r\n da jeg samtidig hermed har henstillet til Landsskatteretten at genoptage  \r\n\r\n sagen, idet jeg finder, at Landsskatteretten i kendelsen burde have taget  \r\n\r\n stilling til, om bunden opsparing kan anses som &quot;beskatning&quot; efter  \r\n\r\n art. 14 i ovennævnte traktat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Skulle Landsskatteretten  \r\n\r\n herefter træffe en afgørelse, som De ikke er enig i, skal jeg henvise Dem til  \r\n\r\n eventuelt at indbringe Landsskatterettens afgørelse for domstolene inden 6  \r\n\r\n måneder efter kendelsens afsigelse, jf. hermed skattestyrelseslovens § 29,  \r\n\r\n stk. 2. Ombudsmandsembedet må således efter min opfattelse i almindelighed  \r\n\r\n anses for et mindre egnet forum for afklaring af tvivlsspørgsmål om  \r\n\r\n rækkevidden af EF-retlige regler, fordi det alene er domstolene, som kan  \r\n\r\n forelægge  \r\n\r\n sådanne spørgsmål for EF-Domstolen til præjudiciel afgørelse. Der kan herom  \r\n\r\n bl.a. henvises til Ombudsmandens Beretning for 1985, s. 97.&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19890014870"
        },
        {
            "displayName": "Entydig dokumentidentifikation",
            "displayValue": "AX005584"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "148"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Skatteministeriet"
        },
        {
            "displayName": "Underskriftdato",
            "displayValue": "01/01/1989"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Sagens rejsning m.v.",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål"
            ]
        },
        {
            "tag": "Fortolkning",
            "parents": [
                "Forvaltningsret",
                "Almindelige emner",
                "Hjemmelsspørgsmål"
            ]
        },
        {
            "tag": "Rekurs",
            "parents": [
                "Forvaltningsret",
                "Almindelige emner",
                "Administrativ prøvelse mv."
            ]
        },
        {
            "tag": "Ombudsmandsprøvelse",
            "parents": [
                "Forvaltningsret",
                "Almindelige emner"
            ]
        },
        {
            "tag": "Subjektiv skattepligt, se også International ret 5",
            "parents": [
                "Skatter (se også afgifter)"
            ]
        },
        {
            "tag": "Andre skatter",
            "parents": [
                "Skatter (se også afgifter)"
            ]
        },
        {
            "tag": "Domstolen, herunder præjudicielle spørgsmål",
            "parents": [
                "EU-ret",
                "Fællesskabsmyndighederne"
            ]
        }
    ],
    "hasFobTags": true
}