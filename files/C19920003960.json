{
    "id": 69613,
    "title": "Vejledning til bekendtgørelse om ændring af bekendtgørelse om arbejdes og indtægters betydning for arbejdsløshedsdagpengenes størrelse (Forsøgsperiode med ulønnede aktiviteter) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 39 af 24/03/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om ændring af  \r\n\r\n bekendtgørelse om arbejdes og indtægters betydning for  \r\n\r\n arbejdsløshedsdagpengenes størrelse (Forsøgsperiode med ulønnede aktiviteter)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> <I>Indledning</I>  </P>  \r\n\r\n<P>Det fremgår af § 1 i bekendtgørelse nr. 57 af 1. marts 1982 om arbejdes og  \r\n\r\n indtægters betydning for arbejdsløshedsdagpengenes størrelse, at hovedreglen  \r\n\r\n er, at alt arbejde, der udføres i en ledighedsperiode, medfører fradrag i  \r\n\r\n dagpengene. </P>  \r\n\r\n<P>Det gælder både lønnet og ulønnet arbejde. </P>  \r\n\r\n<P>Det gælder også, selv om arbejdet udføres udenfor normal arbejdstid, og  \r\n\r\n selv om arbejdet udføres på søn- og helligdage. </P>  \r\n\r\n<P> <I>Formålet med ændringsbekendtgørelsen</I>  </P>  \r\n\r\n<P>Det er besluttet, at man i en forsøgsperiode under visse betingelser vil  \r\n\r\n lade ledige udføre ulønnede aktiviteter, uden at det medfører fradrag i  \r\n\r\n dagpengene. </P>  \r\n\r\n<P>Reglerne herom fremgår af bekendtgørelse nr. 204 af 24. marts 1992 om  \r\n\r\n ændring af bekendtgørelse om arbejdes og indtægters betydning for  \r\n\r\n arbejdsløshedsdagpengenes størrelse. </P>  \r\n\r\n<P>Bekendtgørelsens regler er udformet under hensyn til, at ulønnede  \r\n\r\n aktiviteter ikke skal medvirke til at tage (lønnet) arbejde fra personer, der  \r\n\r\n er i arbejde (udstødning). Reglerne er endvidere udformet under hensyn til,  \r\n\r\n at omfanget af arbejde, der udbydes på normale lønvilkår, generelt ikke må  \r\n\r\n begrænses. </P>  \r\n\r\n<P>Ordningen bygger endvidere på, at ledige, der deltager i ulønnede  \r\n\r\n aktiviteter, skal være aktivt arbejdssøgende og stå til rådighed for  \r\n\r\n arbejdsmarkedet på normal vis, jf. bekendtgørelse nr. 673 af 9. oktober 1991  \r\n\r\n om et arbejdsløshedskassemedlems rådighedsforpligtelse. </P>  \r\n\r\n<P>I det følgende gives enkelte uddybende bemærkninger til bekendtgørelsens  \r\n\r\n regler og vejledning om, hvorledes reglerne skal anvendes. </P>  \r\n\r\n<P>Bekendtgørelsen og vejledningen indeholder ikke en udtømmende opremsning  \r\n\r\n af aktiviteter, der kan udføres uden fradrag i dagpengene. </P>  \r\n\r\n<P>Det må derfor forventes, at der i praksis vil vise sig flere aktiviteter,  \r\n\r\n der kan udføres uden fradrag i dagpengene. </P>  \r\n\r\n<P>Tvivlsspørgsmål kan forelægges direktoratet. </P>  \r\n\r\n<P>Direktoratet vil løbende informere om de principielle afgørelser, der  \r\n\r\n træffes om ulønnede aktiviteter i forsøgsperioden. </P>  \r\n\r\n<P> <I>Bemærkninger til § 1a</I>  </P>  \r\n\r\n<P>Forsøgsordningen bygger på, at der skal være tale om en aktivitet, som man  \r\n\r\n frivilligt deltager i. </P>  \r\n\r\n<P>Endvidere bygger ordningen på, at der skal være tale om ulønnede  \r\n\r\n aktiviteter. Det vil sige, at der ikke må være tale om nogen form for  \r\n\r\n aflønning, heller ikke i form af vederlag eller diæter. </P>  \r\n\r\n<P> <I>Ad § 1a, stk. 1</I>  </P>  \r\n\r\n<P>De aktiviteter, der er omfattet af § 1a, stk. 1, kan udføres uden fradrag  \r\n\r\n i dagpengene. Det betyder, at der inden for de nævnte områder ses bort fra,  \r\n\r\n at f.eks. kontorarbejde normalt udbydes som lønarbejde. </P>  \r\n\r\n<P>Der er ingen begrænsninger på, hvornår og hvor længe man må deltage i  \r\n\r\n aktiviteterne. </P>  \r\n\r\n<P>Det er en betingelse for, at ledige kan deltage uden fradrag i dagpengene,  \r\n\r\n at den konkrete aktivitet er baseret på frivillig, ulønnet medvirken i hele  \r\n\r\n forløbet. </P>  \r\n\r\n<P> <I>Ad § 1a, stk. 2 og 3</I>  </P>  \r\n\r\n<P>I forhold til de tidligere regler, hvor der blev lagt afgørende vægt på,  \r\n\r\n om organisationen anvendte lønnet arbejdskraft, er det nu den konkrete  \r\n\r\n aktivitet, der tages udgangspunkt i. </P>  \r\n\r\n<P>Kun den del af organisationens aktiviteter, der er baseret på frivillig,  \r\n\r\n ulønnet indsats, kan udføres, uden at det medfører fradrag i dagpengene. </P>  \r\n\r\n<P>Hvis organisationen har et overordnet sekretariat, der har lønnede  \r\n\r\n medarbejdere til at yde forskellige servicefunktioner til den ulønnede del af  \r\n\r\n organisationen, eksempelvis genbrugsbutikker og lignende, kan man ikke  \r\n\r\n arbejde uden løn i sekretariatsfunktionen, uden at det medfører fradrag i  \r\n\r\n dagpengene. </P>  \r\n\r\n<P>Reglen fastsætter, at den konkrete aktivitet er baseret på frivillig,  \r\n\r\n ulønnet medvirken fra den lediges side <I>i hele forløbet.</I> Det betyder,  \r\n\r\n at aktiviteten ikke må være planlagt til hen ad vejen at udvikle sig til  \r\n\r\n lønnet arbejde for den ledige eller for andre, der varetager denne aktivitet.  \r\n\r\n</P>  \r\n\r\n<P>Bestemmelsen er naturligvis ikke til hinder for, at den ledige senere  \r\n\r\n søger og får ansættelse i en lønnet funktion i den pågældende organisation,  \r\n\r\n forening eller lignende. </P>  \r\n\r\n<P>Aktiviteter i form af selvstændig erhvervsvirksomhed er ikke omfattet af  \r\n\r\n forsøgsordningen. Med hensyn til afgrænsningen lønarbejde/selvstændig  \r\n\r\n erhvervsvirksomhed henvises der til bekendtgørelse nr. 588 af 14. august 1990  \r\n\r\n om optagelse i en statsanerkendt arbejdsløshedskasse for selvstændige  \r\n\r\n erhvervsdrivende. </P>  \r\n\r\n<P> <I>Ad § 1a, stk. 4</I>  </P>  \r\n\r\n<P>I § 1a, stk. 4, er nævnt eksempler på aktiviteter, der kan udføres i  \r\n\r\n organisationer m.v. uden fradrag i dagpengene. </P>  \r\n\r\n<P> <I>Ad nr. 4:</I>  </P>  \r\n\r\n<P>Med kollektive, kulturelle aktiviteter tænkes der først og fremmest på  \r\n\r\n amatørteatre og lignende. </P>  \r\n\r\n<P> <I>Ad nr. 5:</I>  </P>  \r\n\r\n<P>Der tænkes på familiemæssige relationer i videste forstand, f.eks. den  \r\n\r\n pågældendes børn, forældre, søskende m.v. </P>  \r\n\r\n<P> <I>Ad nr. 6:</I>  </P>  \r\n\r\n<P>Der tænkes her på beboerforeninger, ejerlejlighedsforeninger,  \r\n\r\n grundejerforeninger m.v., der har fællesarealer. Det skal ikke kun være  \r\n\r\n ledige, der deltager i aktiviteterne, men det skal være tilrettelagt sådan,  \r\n\r\n at også personer, der er i arbejde, kan deltage i aktiviteterne. Det  \r\n\r\n forudsættes endvidere, at aktiviteterne er tilrettelagt således, at arbejdet  \r\n\r\n skal udføres af foreningens medlemmer og ikke enkelte af disse. </P>  \r\n\r\n<P>Endelig forudsættes det, at der alene er tale om projekter, der ikke  \r\n\r\n kræver særlig kunnen hos deltagerne. </P>  \r\n\r\n<P>Der er derfor mulighed for at deltage i vedligeholdelse af f.eks.  \r\n\r\n legepladser, haveanlæg, sportsanlæg m.v., uden at det medfører fradrag i  \r\n\r\n dagpengene. </P>  \r\n\r\n<P>Der kan altså ikke være tale om, at man uden fradrag i dagpengene deltager  \r\n\r\n i egentlige nyopførelser af sådanne fællesanlæg eller egentlig  \r\n\r\n bygningsvedligeholdelse af boliger m.v. </P>  \r\n\r\n<P> <I>Ad § 1a, stk. 5</I>  </P>  \r\n\r\n<P>Medlemmerne skal skriftligt oplyse om aktivitetens art og omfang, og for  \r\n\r\n hvem aktiviteten udføres. </P>  \r\n\r\n<P>I praksis vil det formentlig være mest hensigtsmæssigt, at  \r\n\r\n arbejdsløshedskassen, når medlemmet retter henvendelse til kassen, beder  \r\n\r\n medlemmet om skriftligt at give oplysninger om aktivitetens art og omfang, og  \r\n\r\n for hvem aktiviteten udføres. </P>  \r\n\r\n<P>Oplysninger kan dog også afgives af medlemmet på dagpengekortet. </P>  \r\n\r\n<P>Der er ikke tale om, at medlemmet løbende skal afgive oplysninger herom.  \r\n\r\n Hvis der derimod sker væsentlige ændringer i aktivitetens art m.v., som kan  \r\n\r\n have betydning for arbejdsløshedskassens vurdering af forholdet, skal  \r\n\r\n medlemmet skriftligt oplyse herom. </P>  \r\n\r\n<P>Arbejdsløshedskassen skal sikre sig, at disse skriftlige oplysninger  \r\n\r\n opbevares til brug for en senere vurdering af forsøgsordningen. </P>  \r\n\r\n<P> <I>Ad § 1a, stk. 6</I>  </P>  \r\n\r\n<P> <I>Ad nr. 2:</I>  </P>  \r\n\r\n<P>Aktiviteter, der er planlagt til delvis at foregå i udlandet, er ikke til  \r\n\r\n hinder for, at man kan være omfattet af forsøgsordningen i den periode, hvor  \r\n\r\n aktiviteten foregår i Danmark. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 24. marts 1992 </I> </P>  \r\n\r\n<P CLASS=UNDERSKREVET-AF ALIGN=CENTER>Eje Juul Jakobsen </P>  \r\n\r\n<P CLASS=MINISTER ALIGN=RIGHT>/ Thorbjørn Høgholm Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/04/1992"
        },
        {
            "displayName": "Accession",
            "displayValue": "C19920003960"
        },
        {
            "displayName": "Entydig dokumentidentifikation",
            "displayValue": "CM028798"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "24/03/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. j.nr. 92-660-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}