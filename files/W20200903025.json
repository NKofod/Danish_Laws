{
    "id": 212661,
    "title": "Pressenævnets sag nr. 2019-80-0353",
    "documentTypeId": "240",
    "isSagsforlobPeriodValid": true,
    "shortName": "KEN nr 9030 af 14/01/2020",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets sag nr. 2019-80-0353</p>\r\n<div class=\"Resume\">\r\n   <p class=\"TekstGenerel\">Randers Amtsavis får ikke kritik for artikel om ny dyrevelfærdsenhed</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Randers Amtsavis bragte i juli måned en artikel med omtale af Rigspolitiets nyoprettede dyrevelfærdsenhed. Artiklen afdækkede en episode, hvor politiet efter et borgertip havde fundet hunde og hvalpekuld på en ejendom, hvilket kunne tyde på ulovlig hundeavl. Hundeopdrætteren klagede til Pressenævnet og henviste til, at artiklen indeholdt ukorrekte oplysninger, ligesom hun fandt sig krænket af at være identificeret som den omtalte hundeopdrætter. Nævnet fandt ikke grundlag for at udtale kritik af Randers Amtsavis. Nævnet lagde vægt på, at oplysningerne om hunderacen stammede fra en af politiet udsendt pressemeddelelse, og at avisens angivelse ved bynavn af, hvor opdrætteren havde adresse, ikke – i en bredere kreds – kan tjene til identificering af opdrætteren.</p>\r\n</div>\r\n<p>[Klager] har klaget til Pressenævnet over artiklen ”<span class=\"Italic\">Ny dyrepatrulje om hvalpefabrik-fund i kælder: Det tyder på organiseret kriminalitet</span>”, som blev bragt den 5. juli 2019 på Randers Amtsavis’ netavis amtsavisen.dk, idet hun mener, at god presseskik er tilsidesat. Artiklen blev den 6. juli 2019 bragt i den trykte udgave af Randers Amtsavis under overskriften ”<span class=\"Italic\">Politiets nye dyrepatrulje fandt hvalpefabrik i kælder</span>”.</p>\r\n<p>\r\n</p>\r\n<p>[Klager] har klaget over, at artiklen indeholder en ukorrekt oplysning, at hun i artiklen er fejlciteret, og at Randers Amtsavis har identificeret hende som den omtalte hundeopdrætter.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>\r\n   <span class=\"Italic\">Den påklagede artikel</span>\r\n</p>\r\n<p>Randers Amtsavis bragte den 5. juli 2019 artiklen ”<span class=\"Italic\">Ny dyrepatrulje om hvalpefabrik-fund i kælder: Det tyder på organiseret kriminalitet</span>” på Randers Amtsavis’ netavis amtsavisen.dk. Der er i artiklen på Randers Amtsavis’ netavis efterfølgende blevet foretaget en række rettel- ser. Som led i klagesagen har Randers Amtsavis – på forespørgsel fra Pressenævnet – tilsendt nævnet teksten af den oprindelige version af den artikel, der blev bragt på netavisen.</p>\r\n<p>\r\n</p>\r\n<p>Artiklen har følgende underrubrik:</p>\r\n<p>\r\n</p>\r\n<p>”Rigspolitiets nyoprettede dyrevelfærdsenhed ved Nordjyllands Politi rykkede torsdag ud til en adresse i Visborg på baggrund af et borgertip. Her fandt enheden flere hunde af racerne fransk bulldog og amerikansk staffordshire bull terrier [efterfølgende rettet til ”staffordshire bull terrier” i versionen på Randers Amtsavis’ netavis amtsavisen.dk, <span class=\"Italic\">Pressenævnet</span>] under forhold, der peger på systematisk avl. Fundet forudses at være det første af mange. ”</p>\r\n<p>\r\n</p>\r\n<p>Af artiklen fremgår herefter:</p>\r\n<p>\r\n</p>\r\n<p class=\"BilagtekstListe\">”Hadsund: En voksen hanhund af racen amerikansk staffordshire bull terrier [efterfølgende rettet til ”staffordshire bull terrier” i versionen på Randers Amtsavis’ netavis amtsavisen.dk, <span class=\"Italic\">Pressenævnet</span>] i bur samt to tæver og to kuld hvalpe af racen fransk bulldog. Det var, hvad to betjente fra den nye dyrevelfærdspatrulje ved Nordjyllands Politi fandt, da et borgertip førte dem til en ejendom i Visborg ved Hadsund torsdag formiddag.</p>\r\n<p class=\"Liste1\">\r\n   <span class=\"Liste1Nr\">–</span> Da betjentene ankom til stedet, fandt de flere ting, der peger på, at der er sket systematisk opdræt af hunde på stedet. Blandt andet opholdt der sig en voksen hanhund i bur, og herudover var der to tæver af racen fransk bulldog, som havde hvert deres kuld på henholdsvis fem og to hvalpe, siger leder af dyrevelfærdsenheden, politikommissær [Politikommissæren] og fortæller, at det er enhedens opfattelse, at der allerede er solgt hvalpe fra det mindste af de to kuld.</p>\r\n<p class=\"Liste1\">\r\n   <span class=\"Liste1Nr\">–</span> Det skal vores efterforskning nu underbygge, siger [Politikommissæren].</p>\r\n<p>Ulovlig avl på stedet</p>\r\n<p>Ifølge politiet er der intet, der tyder på, at hundene på adressen har været udsat for vanrøgt eller lignende. På samme måde er opdrætteren af hvalpene heller ikke blevet sigtet for noget i sagen.</p>\r\n<p class=\"BilagtekstListe\">Men ifølge [Politikommissæren] er det ikke ensbetydende med, at der ikke er foregået noget ulovligt. Fødevarestyrelsen har nemlig ikke godkendt stedet til avl af flere hvalpe end som privat.</p>\r\n<p class=\"Liste1\">\r\n   <span class=\"Liste1Nr\">–</span> Det er vores formodning, at den amerikanske staffordshire bull terrier [efterføl- gende rettet til ”staffordshire bull terrieren” i versionen på Randers Amtsavis’ net- avis amtsavisen.dk, <span class=\"Italic\">Pressenævnet</span>], der blev fundet på adressen, er en såkaldt udstationeringshund, som mod betaling bruges til at blive sendt omkring for at avle på tæver. Den formodning bygger vi blandt andet på, at ingen af de hvalpe, vi fandt på adressen, er blevet avlet på den, siger han og fortsætter.</p>\r\n<p class=\"Liste1\">\r\n   <span class=\"Liste1Nr\">–</span> Vi har en klar opfattelse af, at det her er organiseret. Som vi ser det, foregår avlen af hvalpe meget systematisk. Det, vi hører, er, at der er tale om et stort netværk, som både handler om ulovlig avl af hunde her i Danmark, men det handler også om import og eksport af ”lånehunde” på tværs af grænser. Det skal vi til at trevle op nu, siger dyrevelfærdsenhedens leder.</p>\r\n<p class=\"BilagtekstListe\">[Politikommissæren] forudser på den baggrund, at fundet af den mindre hvalpefabrik i Visborg blot er det første af mange i den kommende tid.</p>\r\n<p class=\"Liste1\">\r\n   <span class=\"Liste1Nr\">–</span> I den her sag kommer vi til at efterforske videre, og vi kommer til at besøge mange adresser, siger han.</p>\r\n<p>Reg<span class=\"Italic\">lerne skal følges</span></p>\r\n<p>Amtsavisen har været i kontakt med den opdrætter, der torsdag formiddag havde besøg af Nordjyllands Politis dyrevelfærdsenhed.</p>\r\n<p class=\"BilagtekstListe\">Opdrætteren ønsker at være anonym på grund af hadske kommentarer på nettet, men hun fortæller til avisen, at det eneste problem, velfærdsenheden har kunnet konstatere, er en manglende tilladelse til erhvervsmæssigt salg af hvalpene. En tilladelse, der efter sigende skulle være på vej.</p>\r\n<p class=\"Liste1\">\r\n   <span class=\"Liste1Nr\">–</span> Folk tror, at jeg mishandler mine hunde, men det gør jeg overhovedet ikke. Alle dyr havde det godt, og politiet har også bekræftet, at alt var efter bogen dyrevelfærdsmæssigt, siger hun.</p>\r\n<p class=\"BilagtekstListe\">Ifølge [Politikommissæren] er det dog sagen uvedkommende, om dyrene havde det godt eller ej.</p>\r\n<p class=\"Liste1\">\r\n   <span class=\"Liste1Nr\">–</span> Vi fastholder, at der er nogle regler om forholdene, som avlshunde opholder sig under, og om de personer, der har med hundene at gøre. Det kræver ikke bare en enkelt erhvervstilladelse for at blive hundeavler. Det, vi ser, er en bytten rundt og handel med hunde blandt privatpersoner, som ikke har de nødvendige tilladelser. Og det er nu engang ulovligt. For os handler det ligeså meget om, at man som køber har sikkerhed for, at ens nye hund er vokset op under ordentlige forhold, siger han.</p>\r\n<p>Hunderacen amerikansk staffordshire bull terrier er i øjeblikket på hundelovens observationsliste. Den skal derfor ikke forveksles med hunderacen amerikansk staffordshire terrier, som er ulovlig i Danmark [efterfølgende rettet til ”Hunderacerne fransk bulldog og staffordshire bull terrier er begge lovlige i Danmark. ” i versionen på Randers Amtsavis’ netavis amtsavisen.dk, <span class=\"Italic\">Pressenævnet</span>]. ”</p>\r\n<p>\r\n</p>\r\n<p>Randers Amtsavis bragte den 6. juli 2019 artiklen <span class=\"Italic\">”Politiets nye dyrepatrulje fandt hvalpefabrik i kælder” </span>i sektion 1, side 2 i den trykte udgave af Randers Amtsavis. Artiklens indhold er enslydende med indholdet af den påklagede artikel ”<span class=\"Italic\">Ny dyrepatrulje om hvalpefabrik-fund i kælder: Det tyder på organiseret kriminalitet</span>” bragt den 5. juli 2019 på Randers Amtsavis’ netavis amtsavisen.dk.</p>\r\n<p>\r\n</p>\r\n<p>\r\n</p>\r\n<p>Efter offentliggørelsen</p>\r\n<p>Randers Amtsavis bragte den 13. juli 2019 rettelsen ”<span class=\"Italic\">Rettelse: Hund ved hvalpe-fabrik var Staffordshire Bull Terrier</span>” i sektion 1, side 2 i den trykte udgave af Randers Amtsavis.</p>\r\n<p>\r\n</p>\r\n<p>Af rettelsen fremgår herefter:</p>\r\n<p>\r\n</p>\r\n<p>”Randers Amtsavis bragte lørdag 6. juli artiklen ”<span class=\"Italic\">Politiets nye dyrepatrulje fandt hvalpefabrik i kælder</span>” på side 2.</p>\r\n<p>Ifølge politiets pressemeddelelse af sagen og af artiklen fremgik det, at Nordjyllands Politis nye dyreværnsenhed havde fundet blandt andet en hanhund af racen Amerikansk Staffordshire Bull Terrier på en adresse i Visborg, hvor der efter politiets opfattelse foregik systematisk avl med hvalpe.</p>\r\n<p style=\"text-align: justify;\">Det viser sig dog, at racen Amerikansk Staffordshire Bull Terrier slet ikke eksisterer. Der var således i stedet tale om en hanhund af racen Staffordshire Bull Terrier. Randers Amtsavis beklager fejlen. ”</p>\r\n<p>\r\n</p>\r\n<p>\r\n</p>\r\n<p>[Klager]s klage er modtaget i Pressenævnet den 7. juli 2019.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>\r\n   <span class=\"Italic\">- Hunderace</span>\r\n</p>\r\n<p>[Klager] har anført, at den påklagede artikel indeholder forkerte oplysninger, da det fremgår, at Nordjyllands Politi på en adresse i Visborg fandt en hund af bl.a. racen Amerikansk Staffordshire Bull Terrier. [Klager], som er den i artiklen omtalte hundeopdrætter, har i den forbindelse anført, at racen Amerikansk Staffordshire Bull Terrier slet ikke eksisterer, og at det var en hund af racen Staffordshire Bull Terrier, som politiet fandt på den pågældende adresse. [Klager] har hertil oplyst, at folk som følge af oplysningen tror, at hun opdrætter ulovlige hunderacer, da de forbinder den i artiklen omtalte hunderace med hunderacen American Staffordshire Terrier, som er forbudt at opdrætte i Danmark.</p>\r\n<p>\r\n</p>\r\n<p>\r\n   <span class=\"Italic\">- Fejlciteret</span>\r\n</p>\r\n<p>[Klager] har endvidere anført, at hun i artiklen er fejlciteret, da det af den påklagede artikel fremgår, at hun skulle have udtalt til avisen, at ”Folk tror, at jeg mishandler mine hunde, men det gør jeg overhovedet ikke. ” [Klager] har i den forbindelse anført, at udtalelsen er frit citeret af artiklens forfatter, og at hun alene har udtalt, at ”mine hunde har det godt ellers havde jeg dem ikke”.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>[Klager] har endelig anført, at Randers Amtsavis i den påklagede artikel har identificeret hende som den opdrætter, der havde besøg af Nordjyllands Politis dyrevelfærdsenhed. Det er ifølge [Klager] sket ved, at Randers Amtsavis har anført, at det pågældende hundeopdræt fandt sted fra en adresse i Visborg ved Hadsund. [Klager] har i den forbindelse anført, at Visborg er en meget lille by, og at hun som følge af artiklen har været udsat for bl.a. hadske trusler, og at der gentagne gange har været fremmede biler i hendes indkørsel.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Randers Amtsavis’ synspunkter</span>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>\r\n   <span class=\"Italic\">- Hunderace</span>\r\n</p>\r\n<p>Randers Amtsavis har anført, at den påklagede artikel er skrevet på baggrund af en presse- meddelelse udstedt af den nye Dyrevelfærdsenhed hos Nordjyllands Politi, og at det af pressemeddelelsen bl.a. fremgik, at politiet havde observeret, at der på en adresse i Visborg fandtes en hund af racen Amerikansk Staffordshire Bull Terrier.</p>\r\n<p>\r\n</p>\r\n<p style=\"text-align: justify;\">Randers Amtsavis har i den forbindelse oplyst, at oplysningen om hundens race blev tjekket med politiet, som fastholdt navnet på racen. Randers Amtsavis har endelig anført, at avisen først, da artiklen var bragt i den trykte udgave den 6. juli 2019, blev opmærksom på, at der I stedet var tale om en hund af racen Staffordshire Bull Terrier, og at racen Amerikansk Staf fordshire Bull Terrier slet ikke eksisterede. Randers Amtsavis rettede straks herefter hundens race i den digitale version og bragte den 13. juli 2019 en præcisering til den trykte udgave.</p>\r\n<p>\r\n</p>\r\n<p>\r\n   <span class=\"Italic\">- Fejlciteret</span>\r\n</p>\r\n<p style=\"text-align: justify;\">Randers Amtsavis har oplyst, at avisen fastholder, at [Klager] til avisen skulle have udtalt, at ”Folk tror, at jeg mishandler mine hunde, men det gør jeg overhovedet ikke”, og afviser på den baggrund, at der forekommer fejlcitat i den påklagede artikel.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>Randers Amtsavis har anført, at det er almindelig journalistisk praksis – og relevant for læseren i øvrigt – at nævne det område, hvor en mulig lovovertrædelse er foregået. Randers Amtsavis har ikke nævnt [Klager]s navn eller præcise adresse i artiklen og har derfor ikke identificeret klager. Randers Amtsavis har i den forbindelse oplyst, at oplysningen om lokaliteten er videregivet af Nordjyllands Politi.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse:</span>\r\n</p>\r\n<p>I sagens behandling har følgende nævnsmedlemmer deltaget:</p>\r\n<p>Jens Kruse Mikkelsen, Jørn Mikkelsen, Lars Lindskov og John Meinert Jacobsen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>\r\n   <span class=\"Italic\">- Hunderace</span>\r\n</p>\r\n<p>[Klager] har klaget over, at det af den oprindelige version af den påklagede artikel fremgik, at der på en adresse i Visborg blev fundet en hund af bl.a. racen Amerikansk Staffordshire Bull Terrier. [Klager] har i den forbindelse oplyst, at den omtalte hund var af racen Staffordshire Bull Terrier, og at folk som følge af oplysningen tror, at hun opdrætter ulovlige hunderacer, da de forbinder den i artiklen omtalte hunderace med hunderacen American Staffordshire Terrier, som er forbudt at opdrætte i Danmark.</p>\r\n<p>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Det følger videre af de vejledende regler, at berigtigelse af urigtige meddelelser skal finde sted på redaktionens eget initiativ, hvis og så snart kendskab til fejl af betydning i de bragte meddelelser indgår, og at berigtigelse skal foretages i en sådan form, at læserne, lytterne eller seerne får klar mulighed for at blive opmærksomme på berigtigelsen, jf. punkterne A. 1. og A. 7.</p>\r\n<p>\r\n</p>\r\n<p>På baggrund af sagens oplysninger lægger Pressenævnet til grund, at der på den i artiklen omtalte adresse i Visborg blev fundet en hund af bl.a. racen Staffordshire Bull Terrier. Nævnet finder herefter, at Randers Amtsavis har bragt en forkert oplysning ved at oplyse, at der på adressen blev fundet en hund af bl.a. racen Amerikansk Staffordshire Bull Terrier.</p>\r\n<p>\r\n</p>\r\n<p>Randers Amtsavis har til Pressenævnet oplyst, at oplysningen om den fundne hunds race stammede fra en pressemeddelelse udstedt af Rigspolitiets Dyrevelfærdsenhed ved Nordjyl- lands Politi, og at Randers Amtsavis har været i kontakt med politiet, som efter det oplyste bekræftede hundens race. På den baggrund finder nævnet ikke grundlag for at udtale kritik af Randers Amtsavis vedrørende dette forhold. Nævnet har endvidere lagt vægt på, at Randers Amtsavis straks i den digitale version rettede oplysningen om hundens race, da avisen blev opmærksomme på fejlen, og at avisen den 13. juli 2019 lavede en præcisering til den trykte udgave.</p>\r\n<p>\r\n</p>\r\n<p>\r\n   <span class=\"Italic\">- Fejlciteret</span>\r\n</p>\r\n<p>[Klager] har endvidere klaget over, at hun i artiklen fejlagtigt er citeret for at have udtalt til avisen, at ”Folk tror, at jeg mishandler mine hunde, men det gør jeg overhovedet ikke. ”, og har i den forbindelse anført, at hun alene har udtalt til avisen, at ”mine hunde har det godt ellers havde jeg dem ikke”.</p>\r\n<p>\r\n</p>\r\n<p style=\"text-align: justify;\">Randers Amtsavis har til Pressenævnet oplyst, at avisen fastholder, at [Klager] til avisen skulle have udtalt, at ”Folk tror, at jeg mishandler mine hunde, men det gør jeg overhovedet ikke. ”, og har på den baggrund afvist, at der i artiklen er citeret forkert.</p>\r\n<p>\r\n</p>\r\n<p>Det bemærkes, at sagens parter har afgivet modstridende forklaringer vedrørende spørgsmålet om, hvorvidt [Klager] er citeret korrekt. Som sagen foreligger oplyst og på baggrund af de begrænsede muligheder for at føre bevis for Pressenævnet, kan nævnet ikke tage stilling til, hvilken forklaring der er den rigtige. På den baggrund udtaler nævnet ikke kritik af Randers Amtsavis vedrørende dette forhold.</p>\r\n<p>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>[Klager] har derudover klaget over, at Randers Amtsavis har identificeret hende som den opdrætter, der havde besøg af Nordjyllands Politis Dyrevelfærdsenhed. Dette er ifølge [Klager] sket ved, at Randers Amtsavis har anført, at det pågældende hundeopdræt fandt sted fra en adresse i Visborg ved Hadsund, hvilket gør det muligt at identificere hende.</p>\r\n<p>\r\n</p>\r\n<p style=\"text-align: justify;\">Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale, og at det enkelte menneske har krav på beskyttelse af sin personlige anseelse, jf. punkt B. 1.</p>\r\n<p>\r\n</p>\r\n<p>Af artiklen fremgår blandt andet følgende:</p>\r\n<p>\r\n</p>\r\n<p>”Rigspolitiets nyoprettede dyrevelfærdsenhed ved Nordjyllands Politi rykkede torsdag ud til en adresse i Visborg på baggrund af et borgertip. Her fandt enheden flere hunde af racerne fransk bulldog og amerikansk staffordshire bull terrier [efterfølgende rettet til ”staffordshire bull terrier” i versionen på Randers Amtsavis’ netavis amtsavisen.dk, <span class=\"Italic\">Pressenævnet</span>] under forhold, der peger på systematisk avl. Fundet forudses at være det første af mange. ”</p>\r\n<p>\r\n</p>\r\n<p>Pressenævnet finder, at Randers Amtsavis’ angivelse af, at opdrætteren havde adresse i Vis- borg ikke – i en bredere kreds – kan tjene til identificering af [Klager]. Oplysningen i Randers Amtsavis kan således ikke tjene til identificering, medmindre man i forvejen havde kendskab til, at [Klager] opdrættede hunde på adressen. På den baggrund finder nævnet ikke grundlag for at udtale kritik af Randers Amtsavis for omtalen. Nævnet har derved også lagt vægt på, at Nordjyllands Politi den 5. juli 2019 udsendte en pressemeddelelse, hvoraf det bl.a. fremgik, at Dyrevelfærdsenheden i Nordjyllands Politi – på baggrund af en borgerhenvendelse – rykkede ud til en adresse i Hadsund, hvor de fandt flere hunde af racen fransk bulldog og Staffordshire Bull Terrier under forhold, der pegede på systematisk avl, at oplysningen om [Klager]s lokalitet efter det oplyste er videregivet af Nordjyllands Politi, og at det klart fremgår af artiklen, at opdrætteren ikke er blevet sigtet i sagen.</p>\r\n<p>\r\n</p>\r\n<p>Afgjort den 14. januar 2020</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/01/2020"
        },
        {
            "displayName": "Accession",
            "displayValue": "W20200903025"
        },
        {
            "displayName": "Entydig dokumentidentifikation",
            "displayValue": "AA011744"
        },
        {
            "displayName": "Dato for indlæggelse",
            "displayValue": "24/01/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9030"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "14/01/2020"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2019-80-0353"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}