{
    "id": 157034,
    "title": "Ankestyrelsens principafgørelse O-127-94 om kontanthjælp - arbejdsløshedsdagpenge - uddannelsestilbud - kompetencegivende uddannelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9396 af 15/12/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-127-94 om kontanthjælp - arbejdsløshedsdagpenge - uddannelsestilbud - kompetencegivende uddannelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger havde modtaget supplerende kontanthjælp til arbejdsløsheds dagpenge. Efter at hun i forbindelse med et uddannelsestilbud var overgået til uddannelsesydelse fra arbejdsløshedskasssen, måtte hun anses for studerende.</p>\r\n   <p class=\"TekstGenerel\">Ankestyrelsen lagde herved vægt på, at uddannelsen måtte anses forkompetencegivende, og at ansøger ikke stod til rådighed for ar bejdsmarkedet.</p>\r\n   <p class=\"TekstGenerel\">Uddannelsen måtte anses for at være arbejdsmarkedsrettet. Den kunne således ikke sidestilles med de undervisningsformer, der var omfattet af bekendtgørelsen om uddannelsessøgendes ret til kontanthjælp efter bistandsloven i særlige tilfælde, idet disse undervisningsformer alle var af forberedende karakter.</p>\r\n   <p class=\"TekstGenerel\">Ankestyrelsen fandt på denne baggrund, at ansøger ikke havde været berettiget til supplerende kontanthjælp under sin uddannelse.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 40, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger havde haft arbejde som rengøringsassistent. I en arbejds løshedsperiode i 1992 modtog hun supplerende kontanthjælp til dearbejdsløshedsdagpenge, hun modtog som deltidsforsikret. Den sup plerende kontanthjælp blev beregnet til 1.738 kr. pr. måned.</p>\r\n<p>Den 3. august 1992 påbegyndte ansøger et uddannelsestilbud på en skole, hvor hun skulle følge undervisningen frem til den 20. december 1992. Uddannelsestilbuddet var givet i henhold til lov om arbejdstilbud til ledige og skulle følges, hvis dagpengeretten ønskedes bevaret.</p>\r\n<p>Kommunen afslog at yde supplement i henhold til bistandslovens § 37,så længe ansøger modtog uddannelsesydelse fra sin arbejdsløsheds kasse.</p>\r\n<p>Ankenævnet pålagde kommunen at udbetale supplerende kontanthjælp til ansøger i den periode, hvor hun deltog i undervisningen på skolen som led i et uddannelsestilbud fra hendes arbejdsløshedskasse. Afgørelsen var begrundet med, at ansøger måtte anses for omfattet af reglerne i Socialministeriets bekendtgørelse om uddannelsessøgendes ret til kontanthjælp i særlige tilfælde.</p>\r\n<p>Kommunen anførte i klagen til Ankestyrelsen, at kommunen ikke i bekendtgørelsen af 7. august 1990 vedrørende uddannelsessøgendes ret til kontanthjælp i særlige tilfælde fandt det godtgjort, at uddannelsestilbud og deraf følgende udbetaling af uddannelsesydelse kunne sidestilles med de eksempler, som er nævnt i bekendtgørelsen. Dette understreges af pkt. 50 i Socialministeriets vejledning af 6. august 1990 vedrørende bruttorevalideringsydelse m.v. Det fremgår afdette punkt, at der ikke kan ydes supplerende hjælp efter bi standslovens § 37, når der modtages uddannelsesydelse efter arbejdstilbudsloven.</p>\r\n<p>Sagen blev behandlet i principielt møde til afklaring af, om ansøger var omfattet af § 2 i bekendtgørelsen om uddannelsessøgendes ret til kontanthjælp i særlige tilfælde.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger efter overgang til modtagelse af uddannelsesydelse måtte anses for at være studerende.</p>\r\n<p>Ankestyrelsen lagde herved vægt på, at uddannelsen, som ansøger havde påbegyndt, måtte anses for kompetencegivende, og at hun ikke stod til rådighed for arbejdsmarkedet, så længe uddannelsestilbuddet varede.</p>\r\n<p>Ankestyrelsen fandt heller ikke, at ansøger var omfattet af § 2 i bekendtgørelsen om kontanthjælp til studerende i særlige tilfælde.</p>\r\n<p>Ankestyrelsen lagde herved vægt på, at uddannelsen på skolen måtte anses for at være en arbejdsmarkedsrettet uddannelse. Den kunne således ikke sidestilles med de undervisningsformer, der er omfattet af bekendtgørelsens § 2, idet disse alle er af forberedende karakter.</p>\r\n<p>Ankestyrelsen fandt således ikke, at ansøger havde været berettiget til supplerende kontanthjælp under sin uddannelse.</p>\r\n<p>Ankestyrelsen ændrede derfor ankenævnets afgørelse.</p>\r\n<p>Den ændrede afgørelse medførte ikke, at ansøger skulle tilbagebetale den kontanthjælp, hun havde modtaget på grundlag af ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940939625"
        },
        {
            "displayName": "Entydig dokumentidentifikation",
            "displayValue": "BS009824"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9396"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/12/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20636-93"
        },
        {
            "displayName": "Stikord",
            "displayValue": "O-127-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}