{
    "id": 50878,
    "title": "Cirkulæreskrivelse om parkeringslempelser m.v. for alvorligt gangbesværede trafikanter. (Til politiet) ",
    "documentTypeId": "210",
    "isSagsforlobPeriodValid": false,
    "shortName": "CIS nr 93 af 01/08/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om parkeringslempelser m.v.  \r\n\r\n for alvorligt gangbesværede trafikanter. (Til politiet) </H1>  \r\n\r\n<P></P>  \r\n\r\n<BR>  \r\n\r\n<P>Med henblik på at lette de alvorligt gangbesværede trafikanters  \r\n\r\n parkeringsbehov skal Justitsministeriet anmode om, at køretøjer, som er  \r\n\r\n forsynet med et af Bolig-, Motor- og Hjælpemiddeludvalget udleveret 10 X 28  \r\n\r\n cm rektangulært blåt skilt med påskriften INVALIDEVOGN og det internationale  \r\n\r\n invalidesymbol i hvidt, anbragt synligt inden for forruden eller rude i  \r\n\r\n fordør, ikke pålægges parkeringsafgift i følgende tilfælde. </P>  \r\n\r\n<P CLASS=PUNKT> <B>1.</B> Parkering i indtil 15 minutter tolereres </P>  \r\n\r\n<P>- på steder, hvor alene af- og pålæsning er tilladt, </P>  \r\n\r\n<P>- på steder, hvor der er parkeringsforbud, og </P>  \r\n\r\n<P>- på gågader i det omfang, der er tilladt varekørsel og af- og </P>  \r\n\r\n<P>pålæsning i forbindelse hermed, idet tillige indkørsel tillades med det  \r\n\r\n ovenfor beskrevne invalideskilt anbragt i forruden eller fordørs rude. </P>  \r\n\r\n<P CLASS=PUNKT> <B>2.</B> Parkering i indtil 1 time tolereres </P>  \r\n\r\n<P>- på steder, hvor 15 eller 30 minutters parkering er tilladt. </P>  \r\n\r\n<P CLASS=PUNKT> <B>3.</B> Tidsubegrænset parkering tolereres </P>  \r\n\r\n<P>- på steder, hvor 1, 2 eller 3 timers parkering er tilladt, såfremt  \r\n\r\n parkeringsskivens visere ved ankomsten indstilles på ankomsttidspunktet, samt  \r\n\r\n</P>  \r\n\r\n<P>- på parkometerpladser eller på pladser med parkomat (billetautomat),  \r\n\r\n såfremt der ved ankomsten til pladsen betales maksimumbeløb, og  \r\n\r\n parkeringsskivens visere indstilles på ankomsttidspunktet. </P>  \r\n\r\n<P>Det bemærkes, at lempelserne ikke medfører fritagelse for anvendelse af  \r\n\r\n påbudt parkeringsskive, og at lempelserne ikke omfatter parkering i strid med  \r\n\r\n standsningsforbud. </P>  \r\n\r\n<P>Hvor den gangbesværede har et særligt parkeringsbehov, f.eks. ved bopæl  \r\n\r\n eller arbejdsplads, kan ansøgning om afmærket parkeringsbås indgives til  \r\n\r\n politiet. I Københavns kommune indsendes ansøgningen gennem Bolig-, Motor- og  \r\n\r\n Hjælpemiddeludvalget til politiet. </P>  \r\n\r\n<P>Såfremt der i øvrigt opstår behov for en enkelt langvarig parkering, kan  \r\n\r\n henvendelse herom rettes til politiet. </P>  \r\n\r\n<P>Invalideskiltet udleveres gennem Bolig-, Motor- og Hjælpemideludvalget,  \r\n\r\n Hans Knudsens Plads 1 A, 2100 København Ø. Skiltet udleveres til  \r\n\r\n gangbesværede trafikanter, der opfylder betingelserne i Socialministeriets  \r\n\r\n bekendtgørelse nr. 886 af 11. december 1986 for at få den af  \r\n\r\n Socialministeriet fastsatte støtte til køb af bil efter bistandslovens § 58.  \r\n\r\n</P>  \r\n\r\n<P>Skiltet udleveres endvidere til institutioner, som har behov for transport  \r\n\r\n af alvorligt gangbesværede klienter. Det er en forudsætning for udleveringen  \r\n\r\n af invalideskiltet, at skiltet alene anvendes, når institutionen  \r\n\r\n transporterer alvorligt gangbesværede klienter. </P>  \r\n\r\n<P>Man skal anmode om, at politiet i forbindelse med håndhævelse af  \r\n\r\n parkeringsrestriktionerne sidestiller udenlandske invalideskilte, anvendt af  \r\n\r\n udlændinge, med det danske invalideskilt, såfremt det pågældende skilt er  \r\n\r\n forsynet med det internationale invalidesymbol. </P>  \r\n\r\n<P>Justitsministeriets cirkulæreskrivelse nr. 59 af 11. maj 1983 om  \r\n\r\n parkeringslempelser m.v. for alvorligt gangbesværede trafikanter ophæves.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/09/1988"
        },
        {
            "displayName": "Accession",
            "displayValue": "C19880009310"
        },
        {
            "displayName": "Entydig dokumentidentifikation",
            "displayValue": "CM009703"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/06/2005"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "93"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/08/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Justits.min. F.afd. j.nr. 1986-2216-76"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}