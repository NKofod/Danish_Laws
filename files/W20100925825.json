{
    "id": 132112,
    "title": "Krav om at imødegå belastning ved løft af autohjul til og fra lagerreol samt brug af autoriseret arbejdsmiljørådgiver",
    "documentTypeId": "240",
    "isSagsforlobPeriodValid": true,
    "shortName": "KEN nr 9258 af 29/04/2010",
    "documentHtml": "<div class=\"bjelke\">Den fulde tekst</div><p class=\"Titel2\">Krav om at imødegå belastning ved løft af autohjul til og fra lagerreol samt brug af autoriseret arbejdsmiljørådgiver</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Håndtering af hjul til og fra reolArbejdstilsynet havde givet påbud om at imødegå risiko for overbelastning ved manuel håndtering af hjul til og fra øverste vange i reol og om at bruge autoriseret arbejdsmiljørådgiver til løsning af problemet.</div>\n        </p>\n        <p class=\"Tekst2\">\n          <div>Virksomheden fremlagde en grafisk fremstilling af arbejdsmetoden. Den grafiske fremstilling dækkede en del af arbejdsprocessen.</div>\n        </p>\n        <p class=\"Tekst2\">\n          <div>Arbejdsmiljøklagenævnet fandt, at en håndtering af et hjul enten op eller ned fra reolen, er en samlet arbejdsproces, der må ses som en helhed. Nævnet kunne derfor ikke lægge den grafiske fremstilling til grund for afgørelsen.</div>\n        </p>\n        <p class=\"Tekst2\">\n          <div>Under sagens behandling modtog nævnet en video, der var optaget på stedet, og som viste en anden arbejdsmetode, en den, som Arbejdstilsynet have set ved tilsynsbesøget. Det blev oplyst, at metoden, der blev vist på videoen, var den, som virksomhedens medarbejdere benyttede.</div>\n        </p>\n        <p class=\"Tekst2\">\n          <div>Arbejdsmiljøklagenævnet inddrog disse oplysninger ved sagens behandling.</div>\n        </p>\n        <p class=\"Tekst2\">\n          <div>I klagen havde virksomheden bl.a. anført, at Arbejdstilsynet burde have inddrage oplysninger om den samlede daglige løftemængde. Virksomheden oplyste, at der kun lejlighedsvist i løbet af en arbejdsdag forekom håndteringer af hjul fra den vange (hylde), som havde givet anledning til påbuddet, og at arbejdet var sæsonbetonet.</div>\n        </p>\n        <p class=\"Tekst2\">\n          <div>Arbejdsmiljøklagenævnet var ikke enig i, at den samlede daglige løftemængde havde betydning i denne sag.</div>\n        </p>\n        <p class=\"Tekst2\">\n          <div>Arbejdsmiljøklagenævnet fandt grundlag for begge Arbejdstilsynets påbud, fordi der var tale om løft af en byrde på op til 18,6 kg. Den fulde vægt af byrden blev håndteret i næsten strakt arm, når hjulet skulle op på den vange, der var 166 cm over gulvet, og medarbejderen måtte samtidig foretage et svaj i lænderyggen, når benet blev taget til hjælp. Nævnet lagde også vægt på, at der er tale om en uhåndterlig byrde, og at der findes et teknisk hjælpemiddel til brug for arbejdet.</div>\n        </p>\n      </div>\n      <p class=\"TekstV\">Arbejdsmiljøklagenævnet har på møde den 27. april 2010 behandlet klage fra [virksomhedens navn udeladt] over Arbejdstilsynets afgørelse af 18. februar 2009. Klagen omfatter Arbejdstilsynets påbud om</p>\n      <p>\n        <p class=\"Liste1\"><span class=\"Liste1Nr\" id=\"\">–</span> at imødegå risiko for overbelastning ved manuel håndtering af hjul til og fra øverste vange i reol</p>\n        <p class=\"Liste1\"><span class=\"Liste1Nr\" id=\"\">–</span> at bruge autoriseret arbejdsmiljørådgiver.</p>\n      </p>\n      <p class=\"TekstV\">Nævnet traf følgende</p>\n      <p class=\"TekstV\" style=\"text-align: Center;\">A F G Ø R E L S E</p>\n      <p class=\"TekstV\">Arbejdsmiljøklagenævnet er enig med Arbejdstilsynet i, at virksomheden skal imødegå risiko for skader ved manuel håndtering af hjul til og fra den vange, der er placeret i en højde af 166 cm.</p>\n      <p class=\"TekstV\">Arbejdsmiljøklagenævnet er endvidere enig i, at virksomheden skal bruge en autoriseret arbejdsmiljørådgiver.</p>\n      <p class=\"TekstV\">Nævnets afgørelse skal efterkommes senest den 13. september 2010.</p>\n      <p class=\"TekstV\">Tilbagemelding skal ske til Arbejdstilsynet senest den 20. september 2010.</p>\n      <p class=\"TekstV\">Arbejdstilsynet skal senest den 14. juni 2010 have modtaget besked om, at virksomheden har indgået aftale om rådgivning.</p>\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 18. februar 2009.</p>\n      <p class=\"TekstV\" style=\"text-align: Center;\">B E G R U N D E L S E</p>\n      <p class=\"TekstV\"><span class=\"Bold\">Påbud om at imødegå risiko for overbelastning ved manuel håndtering af hjul</span></p>\n      <p class=\"TekstV\">Arbejdsmiljøklagenævnet finder, at manuel håndtering af hjul til den vange, der er placeret 166 cm over gulvet, ikke kan ske sikkerheds- og sundhedsmæssigt fuldt forsvarligt, fordi der er risiko for skader.</p>\n      <p class=\"TekstV\">Nævnet lægger vægt på, at der er tale om løft af en byrde, hvor armene må hæves mere end 60 °, dvs. over skulderhøjde. Der er samtidig tale om en vægt på op til 18,6 kg, som med den fulde vægt må håndteres i næsten strakt arm, når hjulet skal op. Det gælder, uanset om der er tale om den metode, som Arbejdstilsynet så ved tilsynsbesøget, eller den metode, som fremgår af videoen, der efterfølgende er optaget af [navn udeladt].</p>\n      <p class=\"TekstV\">Nævnet lægger endvidere vægt på, at der foretages et svaj i lænderyggen, når hjulet løftes fra knæhøjde til brysthøjde under opsætningen.</p>\n      <p class=\"TekstV\">Nævnet finder, at byrdens beskaffenhed er en belastende faktor. Nævnet har i den forbindelse lagt vægt på, at hjulets balancepunkt (midten/centrum) af hjulet mindst er 30 cm fra kroppen uanset, hvor man har fat.</p>\n      <p class=\"TekstV\">Dertil kommer,</p>\n      <p>\n        <p class=\"Liste1\"><span class=\"Liste1Nr\" id=\"\">–</span> at grebet ikke kan ændres uden risiko for uhensigtsmæssig påvirkning af ryg, skuldre og arme, når håndteringen op eller ned er begyndt</p>\n        <p class=\"Liste1\"><span class=\"Liste1Nr\" id=\"\">–</span> at man må holde igen, fx ved at løfte det ene ben, når hjulet skal ned</p>\n        <p class=\"Liste1\"><span class=\"Liste1Nr\" id=\"\">–</span> at der er asymmetri mellem byrden og rygsøjlen, når benet tages til hjælp</p>\n        <p class=\"Liste1\"><span class=\"Liste1Nr\" id=\"\">–</span> at der er risiko for ubalance, når man står på et ben</p>\n        <p class=\"Liste1\"><span class=\"Liste1Nr\" id=\"\">–</span> at der vrides i ryggen ved afsætning af det første hjul på vognen.</p>\n      </p>\n      <p class=\"TekstV\">Endelig lægger nævnet vægt på, at Arbejdstilsynet har oplyst, at der findes et teknisk hjælpemiddel til håndtering af hjul.</p>\n      <p class=\"TekstV\">Det forhold, at virksomheden lægger vægt på, at ingen af medarbejderne i APV har gjort opmærksom på, at byrden er uhåndterlig, finder nævnet ikke kan tillægges vægt. Et forhold kan være i strid med reglerne, selv om medarbejderne ikke opfatter forholdet, som et problem.</p>\n      <p class=\"TekstV\">Arbejdsmiljøklagenævnet har lagt til grund for afgørelsen, at ikke samtlige hjul på den nævnte vange bliver skiftet hver sæson.</p>\n      <p class=\"TekstV\">Arbejdstilsynet målte to forskellige hjul. Det ene af typen 205/55/16 med stålfælg. Dette havde en diameter på 60 cm og vejede 16,7 kg. Det andet hjul var 205/53/16 med en diameter på 60 cm og vejede 18,6 kg. Hjulenes tykkelse var for begges vedkommende 20,5 cm.</p>\n      <p class=\"TekstV\">Det blev oplyst, at alle på værkstedet - såvel mekanikere som dækmontører - udfører manuel håndtering af hjulene til og fra reolerne. Der er tale om 6 personer. Montering af dæk er virksomhedens hovedfunktion, men arbejdet med at skifte de hjul, som kunderne får opbevaret, er til dels sæsonbetonen og sker hovedsageligt to gange om året i de første vintermåneder og i forårsmånederne.</p>\n      <p class=\"TekstV\">Virksomheden finder, at oplysninger om den samlede daglige løftemængde må inddrages. Virksomheden oplyser, at der i gennemsnit er tale om 4 håndteringer hver 3. dag og derfor en lang periode, hvor kroppen kan restituere. I sæsonen kan der være op til 8 håndteringer om dagen, men der vil ikke være 4 håndteringer fra reolen samtidig med 4 håndteringer til reolen. Håndteringerne foretages ikke nødvendigvis af den samme person.</p>\n      <p class=\"TekstV\">Arbejdsmiljøklagenævnet er ikke enig i, at der er grundlag for at inddrage oplysninger om den samlede daglige løftemængde, fordi der kan gives påbud, hvis der er en risiko ved det enkelte løft.</p>\n      <p class=\"TekstV\">Virksomheden har i brev af 18. maj 2009 henvist til en undersøgelse af belastningen ved håndtering af hjul. Undersøgelsen er foretaget af [navn udeladt] og udtalelsen er af den 16. februar 2009.</p>\n      <p class=\"TekstV\">[Navn udeladt] anfører i udtalelsen, at man ikke har koncentreret sig om håndteringen/løftet af hjulene fra skulderhøjde og ned, da vægten på hjulene ikke kolliderer med løftereglerne.</p>\n      <p class=\"TekstV\">Arbejdsmiljøklagenævnet har ikke lagt undersøgelsen fra [navn udeladt] til grund for afgørelsen. Arbejdsmiljøklagenævnet finder, at håndteringen - fra den starter til den slutter - må ses som en helhed.</p>\n      <p class=\"TekstV\">Virksomheden finder, at Arbejdstilsynets vurderinger fra forskellige afdelinger af virksomheden er subjektive og uensartede, således at det er vanskeligt at lave en arbejdsmiljøindsats på tværs.</p>\n      <p class=\"TekstV\">Virksomhedens andre afdelinger i [bynavne udeladt] har fået grøn smiley, mens andre har fået påbud. Alle afdelinger har hjul på 3. vange.</p>\n      <p class=\"TekstV\">Arbejdsmiljøklagenævnet kan i den forbindelse bemærke, at virksomheden kan klage over Arbejdstilsynets myndighedsudøvelse. Dette skal gøres til Arbejdstilsynets direktør og efterfølgende til Beskæftigelsesministeriet.</p>\n      <p class=\"TekstV\"><span class=\"Bold\">Påbud om at bruge autoriseret arbejdsmiljørådgiver til at efterkomme ovennævnte påbud</span></p>\n      <p class=\"TekstV\">Når der er givet et påbud om en overtrædelse af et komplekst og alvorligt arbejdsmiljøproblem, og overtrædelsen er konstateret ved et enkeltstående tilsyn i en produktionsenhed, får virksomheden også et påbud om brug af en autoriseret arbejdsmiljørådgiver. Det fremgår af § 77 a, stk. 1, i loven og § 6, stk. 1, i bekendtgørelsen om brug af autoriseret arbejdsmiljørådgivere.</p>\n      <p class=\"TekstV\">Arbejdsmiljøklagenævnet har i den forbindelse lagt til grund for afgørelsen, at virksomheden ikke inden for det seneste år har løst et identisk arbejdsmiljøproblem på samme arbejdssted. Nævnet har lagt vægt på Arbejdstilsynets oplysning om, at løsningen ikke var udført på stedet.</p>\n      <p class=\"TekstV\">Om der er tale om et komplekst og alvorligt arbejdsmiljøproblem afgøres ud fra bekendtgørelsen § 9. Blandt andet er det et komplekst og alvorligt arbejdsmiljøproblem, når et løft på 7 kg foregår i ¾ arms afstand, og der samtidigt er bestemte forværrende faktorer.</p>\n      <p class=\"TekstV\">Vægtgrænser på 7 kg i ¾ arms afstand er overskredet. Der forekommer forværrende faktorer i form af løft over skulderhøjde og en uhåndterlig byrde.</p>\n      <p class=\"TekstV\">Nævnet finder, at arbejdet med håndtering af hjul er et led i den sædvanlige arbejdsfunktion. Nævnet har lagt vægt på, at det hører til medarbejdernes daglige arbejde at håndtere hjul, selv om arbejdet, der indebærer flytning af hjul fra den nævnte vange, er sæsonbetonet.</p>\n      <p class=\"TekstV\" style=\"text-align: Center;\">R E G L E R</p>\n      <p class=\"TekstV\">Arbejdsmiljøklagenævnet har ved afgørelsen anvendt følgende regler:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Om håndtering af hjul:</p>\n      </p>\n      <p class=\"TekstV\">§ 38, stk. 1, § 39, stk. 1, nr. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\n      <p class=\"TekstV\">§ 3, stk. 1 og stk. 2 i Arbejdstilsynets bekendtgørelse nr. 1164 af 16. december 1992 om manuel håndtering.</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Om brug af autoriseret arbejdsmiljørådgiver:</p>\n      </p>\n      <p class=\"TekstV\">§ 77 a, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\n      <p class=\"TekstV\">§ 6 og § 9 i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Om Arbejdstilsynet hjemmel til at give påbud:</p>\n      </p>\n      <p class=\"TekstV\">§ 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008.</p>\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\n      <p class=\"TekstV\">Sagen er afgjort på grundlag af de dokumenter, som nævnet har modtaget fra Arbejdstilsynet, samt</p>\n      <p>\n        <p class=\"Liste1\"><span class=\"Liste1Nr\" id=\"\">–</span> [bilagsliste udeladt]</p>\n      </p>\n      <p class=\"TekstV\">”Vurdering og beregning af belastninger ved håndtering af hjul ved opsætning/nedtagning på 3. vange” af 16. februar 2009 fra [navn udeladt] er derimod ikke lagt til grund for afgørelsen, men har været forelagt Arbejdsmiljøklagenævnet.</p>\n      <p class=\"TekstV\" style=\"text-align: Center;\">På klagenævnets vegne</p>\n      <p class=\"TekstV\" style=\"text-align: Center;\">[navn udeladt]</p>\n      <p class=\"TekstV\">Kopi til</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet, Tilsynscenter , Postboks 1228, 0900 København C J.nr.</p>\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\n      </p>\n      <p class=\"TekstV\">Afgørelsens retlige grundlag kan læses på de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 5</span></p>\n      <p class=\"TekstV\" style=\"text-align: Center;\"><span class=\"Bold\">Arbejdets udførelse</span></p>\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\n      <p class=\"TekstV\"><span class=\"Italic\">Stk. 2</span>. Anerkendte normer eller standarder, som har sikkerheds- eller sundhedsmæssig betydning, skal følges.</p>\n      <p class=\"TekstV\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\n        <p class=\"Liste1\"><span class=\"Liste1Nr\" id=\"\">2)</span> forbud mod særligt farlige arbejder, arbejdsprocesser og -metoder,</p>\n        <p class=\"Liste1\"><span class=\"Liste1Nr\" id=\"\">3)</span> opslag eller egnet markering.</p>\n      </p>\n      <p class=\"TekstV\"><span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 13</span></p>\n      <p class=\"TekstV\" style=\"text-align: Center;\"><span class=\"Bold\">Arbejdstilsynet</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\n      <p class=\"TekstV\"><span class=\"Italic\">Stk. 2.</span> …</p>\n      <p class=\"TekstV\"><span class=\"Bold\">§ 77a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\n      <p class=\"TekstV\"><span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\n      <p class=\"TekstV\">…</p>\n      <p class=\"TekstV\"><span class=\"Bold\">Arbejdstilsynets bekendtgørelse nr. 1164 af 16. december 1992 om manuel håndtering</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\n      <p class=\"TekstV\" style=\"text-align: Center;\"><span class=\"Bold\">Arbejdets udførelse</span></p>\n      <p class=\"TekstV\"><span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\n      <p class=\"TekstV\"><span class=\"Italic\">Stk. 2.</span> Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\n      <p class=\"TekstV\"><span class=\"Italic\">Stk. 3.</span> Hvis <span class=\"Bold\">dette</span> ikke er muligt, skal der træffes effektive foranstaltninger til imødegåelse af risikoen.</p>\n      <p class=\"TekstV\">…</p>\n      <p class=\"TekstV\"><span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\n      <p class=\"TekstV\" style=\"text-align: Center;\"><span class=\"Bold\">Påbud om brug af autoriserede arbejdsmiljørådgivere</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\n        <p class=\"Liste1\"><span class=\"Liste1Nr\" id=\"\">2)</span> konstateret ved tilsyn med arbejde tilknyttet én produktionsenhed.</p>\n      </p>\n      <p class=\"TekstV\"><span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 3</span></p>\n      <p class=\"TekstV\" style=\"text-align: Center;\"><span class=\"Bold\">Komplekse og alvorlige overtrædelser af arbejdsmiljølovgivningen</span></p>\n      <p class=\"TekstV\" style=\"text-align: Center;\"><span class=\"Bold\">Det ergonomiske område</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 9.</span> Løft af byrder, der udføres som led i den sædvanlige arbejdsfunktion,</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> ved vægtgrænser, der overstiger 25 kg tæt ved kroppen, 15 kg i underarms afstand eller 7 kg i 3/4 arms afstand, og</p>\n        <p class=\"Liste1\"><span class=\"Liste1Nr\" id=\"\">2)</span> der samtidigt forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads og uhensigtsmæssigt underlag.</p>\n      </p>\n      <p class=\"TekstV\"><span class=\"Italic\">Stk. 2.</span> Når der ikke er udviklet egnede tekniske løsninger på løft, der overstiger grænserne i stk. 1, afgives påbud til virksomheden om brug af autoriseret rådgivning ved gennemførelse af midlertidige foranstaltninger med henblik på at nedbringe belastningen.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/06/2010"
        },
        {
            "displayName": "Accession",
            "displayValue": "W20100925825"
        },
        {
            "displayName": "Entydig dokumentidentifikation",
            "displayValue": "BE004194"
        },
        {
            "displayName": "Dato for indlæggelse",
            "displayValue": "03/06/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9258"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "29/04/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900110-09 og 5900111-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}