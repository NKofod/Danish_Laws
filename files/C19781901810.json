{
    "id": 53612,
    "title": "Vejledning om gennemførelse af Danske frivillige Kvindekorps's Samråds børneordning (Til samtlige amtskommuner, kommuner og Danske frivillige kvindekorps's samråd) ",
    "documentTypeId": "210",
    "isSagsforlobPeriodValid": false,
    "shortName": "CIS nr 19018 af 10/08/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om gennemførelse af Danske frivillige  \r\n\r\n Kvindekorps's Samråds børneordning </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amtskommuner, kommuner og  \r\n\r\n Danske frivillige </P>  \r\n\r\n<P CLASS=TITEL-KOMMENTAR ALIGN=CENTER>kvindekorps's samråd) </P>  \r\n\r\n<BR>  \r\n\r\n<P>Orientering om ordningen. </P>  \r\n\r\n<P>Samrådets børneordning er en aftale, der er truffet mellem Danske  \r\n\r\n frivillige Kvindekorps' Samråd, Københavns og Frederiksberg kommuner,  \r\n\r\n Amtsrådsforeningen, Kommunernes Landsforening og socialstyrelsen om adgang  \r\n\r\n for medlemmer af Danske Kvinders Beredskab, Danmarks Lottekorps, Kvindeligt  \r\n\r\n Marinekorps og Kvindeligt Flyvekorps til at indgå aftaler med lokale  \r\n\r\n myndigheder om anbringelse af deres børn i døgninstitutioner for børn og  \r\n\r\n unge, daginstitutioner for børn eller nødinstitutioner, d.v.s. andre  \r\n\r\n lokaliteter, der i en beredskabssituation kan indrettes og anvendes til  \r\n\r\n opholdssted for børn. </P>  \r\n\r\n<P>Beskrivelse af børnekomiteens opgaver. </P>  \r\n\r\n<P>Med henblik på at få en ajourført fortegnelse over, hvilke af ovennævnte  \r\n\r\n institutioner der omfattes af ordningen, vil Samrådets lokale børnekomiteer  \r\n\r\n undersøge, hvor mange mødre indenfor deres område der ønsker at tilmelde sig  \r\n\r\n børneordningen, og udarbejde en oversigt over, hvor mange børn det drejer sig  \r\n\r\n om med navn, alder og adresse. </P>  \r\n\r\n<P>For så vidt der blandt disse børn findes børn med handicap eller i øvrigt  \r\n\r\n med særlige behov for hensyntagen, bør dette angives særskilt, ligesom det  \r\n\r\n bør anføres, hvilken særlig pleje disse børn kræver. </P>  \r\n\r\n<P>Når de lokale børnekomiteer har udarbejdet denne oversigt, undersøges  \r\n\r\n muligheden for at træffe aftale med ovennævnte institutioner. </P>  \r\n\r\n<P>Døgninstitutioner for børn og unge. </P>  \r\n\r\n<P>Såfremt der er tale om døgninstitutioner for børn og unge, må den  \r\n\r\n regionale leder af børneordningen ved henvendelse til den lokale amtskommunes  \r\n\r\n socialcenter undersøge, hvilke institutioner indenfor området der kan rettes  \r\n\r\n henvendelse til, og hvis institutionen og den amtskommune/kommune, der driver  \r\n\r\n institutionen, og den regionale leder af børneordningen bliver enige om, at  \r\n\r\n institutionen kan modtage børn i en beredskabssituation, udarbejdes der en  \r\n\r\n aftale herom, jfr. vedlagte udkast til aftale. Af aftalen skal bl.a. fremgå,  \r\n\r\n hvor mange børn der kan modtages på institutionen, og aftalen skal, hvis der  \r\n\r\n er tale om en selvejende institution, underskrives af institutionens  \r\n\r\n bestyrelse samt i alle tilfælde af den amtskommune/kommune, der driver  \r\n\r\n institutionen, og af formanden for den pågældende børnekomitee. </P>  \r\n\r\n<P>Daginstitutioner for børn. </P>  \r\n\r\n<P>Hvis der skal træffes aftale med daginstitutioner for børn, skal  \r\n\r\n børnekomiteen spørge den lokale kommune om, hvilke institutioner der kan  \r\n\r\n komme på tale, og hvis institutionen, kommunen og børnekomiteen bliver enige  \r\n\r\n om, at institutionen kan modtage børn, udfærdiges en aftale herom, jfr.  \r\n\r\n vedlagte udkast, som ved selvejende institutioner underskrives af  \r\n\r\n institutionens bestyrelse samt i alle tilfælde af den kommune, der driver  \r\n\r\n institutionen, og af formanden for den pågældende børnekomitee. </P>  \r\n\r\n<P>Nødinstitutioner. </P>  \r\n\r\n<P>Hvis der skal træffes aftale om anvendelse af nødinstitutioner, d.v.s.  \r\n\r\n andre lokaliteter, der kan anvendes til opholdssted for børn i en  \r\n\r\n beredskabssituation, skal børnekomiteen spørge den lokale kommune om, hvilke  \r\n\r\n institutioner m.v. der kan komme på tale, og hvis den pågældende institution,  \r\n\r\n kommunen og børnekomiteen bliver enige om, at institutionen kan modtage børn  \r\n\r\n i en beredskabssituation, udfærdiges en aftale herom, jfr. vedlagte udkast,  \r\n\r\n som underskrives af den, der har ansvaret for institutionen i fredstid, af  \r\n\r\n kommunen og af formanden for den pågældende børnekomitee. </P>  \r\n\r\n<P>Orientering om, hvilke institutioner ordningen kommer til at omfatte. </P>  \r\n\r\n<P>Danske frivillige Kvindekorps's Samråd vil på grundlag af de indgåede  \r\n\r\n aftaler udarbejde en ajourført lister over, hvilke institutioner der er  \r\n\r\n omfattet af børneordningen, hvor mange børn den enkelte institution har  \r\n\r\n forpligtet sig til at modtage, herunder børn med særlige behov for  \r\n\r\n hensyntagen, børnenes alder, og ved nødinstitutioner lederens navn, alder og  \r\n\r\n forudsætninger for at bestride hvervet samt antallet af medhjælpere. Denne  \r\n\r\n liste vil herefter blive sendt til socialstyrelsen, Amtsrådsforeningen,  \r\n\r\n Kommunernes Landsforening og samtlige amtskommuner og kommuner. </P>  \r\n\r\n<P>Udgifterne ved opholdet på institutionen. </P>  \r\n\r\n<P>Udgifterne ved børnenes ophold på institutionerne afholdes af  \r\n\r\n forsvarsministeriet og indenrigsministeriet. </P>  \r\n\r\n<P>Tilsynet. </P>  \r\n\r\n<P>Tilsynet med døgninstitutionerne for børn og unge føres af den  \r\n\r\n amtskommune, der driver institutionen, mens tilsynet med daginstitutionerne  \r\n\r\n for børn og nødinstitutionerne føres af den lokale kommunalbestyrelse. </P>  \r\n\r\n<P>Kravene til institutionen. </P>  \r\n\r\n<P>Idet man går ud fra, at følgende krav allerede er opfyldt af  \r\n\r\n døgninstitutionerne for børn og unge og daginstitutionerne for børn, skal man  \r\n\r\n henstille, at kommunalbestyrelserne påser, at følgende krav er opfyldt ved  \r\n\r\n nødinstitutionerne: </P>  \r\n\r\n<P>Soverum for børn under 4 år og opholdsrum skal kunne opvarmes, og hvert  \r\n\r\n barn skal have sit eget sengeleje. Foruden soverum skal der findes opholdsrum  \r\n\r\n i passende antal og størrelse. </P>  \r\n\r\n<P>Embedslægens godkendelse af de sanitære forhold og af  \r\n\r\n drikkevandstilførslen skal være indhentet. </P>  \r\n\r\n<P>Spæde børn skal så vidt muligt anbringes i en døgninstitution for børn og  \r\n\r\n unge eller en daginstitution for børn, men hvis en sådan anbringelse ikke kan  \r\n\r\n ske, må den nødinstitution, der i så fald må anvendes, have mulighed for at  \r\n\r\n fremskaffe sødmælk og for betryggende opbevaring af mælken. </P>  \r\n\r\n<P>Der bør forefindes kogemuligheder, som anvendes i den udstrækning, som det  \r\n\r\n er muligt på det pågældende tidspunkt. </P>  \r\n\r\n<P>Lederen af institutionen skal have fornøden modenhed og erfaring i pasning  \r\n\r\n af børn i den pågældende alder, og der skal være et i forhold til børnetallet  \r\n\r\n passende antal medhjælpere, som ligeledes må have et vist kendskab til  \r\n\r\n pasning af børn. </P>  \r\n\r\n<P>Hvis institutionen ikke findes tilfredsstillende, kan tilsynsmyndigheden,  \r\n\r\n d.v.s. den amtskommune/kommune, der driver institutionen, eller den lokale  \r\n\r\n kommunalbestyrelse henstille til børnekomiteen, at der i stedet findes en  \r\n\r\n bedre egnet institution. Hvis henstillingen ikke tages til følge, kan  \r\n\r\n tilsynsmyndigheden give indberetning herom til socialstyrelsen, der kan give  \r\n\r\n Danske frivillige Kvindekorps' Samråd fornødens pålæg, eventuelt nedlægge  \r\n\r\n forbud imod, at børn indkvarteres i lokalerne. </P>  \r\n\r\n<P>Når en beredskabssituation er indtruffet, kan tilsynsmyndigheden bortse  \r\n\r\n fra ovennævnte krav i den udstrækning, det findes rimeligt under hensyn til  \r\n\r\n forholdene. </P>  \r\n\r\n<P>Orientering ved aftalens indgåelse. </P>  \r\n\r\n<P>Enhver aftale, der træffes af børnekomiteen, skal træffes med en  \r\n\r\n beredskabssituation for øje, og institutionens leder må gøres bekendt med de  \r\n\r\n alvorlige forhold, under hvilke ordningen skal virke. </P>  \r\n\r\n<P>Lederen må endvidere være indforstået med, at ansvaret for, at  \r\n\r\n institutionen er parat til at modtage børnene og sørge for, at de bliver  \r\n\r\n passet under betryggende forhold, helt og fuldt påhviler ham eller hende og  \r\n\r\n ikke børnekomiteen, hvis medlemmer alle vil være mobiliseringsplaceret i den  \r\n\r\n pågældende situation. </P>  \r\n\r\n<P>Hvis institutionen ligger i en by, der på grund af størrelse eller  \r\n\r\n beliggenhed har ordre til at udarbejde evakueringsplaner, skal lederen have  \r\n\r\n truffet foranstaltninger til institutionens evakuering (oplysning herom fås  \r\n\r\n hos politimesteren). </P>  \r\n\r\n<P>Materiel. </P>  \r\n\r\n<P>Mange af institutionerne, især nødinstitutionerne, vil have behov for at  \r\n\r\n få stillet senge, sengetøj og lign. til rådighed i den pågældende situation.  \r\n\r\n Sådanne krav må undersøges på stedet og løses af de lokale børnekomiteer.  \r\n\r\n</P>  \r\n\r\n<P>Forplejning. </P>  \r\n\r\n<P>Det forudsættes, at de børn, der skal indkvarteres, så vidt muligt  \r\n\r\n medbringer tørkost til eet døgn. Ligeledes forudsættes, at børn med særlige  \r\n\r\n behov for medicin medbringer medicin til mindst en uges forbrug. </P>  \r\n\r\n<P>Spørgsmålet om børnenes forplejning må indgå i planlægningen, og der må om  \r\n\r\n fornødent udpeges en forplejningsleder og hjælpere. </P>  \r\n\r\n<P>I ekstraordinære situationer, hvor civilforsvaret varetager en offentlig  \r\n\r\n bespisningsordning, vil børnene kunne blive forplejet herigennem. </P>  \r\n\r\n<P>Mødested. </P>  \r\n\r\n<P>Den færdige plan for børneordningen må indeholde bestemmelser om, hvor  \r\n\r\n børnene skal give møde, når mødrene bliver mobiliseret, og der må, hvis  \r\n\r\n børnene ikke skal afleveres direkte til en institution, være udpeget et eller  \r\n\r\n flere mødesteder, hvor børnekomiteen har forberedt modtagelse af børnene.  \r\n\r\n</P>  \r\n\r\n<P>På mødestedet må den daglige leder af børneordningen eller en repræsentant  \r\n\r\n for denne give møde tillige med det nødvendige hjælpepersonale, når  \r\n\r\n børneordningen skal i funktion. </P>  \r\n\r\n<P>Fordeling. </P>  \r\n\r\n<P>Efterhånden som børnene ankommer til mødestedet, fordeles de til de  \r\n\r\n institutioner, med hvilke der er truffet aftale om børnenes anbringelse. </P>  \r\n\r\n<P>Transport. </P>  \r\n\r\n<P>Transport af børnene til institutionerne eller til mødestederne sker ved  \r\n\r\n forældrenes foranstaltning og på deres ansvar. </P>  \r\n\r\n<P>Transporten fra mødestederne til institutionen sker ligeledes så vidt  \r\n\r\n muligt ved forældrenes foranstaltning og ansvar, men hvis dette ikke er  \r\n\r\n muligt, må børnekomiteen forberede de nødvendige foranstaltninger. </P>  \r\n\r\n<P>H.C. Seierup </P>  \r\n\r\n<P>/Arne Rohde </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19781901810"
        },
        {
            "displayName": "Entydig dokumentidentifikation",
            "displayValue": "CM012476"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19018"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "10/08/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "5034-21 Socialstyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}