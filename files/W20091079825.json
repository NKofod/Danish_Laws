{
    "id": 153087,
    "title": "Ankestyrelsens principafgørelse 264-09 om hjælpemidler - midlertidigt udlån af hjælpemidler - ferieophold i Danmark",
    "documentTypeId": "240",
    "isSagsforlobPeriodValid": true,
    "shortName": "KEN nr 10798 af 30/12/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 264-09 om hjælpemidler - midlertidigt udlån af hjælpemidler - ferieophold i Danmark</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kvinde, der var lam fra brystet og ned havde ret til midlertidigt udlån af hjælpemidler i form af plejeseng, lift og bækkenstol under ferieophold i sit sommerhus i Danmark.</p>\r\n   <p class=\"TekstGenerel\">Begrundelsen var, at hjælpemidlerne i væsentlig grad afhjalp hendes nedsatte funktionsevne og gjorde det muligt for hende at afholde sin ferie.</p>\r\n   <p class=\"TekstGenerel\">Kommunen skulle derfor betale udgiften til hjælpemidlerne under kvindens ferieophold.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 941 af 1. oktober 2009 - § 112, stk. 1</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Socialministeriets bekendtgørelse nr. 987 af 6. august 2007 om hjælp til anskaffelse af hjælpemidler og forbrugsgoder efter serviceloven - § 1, stk.1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde søgte om bevilling af leje af hjælpemidler 1 uge om foråret, 1 uge om efteråret og 2 uger om sommeren til ferie i eget sommerhus, som hun og ægtefællen havde haft siden 1974. I marts 2000 kom kvinden ud for en faldulykke og blev lam.</p>\r\n<p>Kommunen gav afslag, og det sociale nævn stadfæstede kommunens afgørelse.</p>\r\n<p>Nævnet lagde vægt på, at kvinden var bevilget plejeseng, lift og bækkenstol til brug i eget hjem. Kvinden havde oplyst, at hun opholdt sig i sommerhuset 1 uge om foråret, 2 uger om sommeren og 1 uge om efteråret.</p>\r\n<p>Nævnet havde ved afgørelsen inddraget principafgørelserne C-49-06 og C-28-07. Der var i begge principafgørelser lagt vægt på udstrækningen af ferieopholdene, og at der var mulighed for at holde ferie på steder, hvor der var de fornødne hjælpemidler.</p>\r\n<p>Nævnet fandt, at der ikke kunne ydes støtte til reservehjælpemidler, da kvinden med ferieopholdene ikke opfyldte betingelserne om, at hjælpemidlet i væsentlig grad kunne afhjælpe de varige følger af den nedsatte funktionsevne. Kvinden var bevilget hjælpemidlerne i eget hjem og havde mulighed for at få dem transporteret til sit sommerhus, hvis hun ønskede at anvende dem dér.</p>\r\n<p>Nævnet fandt endvidere, at der var en række feriesteder, som havde faciliteter for handicappede.</p>\r\n<p>Kvindens advokat klagede over nævnets afgørelse.</p>\r\n<p>Advokaten bemærkede, at der i afgørelse C-49-06 var tale om et ophold af 1 uges varighed, og i C-28-07 var der tale om et ophold på 3 dage. Kvinden havde erhvervet sommerhuset for 35 år siden, lang tid før ulykken. Siden 2001 havdekvinden oghendes mand holdt ferier i sommerhuset af 1 eller 2 ugers varighed flere gange om året. Der var således ikke tale om ophold af kortere varighed, som der sås at være lagt vægt på i de refererede afgørelser.</p>\r\n<p>Til nævnets bemærkninger om, at der var mulighed for at leje sig ind i sommerhuse og hoteller, som havde de nødvendige hjælpemidler, var det anført, at disse sommerhuse skulle reserveres år i forvejen. Kvinden og hendes mand havde i øvrigt forgæves ledt efter handicaphoteller med det nødvendige udstyr.</p>\r\n<p>Sagen blev behandlet i principielt møde med henblik på afklaring af praksis for støtte til hjælpemidler i form af plejeseng, lift og bækkenstol under ferieophold i Danmark som supplement til principafgørelserne C-49-06 og C-28-07 om afslag på hjælpemidler under kortvarig ferie i Danmark.</p>\r\n<p>\r\n   <span class=\"Bold\">Note:</span>\r\n</p>\r\n<p>Denne Principafgørelse ophæver C-49-06.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Kvinden havde ret til støtte til hjælpemidler i form af plejeseng, lift og bækkenstol under ferieophold i sit sommerhus i Danmark.</p>\r\n<p>Det betød, at kommunen skulle yde støtte til de ansøgte hjælpemidler under ferieopholdene i sommerhuset.</p>\r\n<p>Ankestyrelsen vurderede, at der ved et midlertidigt udlån af plejeseng, lift og bækkenstol var tale om en væsentlig afhjælpning af de varige følger af funktionsnedsættelsen.</p>\r\n<p>Ankestyrelsen lagde vægt på, at kvinden var bevilget hjælpemidler i eget hjem og at udlån af de bevilgede hjælpemidler var en forudsætning for, at kvinden kunne holde ferie i sit sommerhus.</p>\r\n<p>Ankestyrelsen lagde ved vurderingen vægt på, at de ansøgte ophold i kvindens sommerhus i Danmark af henholdsvis 1 uges varighed forår og efterår samt 14 dages varighed om sommeren var ferieophold. Ankestyrelsen lagde endvidere vægt på, at udlån af hjælpemidler i form af plejeseng, lift og bækkenstol i væsentlig grad afhjalp den nedsatte funktionsevne og gjorde det muligt for kvinden at afholde ferie.</p>\r\n<p>Ankestyrelsen lagde samtidigt vægt på kvindens mulighed for at holde ferie i Danmark som andre ikke-handicappede.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091079825"
        },
        {
            "displayName": "Entydig dokumentidentifikation",
            "displayValue": "BS005891"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10798"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "30/12/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500120-09"
        },
        {
            "displayName": "Stikord",
            "displayValue": "264-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}