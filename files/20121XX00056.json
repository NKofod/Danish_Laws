{
    "id": 143550,
    "title": "Skriftlig fremsættelse (10. oktober 2012) - L 29",
    "documentTypeId": "380",
    "isSagsforlobPeriodValid": true,
    "shortName": "2012/1 SF.L L 29",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (10. oktober 2012)</p>\r\n<p class=\"Fremsaetter\">\r\n   <span class=\"Bold\">Minister for ligestilling:</span> <span class=\"Bold\">og kirke:</span> (Manu Sareen):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af lov om ansættelse i stillinger i folkekirken m.v. og lov om folkekirkens økonomi (Ændret procedure ved besættelse af provstestillinger, høringsret til provstiudvalget ved besættelse af stillinger som provst, udvidelse af provstiudvalgets sammensætning og ændring af provstiudvalgets valg- og funktionsperiode)</p>\r\n<p class=\"ForslagsNummer\">(Lovforslag nr. L 29)</p>\r\n<p class=\"TekstGenerel\">Hovedformålet med lovforslaget er at sikre at ledige provstestillinger fremover bliver besat med den absolut bedst kvalificerede ansøger. Rekrutteringsgrundlaget gøres større og er ikke længere underlagt geografiske restriktioner, idet andre end de præster, som allerede er ansat i provstiet, samt ansøgere til den eventuelt ledige præstestilling, hvor provsten tidligere var ansat, nu får mulighed for at søge en ledig provstestilling.</p>\r\n<p class=\"TekstGenerel\">Samtidig ændres den nuværende ordning, hvor provstestillingen knyttes til en vilkårlig præstestilling i provstiet, når den ledige provstestilling skal besættes. Fremover vil provstestillingen være knyttet til en bestemt præstestilling i provstiet.</p>\r\n<p class=\"TekstGenerel\">For fortsat at sikre en balance mellem by og land med hensyn til provstestillingernes placering, og for at bevare mest muligt af menighedsrådenes direkte indflydelse på valget af præst i sognet, er der opstillet 3 forskellige modeller for ansættelse, afhængig af antallet af præstestillinger i det pastorat, hvortil provstestillingen knyttes. De tre modeller betyder, at menighedsrådene sikres mest direkte indflydelse i de tilfælde, hvor provstestillingen er knyttet til en præstestilling i et pastorat, hvor der kun er en eller to præstestillinger. Samtidig styrkes det demokratiske element ved, at provstiudvalgene som noget nyt får indflydelse i forbindelse med besættelsen af den ledige provstestilling.</p>\r\n<p class=\"TekstGenerel\">Igennem de seneste år er der sket en betydelig udvidelse af provstens opgaver. Provsten spiller en større rolle end tidligere i forbindelse med implementeringen af biskoppens visioner og ønsker vedr. udviklingen af den gejstlige betjening i stiftet, ligesom provsten er et væsentligt element i forhold til biskoppens ledelsesmuligheder. Dette nødvendiggør et godt og nært samarbejde mellem biskop og provst. Derfor styrkes biskoppens indflydelse ved valget af en ny provst, som bl.a. skal fungere som en af biskoppens nærmeste medarbejdere.</p>\r\n<p class=\"TekstGenerel\">Herudover ændres sammensætningen af provstiudvalget, således at antallet af læge medlemmer i provstiudvalget ændres fra 4-6 til 4-8 for at give større fleksibilitet vedr. provstiudvalgets størrelse, f.eks. i store provstier eller ved fælles provstiudvalg. Desuden vælges der af og blandt de fastansatte sognepræster i provstiet en repræsentant for præsterne til provstiudvalget, bl.a. for at sikre præsterne indflydelse på valget af deres nærmeste ledelse samt for at sikre en udvidet forståelse blandt præsterne for provstiets arbejde, herunder den økonomiske ramme.</p>\r\n<p class=\"TekstGenerel\">Endelig ændres tidspunktet for valg til provstiudvalg fra marts til oktober, således at funktionsperioden fremover kan begynde den 1. november og ikke som hidtil den 1. april. Dette sker for at give de nyvalgte menighedsrådsmedlemmer mere kendskab til provstiudvalgets arbejde inden indstilling og valg til provstiudvalget.</p>\r\n<p class=\"TekstGenerel\">Det bemærkes, at lovforslaget har været i høring hos biskopperne, alle stiftsråd, provstiudvalg og menighedsråd, Danmarks Provsteforening, Den Danske Præsteforeningen samt en række faglige og andre interesseorganisationer.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Ligestilling og Kirke",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2012/1 LF 29",
            "stateLabel": "Vedtaget",
            "references": [
                {
                    "shortName": "2012/1 SF.L L 29",
                    "title": "Skriftlig fremsættelse (10. oktober 2012) - L 29",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 143550,
                    "eliUri": "/eli/ft/20121XX00056",
                    "externalLink": ""
                },
                {
                    "shortName": "2012/1 LSF 29",
                    "title": "Forslag til Lov om ændring af lov om ansættelse i stillinger i folkekirken m.v. og lov om folkekirkens økonomi\\n(Ændret procedure ved besættelse af provstestillinger, høringsret til provstiudvalget ved besættelse af stillinger som provst, udvidelse af provstiudvalgets sammensætning og ændring af provstiudvalgets valg- og funktionsperiode)",
                    "presentationName": "Lovforslag som fremsat",
                    "documentTypeId": 400,
                    "documentId": 143521,
                    "eliUri": "/eli/ft/201212L00029",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/lovforslag/l29/index.htm"
                },
                {
                    "shortName": "2012/1 BTL 29",
                    "title": "Betænkning over Forslag til lov om ændring af lov om ansættelse i stillinger i folkekirken m.v. og lov om folkekirkens økonomi\\n(Ændret procedure ved besættelse af provstestillinger, høringsret til provstiudvalget ved besættelse af stillinger som provst, udvidelse af provstiudvalgets sammensætning og ændring af provstiudvalgets valg- og funktionsperiode)",
                    "presentationName": "Betænkning  over lovforslag",
                    "documentTypeId": 420,
                    "documentId": 144294,
                    "eliUri": "/eli/ft/201214L00241",
                    "externalLink": ""
                },
                {
                    "shortName": "2012/1 LSV 29",
                    "title": "Forslag til Lov om ændring af lov om ansættelse i stillinger i folkekirken m.v. og lov om folkekirkens økonomi\\n(Ændret procedure ved besættelse af provstestillinger, høringsret til provstiudvalget ved besættelse af stillinger som provst, udvidelse af provstiudvalgets sammensætning og ændring af provstiudvalgets valg- og funktionsperiode)",
                    "presentationName": "Lovforslag som vedtaget",
                    "documentTypeId": 410,
                    "documentId": 144435,
                    "eliUri": "/eli/ft/201213L00029",
                    "externalLink": ""
                },
                {
                    "shortName": "LOV nr 1250 af 18/12/2012",
                    "title": "Lov om ændring af lov om ansættelse i stillinger i folkekirken m.v. og lov om folkekirkens økonomi\\n(Ændret procedure ved besættelse af provstestillinger, høringsret til provstiudvalget ved besættelse af stillinger som provst, udvidelse af provstiudvalgets sammensætning og ændring af provstiudvalgets valg- og funktionsperiode)",
                    "presentationName": "Ændringslov",
                    "documentTypeId": 20,
                    "documentId": 144582,
                    "eliUri": "/eli/lta/2012/1250",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/10/2012"
        },
        {
            "displayName": "Accession",
            "displayValue": "20121XX00056"
        },
        {
            "displayName": "Entydig dokumentidentifikation",
            "displayValue": "BQ000041"
        },
        {
            "displayName": "Dato for førstegangsindlæggelse",
            "displayValue": "11/10/2012"
        },
        {
            "displayName": "Dato for indlæggelse",
            "displayValue": "11/10/2012"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 29"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}