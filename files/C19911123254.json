{
    "id": 60303,
    "title": "Skrivelse om ændring af cirkulære om udgang til indsatte (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11232 af 04/06/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om ændring af cirkulære om udgang til  \r\n\r\n indsatte (* 1) </H1>  \r\n\r\n<P></P>  \r\n\r\n<BR>  \r\n\r\n<P>STIKORD Ingen </P>  \r\n\r\n<P>Skrivelse om ændring af cirkulære om udgang til indsatte. (* 1) </P>  \r\n\r\n<P>Hermed sendes nogle eksemplarer af direktoratets cirkulære af d.d. om  \r\n\r\n ændring af cirkulære af 18. marts 1986 om udgang til indsatte. </P>  \r\n\r\n<P>Cirkulæret træder i kraft den 1. juli 1991. </P>  \r\n\r\n<P>Cirkulæret af 18. marts 1986 vil med de ændringer, der følger af  \r\n\r\n cirkulæret af d.d., snarest blive udsendt til optagelse i Kriminalforsorgens  \r\n\r\n Cirkulæresamling mv. </P>  \r\n\r\n<P>Det bemærkes, at udgangscirkulærets § 11 og § 18 vil blive ændret i  \r\n\r\n forbindelse med ændring af arbejdspengecirkulæret. </P>  \r\n\r\n<P>Til cirkulæret bemærkes i øvrigt følgende: </P>  \r\n\r\n<P> <B>ad pkt. 2.</B>  </P>  \r\n\r\n<P>Efter de hidtil gældende regler har institutionerne haft kompetence til at  \r\n\r\n tillade frigang til beskæftigelse, uanset at 1/3 af straffetiden ikke har  \r\n\r\n været udstået. Såfremt der har været behov for frigang til uddannelse, før  \r\n\r\n 1/3 af straffetiden er udstået, har institutionerne derimod ikke haft  \r\n\r\n kompetence til at tillade frigang af længere varighed end 6 uger.  \r\n\r\n Direktoratet har fundet det rettest, at sager vedrørende frigang til  \r\n\r\n beskæftigelse forelægges for direktoratet, hvis institutionen skønner, at der  \r\n\r\n er grundlag for at tillade frigang, før 1/3 af straffetiden er udstået. </P>  \r\n\r\n<P> <B>ad pkt. 3.</B>  </P>  \r\n\r\n<P>Bestemmelsen tilsigter ikke at begrænse den tidsmæssige udstrækning af  \r\n\r\n frigang til uddannelse, men alene at præcisere, at frigang til uddannelse -  \r\n\r\n ligesom det gælder frigang til beskæftigelse - skal ske i så nær tilslutning  \r\n\r\n til løsladelsen som muligt for at undgå de negative virkninger af et for  \r\n\r\n langt tidsmæssigt interval mellem frigangen og løsladelsen. </P>  \r\n\r\n<P> <B>ad pkt. 4.</B>  </P>  \r\n\r\n<P>Ændringen tilsigter at bringe formuleringen af § 17, stk. 2, i  \r\n\r\n overensstemmelse med forarbejderne til bestemmelsen og med den måde, hvorpå  \r\n\r\n bestemmelsen praktiseres. Efter nr. 1 kan der gives udgang, hvor der i  \r\n\r\n tilslutning til arbejdet eller undervisningen foregår aktiviteter, der har  \r\n\r\n sammenhæng hermed. Der tænkes her på virksomhedsbesøg, studieudflugter og  \r\n\r\n lignende eller arrangementer i øvrigt, hvor hovedformålet er socialt samvær  \r\n\r\n mellem de ansatte på arbejdsstedet eller eleverne på  \r\n\r\n undervisningsinstitutionen. </P>  \r\n\r\n<P>Muligheden for lejlighedsvis udgang efter nr. 2 omfatter ikke kun  \r\n\r\n indsatte, der er overført fra åben anstalt til arresthus, men alle indsatte  \r\n\r\n med frigang fra arresthus. Bestemmelsen tilsigter af kompensere for, at  \r\n\r\n anbringelse i arresthus indebærer begrænsede muligheder for almindeligt  \r\n\r\n fællesskab og for fritidsaktiviteter i forhold til anbringelse i anstalt.  \r\n\r\n</P>  \r\n\r\n<P>Efter nr. 3 vil der, når der foreligger ganske særlige omstændigheder,  \r\n\r\n kunne gives udgang til besøg hos nærstående pårørende i forbindelse med  \r\n\r\n frigangen. Bestemmelsen vil navnlig kunne anvendes i tilfælde, hvor den  \r\n\r\n indsattes familiemæssige forhold i en periode er særligt belastede, uden at  \r\n\r\n betingelserne for anvendelse af udgangscirkulærets § 31 er til stede, og hvor  \r\n\r\n indsattes kortvarige besøg i tilslutning til frigangen vil kunne mindske  \r\n\r\n risikoen for hjemmets sammenbrud. </P>  \r\n\r\n<P> <B>ad pkt. 5.</B>  </P>  \r\n\r\n<P>Der er alene tale om en præcisering af § 27, stk. 4, således at længden af  \r\n\r\n opsparede og sammenlagte udgange udtrykkeligt fremgår af bestemmelsen. </P>  \r\n\r\n<P>E.B. </P>  \r\n\r\n<P>E. Steiner </P>  \r\n\r\n<P>Til kriminalforsorgens anstalter, arrestinspektørerne og politiet </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Forskriften er optaget i Kriminalforsorgens cirkulæresamling (J-8-4)  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19911123254"
        },
        {
            "displayName": "Entydig dokumentidentifikation",
            "displayValue": "CM019260"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/10/2006"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11232"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "04/06/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Dfk. 4.k. J.nr. 1990-1331-53"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}