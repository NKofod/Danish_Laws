{
    "id": 40935,
    "title": "Arealpris og ulempeerstatning ved ekspropriation af areal fra såkaldt husdyrtunge landbrug ",
    "documentTypeId": "240",
    "isSagsforlobPeriodValid": false,
    "shortName": "KEN nr 17208 af 27/05/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kendelsen redegør for principperne for fastsættelse af  \r\n\r\n arealerstatningen for landbrugsjord. Det fastslås, at arealerstatningen  \r\n\r\n fastsættes med udgangspunkt i bonitet, medens yderligere værdi f.eks.  \r\n\r\n tillægsjordpris sikres gennem ulempeerstatningen </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arealpris og ulempeerstatning ved ekspropriation  \r\n\r\n af areal fra såkaldt husdyrtunge landbrug </H1>  \r\n\r\n<P></P>  \r\n\r\n<BR>  \r\n\r\n U D S K R I F T AF PROTOKOLLEN FOR OVERTAKSATIONSKOMMISSIONEN FOR  \r\n\r\n NORDJYLLANDS OG VIBORG AMTER  \r\n\r\n<P> Tirsdag den 27. maj 1997 kl. 9,00 samledes overtaksationskommissionen på  \r\n\r\n Ballingvej i Skive. </P>  \r\n\r\n<P>Til stede var formanden, cand. jur. T. Bjerre, samt kommissionens  \r\n\r\n medlemmer, konsulent, cand. agro. Per Koustrup, Haderslev, gårdejer Martin  \r\n\r\n Bendix Kragh, Fredericia, fængselsfunktionær Harry Nielsen, Glyngøre, og  \r\n\r\n gårdejer Leo Hove, Bedsted. </P>  \r\n\r\n<P>Landinspektør Lars Anton Jensen, Skive, der er udpeget til at bistå  \r\n\r\n kommissionen, var mødt. </P>  \r\n\r\n<P>Protokollen førtes af fuldmægtig Karen Buskgaard. </P>  \r\n\r\n<P>Der foretoges: </P>  \r\n\r\n<P> <B>Overtaks.</B>  Overtaksation i anledning af </P>  \r\n\r\n<P> <B>4/97 ekspropriation til udbygning af landevej 533, Skive-Hem.</B>  \r\n\r\n</P>  \r\n\r\n<P>Der fremlagdes ankebegæring af 21. februar 1997 fra Viborg Amt og af 24.  \r\n\r\n februar 1997 fra konsulent Henrik Frier, Skive, begge for lb. nr. 1 - Morten  \r\n\r\n Bundgaard Larsen og Kristian Nørgaard Larsen, for lb. nr. 6 - Peder Goul, for  \r\n\r\n lb. nr. 9 - Erik Bach Stisen og for lb. nr. 10 - Jens Goul Møller. Endvidere  \r\n\r\n fremlagdes udskrift af taksationskommissionens forhandlingsprotokol  \r\n\r\n vedrørende taksationsforretningen den 3. december 1996 med deri nævnte bilag  \r\n\r\n samt taksationskommissionens kendelser af samme dato. </P>  \r\n\r\n<P>For Viborg Amt mødte landinspektør Peder Møller og ingeniør William  \r\n\r\n Sørensen. </P>  \r\n\r\n<P>Samtlige lodsejere mødte sammen med konsulenterne Ole Kirk og Henrik  \r\n\r\n Frier. </P>  \r\n\r\n<P>Kommissionens formand spurgte, om nogen havde kendskab til forhold, der  \r\n\r\n kunne medføre inhabilitet for et eller flere medlemmer eller for den udpegede  \r\n\r\n landinspektør. Det var ikke tilfældet. </P>  \r\n\r\n<P>Mødet indledtes med en besigtigelse af forholdene på de enkelte ejendomme.  \r\n\r\n Derefter fortsattes forretningen på Landbogården i Skive, hvor parterne fik  \r\n\r\n lejlighed til at udtale sig. </P>  \r\n\r\n<P>Konsulent Ole Kirk fremførte for ejerne af alle 4 ejendomme en række  \r\n\r\n generelle bemærkninger, dels om arealerstatning, dels om erstatning for  \r\n\r\n ejendomsindskrænkning. Med hensyn til arealerstatningen påstod han denne  \r\n\r\n fastsat til 7 kr. pr. (m2), der efter hans opfattelse svarede til  \r\n\r\n handelsprisen for landbrugsarealer i området på ekspropriationstidspunktet i  \r\n\r\n august 1996. Siden er der sket en prisstigning. Til støtte herfor henviste  \r\n\r\n han til to handler, hvor Jens Goul Møller pr. 1. april 1997 har købt ca. 20  \r\n\r\n ha for 73.000 kr. pr. ha og Erik Bach Stisen pr. 1. januar 1997 har købt 35,5  \r\n\r\n ha for 2.710.000 kr. (svarende til 76.338 kr. pr. ha). Med hensyn til  \r\n\r\n erstatning for ejendomsindskrænkning anførte konsulent Kirk, at der ved  \r\n\r\n ekspropriation fra husdyrtunge brug, som de her omhandlede, skal gives  \r\n\r\n erstatning for ejendomsindskrænkning ved tabet af hver (m2), uanset om  \r\n\r\n afståelsen kun udgør en mindre del af ejendommens samlede areal. </P>  \r\n\r\n<P>Konsulent Kirk opgjorde herefter erstatningskravet for de enkelte  \r\n\r\n ejendomme således: </P>  \r\n\r\n<PRE>  \r\n\r\n   Lb. nr. 1. Morten Bundgaard Larsen og Kristian Nørgård Larsen.  \r\n\r\n I.    Arealerstatning  \r\n\r\n       for afståelse af ca. 8.855 (m2) agerjord  \r\n\r\n       a 7,00 kr./(m2)                                61.985 kr.  \r\n\r\n       for tillæg af 2.500 (m2) aflagt vejaral             0 kr.  \r\n\r\n II.   Ulempeerstatning, herunder for  \r\n\r\n       ejendomsindskrænkning 1,5%  \r\n\r\n       af 3 mill. kr.              45.000 kr.  \r\n\r\n       ejendomsindskrænkning  \r\n\r\n       for tidligere ekspro-  \r\n\r\n       priationer                  25.000 -  \r\n\r\n       indblik i have, have-  \r\n\r\n       forstyrrelse m.v.           25.000 -  \r\n\r\n       ændring af markkort          5.250 -          100.250 kr.  \r\n\r\n                                   --------          -----------  \r\n\r\n       I alt                                         162.235 kr.  \r\n\r\n                                                     -----------  \r\n\r\n</PRE>  \r\n\r\n<P>Subsidiært påstod han erstatningen fastsat til 137.235 kr., svarende til  \r\n\r\n ovenstående opgørelse med undtagelse af erstatning for ejendomsindskrænkning  \r\n\r\n for tidligere ekspropriationer. </P>  \r\n\r\n<P> <B> Lb. nr. 6.</B> Peder Goul </P>  \r\n\r\n<PRE>  \r\n\r\n I.    Arealerstatning  \r\n\r\n       for afståelse af ca. 11.010 (m2)  \r\n\r\n       agerjord a 7,00 kr./(m2)                       77.070 kr.  \r\n\r\n II.   Ulempeerstatning, herunder for  \r\n\r\n       ejendomsindskrænkning 1,2%  \r\n\r\n       af 4 mill. kr.              48.000 kr.  \r\n\r\n       tab af beplantning           3.000 -  \r\n\r\n       ulemper i øvrigt             2.100 -  \r\n\r\n       ændring af markkort          1.500 -           54.600 kr.  \r\n\r\n                                    -------           ----------  \r\n\r\n I alt                                               131.670 kr.  \r\n\r\n                                                     -----------  \r\n\r\n   Lb. nr. 9. Erik Bach Stisen  \r\n\r\n I.    Arealerstatning  \r\n\r\n       for afståelse af ca. 4.900 (m2)  \r\n\r\n       agerjord a 7,00 kr./(m2)                       34.300 kr.  \r\n\r\n       for tillæg af 740 (m2) aflagt vej                   0 kr.  \r\n\r\n II.   Ulempeerstatning, herunder for  \r\n\r\n       ejendomsindskrænkning 0,9%  \r\n\r\n       af 3 mill. kr.              27.000 kr.  \r\n\r\n       ulemper i øvrigt             5.150 -  \r\n\r\n       ændring af markkort          3.750 -           35.900 kr.  \r\n\r\n                                    --------          ----------  \r\n\r\n I alt                                                70.200 kr.  \r\n\r\n   Lb. nr. 10. Jens Goul Møller  \r\n\r\n I.    Arealerstatning  \r\n\r\n       for afståelse af ca. 10.420 (m2)  \r\n\r\n       agerjord a 7,00 kr./(m2)                       72.940 kr.  \r\n\r\n       for tillæg af 900 (m2) aflagt vej                   0 kr.  \r\n\r\n II.   Ulempeerstatning, herunder for  \r\n\r\n       ejendomsindskrænkning 1,0%  \r\n\r\n       af 3 mill. kr.              30.000 kr.  \r\n\r\n       ulemper i øvrigt             7.900 -  \r\n\r\n       ændring af markkort          6.750 -           44.650 kr.  \r\n\r\n                                    -------           ----------  \r\n\r\n I alt                                               117.590 kr.  \r\n\r\n                                                     -----------  \r\n\r\n</PRE>  \r\n\r\n<P>For alle 4 ejendomme påstod konsulent Kirk erstatningen forrentet med  \r\n\r\n 3,25% p.a. Endvidere nedlagde han påstand om beløb til dækning af ejernes  \r\n\r\n udgifter til sagkyndig bistand. </P>  \r\n\r\n<P>Som subsidiær påstand for alle ejere anførte konsulent Ole Kirk, at  \r\n\r\n såfremt overtaksationskommissionen kommer frem til, at jordprisen skal  \r\n\r\n fastsættes til et lavere beløb end 7 kr. pr. (m2), skal erstatningen for  \r\n\r\n ejendomsindskrænkning sættes tilsvarende op. </P>  \r\n\r\n<P>På amtets vegne påstod landinspektør Peder Møller arealerstatningen  \r\n\r\n fastsat til 4,50 kr. pr. (m2), svarende til amtets tilbud til ejerne under  \r\n\r\n åstedsforretningen. Med hensyn til øvrige erstatningsposter påstod han  \r\n\r\n taksationskommissionens kendelser stadfæstet. Amtet er således enig med  \r\n\r\n taksationskommissionen i, at arealafståelserne fra de enkelte ejendomme er så  \r\n\r\n beskedne, at der ikke kan blive tale om erstatning for ejendomsindskrænkning.  \r\n\r\n</P>  \r\n\r\n<P>Hermed afsluttedes mødet. </P>  \r\n\r\n<P>T. Bjerre /K. Buskgaard </P>  \r\n\r\n<P> Onsdag den 4. juni 1997 kl. 10,00 samledes overtaksationskommissionen i  \r\n\r\n Skive for at votere i sagen. </P>  \r\n\r\n<P>Landinspektør Lars Anton Jensen mødte på ny. </P>  \r\n\r\n<P>Efter næremere at have drøftet sagen afsagde kommissionen sålydende  \r\n\r\n<B>KENDELSE:</B>  </P>  \r\n\r\n<P>Da der i alle de indankede sager fra ejernes og fra amtets side er nedlagt  \r\n\r\n påstand om en ændring af (m2)-prisen i henholdsvis opadgående og nedadgående  \r\n\r\n retning, finder overtaksationskommissionen anledning til generelt at bemærke  \r\n\r\n følgende vedrørende fastsættelse af arealerstatning ved ekspropriation fra  \r\n\r\n landbrugsejendomme: </P>  \r\n\r\n<P>Ved ekspropriation af areal fra en landbrugsejendom vil fuld erstatning,  \r\n\r\n jfr. grundlovens §73, normalt bestå af såvel en godtgørelse for selve arealet  \r\n\r\n som et beløb for de ulemper, arealafståelsen påfører restejendommen. </P>  \r\n\r\n<P>Kommissionen finder, at arealerstatningen bør fastsættes med udgangspunkt  \r\n\r\n i handelsværdien i området for sammenlignelige arealer. De priser, der  \r\n\r\n således normalt opnås for tilsvarende arealer, er dog ikke nødvendigvis  \r\n\r\n sammenfaldende med den arealerstatning, der skal fastsættes ved  \r\n\r\n ekspropriation, idet arealerstatningen normalt ikke kan betragtes isoleret.  \r\n\r\n</P>  \r\n\r\n<P>Den samlede erstatning bør efter kommissionens opfattelse ikke påvirkes  \r\n\r\n af, om arealerstatningen fastsættes på grundlag af boniteten, eller - som  \r\n\r\n påstået af lodsejerne - efter den på stedet almindeligt opnåede pris for  \r\n\r\n suppleringsjord (tillægsjordprisen). Sidstnævnte pris kan nok siges at svare  \r\n\r\n til arealets værdi i handel og vandel og dermed til den handelspris, ejeren  \r\n\r\n har krav på i tilfælde af ekspropriation; men arealerstatningen bør ses i  \r\n\r\n sammenhæng med ulempeerstatningen. Det er det samlede beløb for areal og  \r\n\r\n ulemper, der skal give ejeren fuld erstatning. De enkeltdele, hvoraf  \r\n\r\n erstatningen er sammensat, er i denne forbindelse uden betydning. </P>  \r\n\r\n<P>Fastsættes arealerstatningen på grundlag af tillægsjordprisen i området,  \r\n\r\n må der ske en tilsvarende regulering i nedadgående retning af den  \r\n\r\n ulempeerstatning, der normalt fastsættes ved ekspropriation fra  \r\n\r\n landbrugsejendomme. Lodsejeren vil i så fald ikke have krav på den del af  \r\n\r\n ulempeerstatningen, der ydes for ejendomsforringelse på restejendommen som  \r\n\r\n følge af ejendomsinskrænkning, altså for det misforhold mellem det hidtidige  \r\n\r\n produktionsapparat og restejendommens størrelse, der følger af  \r\n\r\n arealafståelsen. I modsat fald ville der være tale om delvis  \r\n\r\n dobbelterstatning. </P>  \r\n\r\n<P>Med andre ord betyder det ikke noget for lodsejeren, om der tages  \r\n\r\n udgangspunkt i boniteten af det afståede areal eller i den lokale  \r\n\r\n tillægsjordpris. Kommissionen finder det imidlertid bedst stemmende med de  \r\n\r\n særlige forhold i ekspropriationssager, at arealprisen ligesom i  \r\n\r\n jordfordelingssager fastsættes på grundlag af den rent landbrugsmæssige  \r\n\r\n værdi. Ved større vejanlæg og andre linieanlæg indgår ofte jordomlægninger  \r\n\r\n mellem de berørte lodsejere, hvoraf nogle afstår mere areal, end de modtager,  \r\n\r\n og omvendt. Uanset om der for den enkelte lodsejer netto er tale om  \r\n\r\n arealafståelse eller arealtillæg, må arealprisen (erstatningen/købesummen)  \r\n\r\n nødvendigvis være den samme for afgiver og modtager, og her vil der kun kunne  \r\n\r\n opnås enighed om en arealpris på grundlag af boniteten. Fuld erstatning til  \r\n\r\n de berørte lodsejere sikres gennem ulempeerstatningen. </P>  \r\n\r\n<P>Som følge heraf skal der ud over arealprisen ydes erstatning for  \r\n\r\n ejendomsforringelse ved ejendomsindskrænkning, og for de her omhandlede  \r\n\r\n husdyrtunge brug er kommissionen enig med konsulent Ole Kirk i, at hver  \r\n\r\n mistet (m2) skal lægges til grund uanset indskrænkningens procentuelle  \r\n\r\n størrelse. For ejendomme, der får tillagt areal, der kan indgå i  \r\n\r\n landbrugsdriften, bedømmes indskrænkningen ud fra nettoafståelsen af  \r\n\r\n landbrugsareal. </P>  \r\n\r\n<P>Med hensyn til de erstatningsbeløb for ændring af markkort, der er tilbudt  \r\n\r\n af amtet og tiltrådt af taksationskommissionen, bemærker  \r\n\r\n overtaksationskommissionen, at en del af de fastsatte beløb overstiger  \r\n\r\n ejernes faktiske omkostninger ved kortændringerne og bør nedsættes. </P>  \r\n\r\n<P>Erstatningsspørgsmålet vedrørende de enkelte ejendomme har kommissionen  \r\n\r\n afgjort således: </P>  \r\n\r\n<P> <B> Lb. nr. 1.</B> Matr., nr. 2c Ny Skive Hus, Skive Jorder </P>  \r\n\r\n<P>Ejere: Morten Bundgaard Larsen og Kristian Nørgaard Larsen </P>  \r\n\r\n<P>Under hensyn til beliggenheden og beskaffenheden, herunder boniteten, af  \r\n\r\n det afståede areal har kommissionen fastsat arealerstatningen til 5 kr. pr.  \r\n\r\n (m2), jfr. de generelle bemærkninger ovenfor. For aflagt vejareal, der  \r\n\r\n tillægges ejendommen, betales ikke. </P>  \r\n\r\n<P>Herudover har kommissionen fastsat en ulempeerstatning på 45.000 kr. Ved  \r\n\r\n fastsættelsen af dette beløb har kommissionen taget hensyn til  \r\n\r\n ejendomsindskrænkningen ved den aktuelle ekspropriation, men ikke til den  \r\n\r\n indskrænkning, der er sket ved ekspropriationer for omkring 10 og 13 år  \r\n\r\n siden. Kommissionen har endvidere taget hensyn til den skete åbning af haven  \r\n\r\n og haveforstyrrelse. Efter kommissionens opfattelse vil vejens flytning væk  \r\n\r\n fra stuehuset og haveforøgelsen dog på længere sigt indebære fordele for  \r\n\r\n ejendommen. </P>  \r\n\r\n<P>Erstatning for ændring af markkort nedsættes til 3.000 kr. </P>  \r\n\r\n<P>Herefter </P>  \r\n\r\n<PRE>  \r\n\r\n                         b e s t e m m e s:  \r\n\r\n Erstatningen fastsættes således:  \r\n\r\n For areal (ca. 8.855 (m2)) pr. (m2)                       5 kr.  \r\n\r\n For samtlige ulemper                                 45.000 kr.  \r\n\r\n For ændring af markkort                               3.000 kr.  \r\n\r\n Renter 3,25% p.a. fra den 15. august 1996  \r\n\r\n For konsulentbistand ved begge kommissioner           3.000 kr.  \r\n\r\n</PRE>  \r\n\r\n<P> <B> Lb. nr. 6.</B> Matr. nr. 13e Vinde, Skive Jorder </P>  \r\n\r\n<P>Ejer: Peter Goul </P>  \r\n\r\n<P>Under hensyn til beliggenheden og beskaffenheden, herunder boniteten, af  \r\n\r\n det afståede areal har kommissionen fastsat arealerstatningen til 5 kr. pr.  \r\n\r\n (m2), jfr. de generelle bemærkninger ovenfor. </P>  \r\n\r\n<P>Herudover har kommissionen fastsat en erstatning på 48.000 kr. for  \r\n\r\n ejendomsforringelse ved ejendomsindskrænkning. Kommissionen har ikke fundet  \r\n\r\n grundlag for at tilkende ejeren ulempeerstatning i øvrigt. </P>  \r\n\r\n<P>Kommissionen er enig i den fastsatte erstatning for ændring af markkort på  \r\n\r\n 1.500 kr. </P>  \r\n\r\n<P>Herefter </P>  \r\n\r\n<PRE>  \r\n\r\n                            b e s t e m m e s:  \r\n\r\n Erstatningen fastsættes således:  \r\n\r\n For areal (ca. 11.010 (m2)) pr. (m2)                      5 kr.  \r\n\r\n For samtlige ulemper                                 48.000 kr.  \r\n\r\n For ændring af markkort                               1.500 kr.  \r\n\r\n Renter 3,25% p.a. fra den 15. august 1996  \r\n\r\n For konsulentbistand ved begge kommissioner           3.000 kr.  \r\n\r\n</PRE>  \r\n\r\n<P> <B> Lb. nr. 9.</B> Matr. nr. 4 Krarup By, Hem og 2b Hem By, Hem </P>  \r\n\r\n<P>Ejer: Erik Bach Stisen </P>  \r\n\r\n<P>Under hensyn til beliggenheden og beskaffenheden, herunder boniteten, af  \r\n\r\n det afståede areal har kommissionen fastsat arealerstatningen til 5 kr. pr.  \r\n\r\n (m2), jfr. de generelle bemærkninger ovenfor. for aflagt vejareal, der  \r\n\r\n tillægges ejendommen, betales ikke. </P>  \r\n\r\n<P>Herudover har kommissionen fastsat en erstatning på 21.000 kr. for  \r\n\r\n ejendomsforringelse ved ejendomsindskrænkning. Kommissionen har ikke fundet  \r\n\r\n grundlag for at tilkende ejeren ulempeerstatning i øvrigt. </P>  \r\n\r\n<P>Erstatning for ændring af markkort nedsættes til 3.000 kr. </P>  \r\n\r\n<P>Herefter </P>  \r\n\r\n<PRE>  \r\n\r\n                          b e s t e m m e s:  \r\n\r\n Erstatningen fastsættes således:  \r\n\r\n For areal (ca. 4.900 (m2)) pr. (m2)                       5 kr.  \r\n\r\n For samtlige ulemper                                 21.000 kr.  \r\n\r\n For ændring af markkort                               3.000 kr.  \r\n\r\n Renter 3,25% p.a. fra den 15. august 1996  \r\n\r\n For konsulentbistand ved begge kommissioner           3.000 kr.  \r\n\r\n</PRE>  \r\n\r\n<P> <B> Lb. nr. 10</B> Matr. nr. 2a Hem By, Hem </P>  \r\n\r\n<P>Ejer: Jens Goul Møller </P>  \r\n\r\n<P>Under hensyn til beliggenheden og beskaffenheden, herunder boniteten, af  \r\n\r\n det afståede areal har kommissionen fastsat arealerstatningen til 5 kr. pr.  \r\n\r\n (m2), jfr. de generelle bemærkninger ovenfor. For aflagt vejareal, der  \r\n\r\n tillægges ejendommen, betales ikke. </P>  \r\n\r\n<P>Herudover har kommissionen fastsat en erstatning på 40.000 kr. for  \r\n\r\n ejendomsforringelse ved ejendomsindskrænkning. Kommissionen har ikke fundet  \r\n\r\n grundlag for at tilkende ejeren ulempeerstatning i øvrigt. </P>  \r\n\r\n<P>Erstatning for ændring af markkort nedsættes til 3.000 kr. </P>  \r\n\r\n<P>Herefter </P>  \r\n\r\n<PRE>  \r\n\r\n                           b e s t e m m e s:  \r\n\r\n Erstatningen fastsættes således:  \r\n\r\n For areal (ca. 10.420 (m2)) pr. (m2)                      5 kr.  \r\n\r\n For samtlige ulemper                                 40.000 kr.  \r\n\r\n For ændring af markkort                               3.000 kr.  \r\n\r\n Renter 3,25% p.a. fra den 15. august 1996  \r\n\r\n For konsulentbistand ved begge kommissioner           3.000 kr.  \r\n\r\n Hermed afsluttedes forretningen.  \r\n\r\n</PRE>  \r\n\r\n T. Bjerre  \r\n\r\n<P>Leo Hove P. Koustrup M. B. Kragh Harry Nielsen /K. Buskgaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19971720825"
        },
        {
            "displayName": "Entydig dokumentidentifikation",
            "displayValue": "CA008906"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17208"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "27/05/1997"
        },
        {
            "displayName": "Administrerende myndighed",
            "displayValue": "Overtaksationskommissionen for Nordjyllands og Viborgs amter"
        },
        {
            "displayName": "Ressortministeriets journalnummer",
            "displayValue": "Transportministeriet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}