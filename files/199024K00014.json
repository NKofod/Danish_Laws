{
    "id": 109675,
    "title": "1990 BTL 14   BETÆNKNING OVER FORSLAG TIL LOV OM ÆNDRING AF LOV OM KONGERIGET DANMARKS   HYPOTEKBANK OG FINANSFORVALTNING (OVERFØRSEL AF OVERSKUD OG KAPITALANDELE FRA   HYPOTEKBANKEN TIL STATSKASSEN)    NR L 14 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 14",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 14 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Kongeriget Danmarks  \r\n\r\n Hypotekbank og Finansforvaltning (Overførsel af overskud og kapitalandele fra  \r\n\r\n Hypotekbanken til statskassen) <BR>  \r\n\r\n Nr L 14 1990-91, 2. samling </P>  \r\n\r\n<P></P>  \r\n\r\n<P>Afgivet af Det Politisk-Økonomiske Udvalg </P>  \r\n\r\n<P></P>  \r\n\r\n<P>Afgivet: 19910307 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til finansministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n det stillede ændringsforslag. </P>  \r\n\r\n<P>Et mindretal (Socialdemokratiets og Socialistisk Folkepartis medlemmer af  \r\n\r\n udvalget) ønsker endvidere at udtale følgende: </P>  \r\n\r\n<P>Mindretallet har intet at indvende imod, at bankens overskud fremover  \r\n\r\n tilfalder statskassen. Derimod kan det overskud, som herefter tilfalder  \r\n\r\n statskassen, ikke anvendes til at øge de offentlige udgifter eller anvendes  \r\n\r\n til at bevilge skattelettelser med. </P>  \r\n\r\n<P>Som det også fremgår af finansministerens svar på udvalgets spørgsmål 3,  \r\n\r\n som er optrykt som bilag til betænkningen, er bankens overskud statens  \r\n\r\n ejendom, uanset om pengene bliver i banken eller overføres til statskassen.  \r\n\r\n Lovforslaget er derfor at betragte som en bogføringsmæssig ompostering, som  \r\n\r\n ikke giver realøkonomisk grundlag for øgede udgifter eller formindsker  \r\n\r\n statens indtægtsbehov. </P>  \r\n\r\n<P>Derimod kan det være meget fornuftigt, at overskuddet fra banken fremover  \r\n\r\n indtægtsføres på statsregnskabet, hvorfor mindretallet støtter lovforslaget.  \r\n\r\n</P>  \r\n\r\n<P>Et andet mindretal (Fremskridtspartiets medlem af udvalget) bemærker i  \r\n\r\n øvrigt, at det efter Fremskridtspartiets opfattelse ville være væsentlig mere  \r\n\r\n hensigtsmæssigt, om Danmarks Hypotekbank blev helt nedlagt og den samlede  \r\n\r\n reservekapital anvendt til afdrag på den store statsgæld. Bankens virksomhed  \r\n\r\n kunne derefter videreføres af f.eks. Statsgældskontoret eller et lignende  \r\n\r\n kontor under Finansministeriet. Kravet om reservekapital m.v. er uden  \r\n\r\n relevans, hvis det er staten, der direkte står for virksomheden. </P>  \r\n\r\n<P>Ændringsforslag </P>  \r\n\r\n<P>Af <I>udvalget,</I> tiltrådt af <I>finansministeren: </I></P>  \r\n\r\n<P> Til § 1 </P>  \r\n\r\n<P> <B>1)</B> I det under <I>nr. 4</I> foreslåede <I>§ 3 a, stk. 1,</I>  \r\n\r\n indsættes efter &#187;Finansministeren kan&#171; ordene: &#187;med  \r\n\r\n bevillingsmæssig hjemmel&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget indebærer, at finansministeren skal sikre sig  \r\n\r\n bevillingsmæssig hjemmel til at overføre beløb fra bankens reserver til  \r\n\r\n statskassen. Herved opnås, at Folketinget eller Folketingets Finansudvalg får  \r\n\r\n en mulighed for at vurdere det grundlag, som en overflytning af reserverne er  \r\n\r\n baseret på, og vurdere, om Folketinget er enig i, at banken efter  \r\n\r\n overflytningen vil kunne opfylde sine forpligtelser med de tilbageværende  \r\n\r\n reserver. </P>  \r\n\r\n<P> <I>Svend Auken (S) Lykketoft (S) Poul Nielson (S) Kaj Poulsen (S) Henning  \r\n\r\n Rasmussen (S) Nyrup Rasmussen (S) Stavad (S)</I> fmd. <I>Jes Lunde (SF) Mimi  \r\n\r\n Jakobsen (CD) Grethe Fenger Møller (KF)</I> nfmd. <I>Gammelgaard (KF) Fischer  \r\n\r\n (KF) Peter Brixtofte (V) Ivar Hansen (V) Pia Kjærsgaard (FP) Niels Helveg  \r\n\r\n Petersen (RV) Kofod-Svendsen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til finansministeren og dennes besvarelse heraf  \r\n\r\n</P>  \r\n\r\n<P>  <I>Spørgsmål 3: </I></P>  \r\n\r\n<P> Udvalget ønsker en redegørelse for, hvad der sker med den samlede  \r\n\r\n offentlige balance, når der sker overførsel af beløb fra Hypotekbanken til  \r\n\r\n statskassen. </P>  \r\n\r\n<P> <I>Svar: </I></P>  \r\n\r\n<P> I nationalregnskabet er Hypotekbanken medregnet til den finansielle  \r\n\r\n sektor. Overførsler til statskassen af Hypotekbankens overskud vil følgelig  \r\n\r\n forbedre den offentlige sektors saldo og forøge statens  \r\n\r\n nettofordringserhvervelse. </P>  \r\n\r\n<P>Overførsel af (dele af) Hypotekbankens reserver til staten er at betragte  \r\n\r\n som en ændret placering af en formue, som også før lovforslagets vedtagelse  \r\n\r\n har været statens ejendom. Sådanne overførsler afspejles ikke i  \r\n\r\n nationalregnskabet. </P>  \r\n\r\n<P>En overførsel af Hypotekbankens overskud til statskassen vil indgå som en  \r\n\r\n indtægt på statens drifts-, anlægs- og udlånsbudget helt på samme måde, som  \r\n\r\n Danmarks Nationalbanks overskud indgår. Overførslen vil blive ført på  \r\n\r\n rentekontoen, paragraf 37.22.01. </P>  \r\n\r\n<P>En overførsel af (dele af) Hypotekbankens reserver til staten vil medføre  \r\n\r\n en nedgang i statens indenlandske nettogæld. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/03/1991"
        },
        {
            "displayName": "Accession",
            "displayValue": "199024K00014"
        },
        {
            "displayName": "Entydig dokumentidentifikation",
            "displayValue": "CL002812"
        },
        {
            "displayName": "Dato for førstegangsindlæggelse",
            "displayValue": "19/03/1991"
        },
        {
            "displayName": "Dato for indlæggelse",
            "displayValue": "19/03/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}