{
    "id": 155593,
    "title": "Ankestyrelsens principafgørelse P-25-05 om helbredstillæg - plastkroner - faste proteser - aftagelige proteser - alternativ behandlingsmulighed",
    "documentTypeId": "240",
    "isSagsforlobPeriodValid": true,
    "shortName": "KEN nr 10797 af 31/08/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-25-05 om helbredstillæg - plastkroner - faste proteser - aftagelige proteser - alternativ behandlingsmulighed</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Helbredstillæg til en fast tandprotese beregnes altid i forhold til prisen på den aftagelige tandprotese, der alternativt ville være nødvendig.</p>\r\n   <p class=\"TekstGenerel\">Det havde ikke betydning for retten til dette tillæg, at en aftagelig protese i det konkrete tilfælde ville forudsætte, at tanden blev trukket ud, og at fast krone derfor tandlægefagligt var den rigtige løsning.</p>\r\n   <p class=\"TekstGenerel\">Efter bekendtgørelsen var det ikke en betingelse, at en aftagelig protese tandlægefagligt ville være en reel alternativ behandlingsmulighed i det enkelte tilfælde.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om højeste, mellemste, forhøjet almindelig og almindelig førtidspension m.v. - lov nr. 1164 af 19. december 2003 - § 18, stk. 4</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En pensionist søgte helbredstillæg til kronebehandling af en kindtand.</p>\r\n<p>Efter reglerne om helbredstillæg yder kommunen tillæg til dækning af udgiften til en aftagelig tandprotese. Til pensionister, der ønsker en fast protese, beregnes helbredstillægget i forhold til prisen på den type aftagelige tandproteser, som alternativt ville være nødvendig.</p>\r\n<p>Kommunen gav afslag på helbredstillæg, da kommunens tandlægekonsulent havde anbefalet den foreslåede behandling som den eneste mulige. Kommunen fandt, at en aftagelig tandprotese ikke var et alternativ i det konkrete tilfælde.</p>\r\n<p>Det sociale nævn fandt, at pensionisten ikke var berettiget til udvidet helbredstillæg til kronebehandling, men derimod berettiget til helbredstillæg beregnet i henhold til prisen på en aftagelig protese som en rimelig og stadig tilstrækkelig alternativ løsning.</p>\r\n<p>Nævnet hjemviste derfor samtidig sagen til ny behandling med nærmere beregning af helbredstillæg.</p>\r\n<p>Begrundelsen for afgørelsen var, at reglerne om udvidet helbredstillæg ikke omfattede udgifter til faste proteser (kroner).</p>\r\n<p>Nævnet fandt, at en aftagelig protese som hovedregel altid var en alternativ løsning til kronebehandling, selv om det ikke var den af tandlægen anbefalede bedste løsning</p>\r\n<p>Sagen blev behandlet i principielt møde som supplement til SM P-30-03 til afklaring af, om en aftagelig protese kunne anses for et alternativ til en fast protese, jf. bekendtgørelsens § 34, stk. 2.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Pensionisten havde ret til helbredstillæg til en fast protese, beregnet i forhold til prisen på den type aftagelige tandprotese, som alternativt ville være nødvendig.</p>\r\n<p>Ankestyrelsen lagde til grund, at tandbehandlingen var nødvendig og helbredsmæssigt velbegrundet.</p>\r\n<p>Ankestyrelsen var opmærksom på, at en aftagelig protese ikke i det konkrete tilfælde var en reel løsning, idet dette ville forudsætte, at tanden blev trukket ud.</p>\r\n<p>Efter bekendtgørelsen var det dog ikke en betingelse, at en aftagelig protese tandlægefagligt ville være en alternativ behandlingsmulighed i det enkelte tilfælde.</p>\r\n<p>Ifølge oplysninger fra Socialministeriet var det således ved fastsættelsen af reglerne forudsat, at en aftagelig protese normalt altid var et alternativ til en fast protese.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 25. juni 2019, da den er erstattet af principafgørelse 106-15."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20051079725"
        },
        {
            "displayName": "Entydig dokumentidentifikation",
            "displayValue": "BS008388"
        },
        {
            "displayName": "Dato for indlæggelse",
            "displayValue": "26/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10797"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "31/08/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000031-05"
        },
        {
            "displayName": "Stikord",
            "displayValue": "P-25-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}