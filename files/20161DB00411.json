{
    "id": 185909,
    "title": "Betænkning over Forslag til folketingsbeslutning om fortsat modtagelse af kvoteflygtninge",
    "documentTypeId": "500",
    "isSagsforlobPeriodValid": true,
    "shortName": "2016/1 BTB 17",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id24f1d325-5f22-48cd-bbbc-c49635879d7a\">Bilag 1 </a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"DokumentHoved\">Betænkning afgivet af Udlændinge- og Integrationsudvalget den 15. december 2016</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til folketingsbeslutning om fortsat modtagelse af kvoteflygtninge</p>\r\n<p class=\"Fremsaetter\">[af Johanne Schmidt-Nielsen (EL) m.fl.]:</p>\r\n<p class=\"BetaenkningsTekst1\">1. Udvalgsarbejdet</p>\r\n<p class=\"TekstGenerel\">Beslutningsforslaget blev fremsat den 25. oktober 2016 og var til 1. behandling den 6. december 2016. Beslutningsforslaget blev efter 1. behandling henvist til behandling i Udlændinge-, Integrations- og Boligudvalget. Udvalgets navn er den 12. december 2016 ændret til Udlændinge- og Integrationsudvalget.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet beslutningsforslaget i 2 møder.</p>\r\n<p class=\"BetaenkningsTekst1\">2. Indstillinger og politiske bemærkninger</p>\r\n<p class=\"TekstGenerel\">Et <span class=\"Italic\">flertal </span>i udvalget (S, DF, V, LA og KF) indstiller beslutningsforslaget til <span class=\"Italic\">forkastelse.</span></p>\r\n<p class=\"TekstGenerel\">Socialdemokratiets medlemmer af udvalget mener, at antallet af nytilkomne flygtninge har en betydning i forhold til vores mulighed for at sikre en vellykket integration. Og i den nuværende situation, hvor Danmark i de seneste år har taget imod et ekstraordinært stort antal flygtninge, giver det efter partiets opfattelse mening, at antallet af kvoteflygtninge justeres i forhold til, hvor mange spontane asylansøgere, der kommer til Danmark, således at Danmark ikke modtager flere flygtninge, end Danmark kan integrere.</p>\r\n<p class=\"TekstGenerel\">Samtidig anerkender partiet, at der er nogle kvoteflygtninge, som er meget udsatte og særligt sårbare. Det gælder de syge og de handicappede, der er omfattet af den såkaldte twenty or more-ordning. De bliver uhensigtsmæssigt hårdt ramt. De grupper skal vi være særligt opmærksomme på. Og de grupper mener Socialdemokratiet at der bør findes en løsning for, også i perioden, hvor modtagelsen af kvoteflygtninge generelt er suspenderet.</p>\r\n<p class=\"TekstGenerel\">Socialdemokratiet understreger samtidig, at suspensionen af kvoteflygtninge skal være midlertidig, og at Socialdemokratiet grundlæggende bakker op om ordningen, hvor Danmark efter aftale med FN´s Højkommissariat for Flygtninge (UNHCR) årligt modtager et antal flygtninge.</p>\r\n<p class=\"TekstGenerel\">Socialdemokratiet ser en stærk og målrettet nærområdeindsats som det absolut vigtigste fundament for at kunne hjælpe flest mennesker på flugt. Partiet ønsker derfor en forøgelse af hjælpen i nærområderne.</p>\r\n<p class=\"TekstGenerel\">Det er Socialdemokratiets politik, at vi skal derhen, hvor antallet af spontane asylansøgere og migranter, der kommer til Europa og Danmarks grænser, bringes ned til et minimum. Hvor tusindevis ikke længere skal miste livet på rejsen over Middelhavet. Og hvor Danmark – sammen med de øvrige EU-lande – arbejder for et system, hvor man søger asyl fra et tredjeland frem for ved de europæiske landes grænser. På den måde vil man fjerne en stor del af grundlaget for menneskesmuglernes kyniske forretningsmodel.</p>\r\n<p class=\"TekstGenerel\">Et <span class=\"Italic\">mindretal</span> i udvalget (EL, ALT, RV og SF) indstiller beslutningsforslaget til <span class=\"Italic\">vedtagelse uændret.</span></p>\r\n<p class=\"TekstGenerel\">Enhedslistens, Alternativets, Radikale Venstres og Socialistisk Folkepartis medlemmer af udvalget er af den opfattelse, at systemet med modtagelse af kvoteflygtninge, som fordeles i et samarbejde mellem FN’s Højkommissær for Flygtninge (UNHCR) og de lande, der frivilligt tilslutter sig ordningen, fortjener udvidelse og udbygning. Kvoteflygtningesystemet er et godt eksempel på en ordning, hvor fredelige og relativt velstående lande hjælper flygtninge uanset disses økonomiske og fysiske formåen. Dermed sikrer ordningen, at nogle flygtninge ikke er henvist til at basere deres overlevelse på en farefuld og fysisk krævende ulovlig rejse og på kriminelle menneskesmuglere, som kræver store beløb for deres aktiviteter. De tre regeringspartiers holdning er særligt uforståelig, når man sammenholder den med følgende formulering i regeringsgrundlaget fra den 27. november 2016: »Vi skal væk fra et system, der giver fortrin til asylansøgere, som har penge og kræfter, og som understøtter menneskesmuglernes kyniske forretningsmodel.«</p>\r\n<p class=\"TekstGenerel\">Partierne ønsker at påpege, at netop kvotesystemet er det bedst kendte og mest velfungerende alternativ til det kritisable system – eller fravær af system – der beskrives i regeringsgrundlaget. I flygtningedebatten tales meget om »hjælp i nærområdet«. Og modtagelsen af kvoteflygtninge er netop hjælp til de nærområder, som vil have flere ressourcer til at hjælpe de millioner af flygtninge, der bliver tilbage, hvis Danmark og andre rige lande påtager sig at hjælpe nogle af de flygtninge, der har størst behov for behandling og anden kvalificeret hjælp. På den baggrund har FN’s generalsekretær opfordret verdenssamfundet til at styrke opbakningen til kvotesystemet og tage flere kvoteflygtninge. Med New York-erklæringen af 19. september 2016 skrev alle FN’s medlemslande – herunder Danmark – således også under på, at en styrkelse af kvotesystemet er helt centralt for en fælles international løsning på flygtningekrisen.</p>\r\n<p class=\"TekstGenerel\">At Danmark midt i den største globale flygtningekrise siden anden verdenskrig vælger at suspendere modtagelsen af kvoteflygtninge i stedet for – som flere andre lande har gjort – at øge kvoten, får selvsagt konsekvenser for landets internationale renommé. Regeringen og de partier, der sammen med den stemmer imod dette beslutningsforslag, er med til at sætte Danmark uden for det gode selskab af lande, der bidrager til fælles løsninger.</p>\r\n<p class=\"TekstGenerel\">Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"UdvalgsSammensaetning\">Martin Henriksen (DF) <span class=\"MedlemsTitel\">fmd.</span> Carsten Kudsk (DF) Christian Langballe (DF) Marie Krarup (DF) Peter Kofod Poulsen (DF) Dorthe Ullemose (DF) Marcus Knuth (V) Britt Bager (V) Preben Bang Henriksen (V) Jakob Engel-Schmidt (V) Erling Bonnesen (V) Jan E. Jørgensen (V) Christina Egelund (LA) Villum Christensen (LA) Naser Khader (KF) Dan Jørgensen (S) Kaare Dybvad (S) Jan Johansen (S) Karen J. Klint (S) Astrid Krag (S) <span class=\"MedlemsTitel\">nfmd.</span> Mattias Tesfaye (S) Johanne Schmidt-Nielsen (EL) Søren Egge Rasmussen (EL) Roger Matthisen (ALT) Josephine Fock (ALT) Lotte Rod (RV) Sofie Carsten Nielsen (RV) Jacob Mark (SF) Holger K. Nielsen (SF) </p>\r\n<p class=\"IkkeMedlemmer2\">Inuit Ataqatigiit, Tjóðveldi og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">46</td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">37</td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">34</td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">14</td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">13</td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">10</td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">8</td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">7</td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">6</td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Tjóðveldi (T)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">1</td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><a id=\"id24f1d325-5f22-48cd-bbbc-c49635879d7a\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1 </span>\r\n</p>\r\n<p class=\"Overskriftstekst1\">\r\n   <span class=\"Bold\">Oversigt over bilag vedrørende B 17</span>\r\n</p>\r\n<p>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"2\" width=\"531\" style=\"border-collapse: collapse;\">\r\n                  <colgroup>\r\n                     <col width=\"57px\">\r\n                     </col>\r\n                     <col width=\"341px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"middle\">\r\n                        <div class=\"TabelTekst2\">\r\n                           <span class=\"Bold\">Bilagsnr.</span>\r\n                        </div>\r\n                     </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"middle\">\r\n                        <div class=\"TabelTekst2\">\r\n                           <span class=\"Bold\">Titel</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"TabelTekst\">1</div>\r\n                     </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"middle\">\r\n                        <div class=\"TabelTekst2\">1. udkast til betænkning</div>\r\n                     </td>\r\n                  </tr>\r\n                  <tr>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"TabelTekst\">2</div>\r\n                     </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"middle\">\r\n                        <div class=\"TabelTekst2\">2. udkast til betænkning</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 17",
            "stateLabel": "Forkastet",
            "references": [
                {
                    "shortName": "2016/1 BSF 17",
                    "title": "Forslag til folketingsbeslutning om fortsat modtagelse af kvoteflygtninge",
                    "presentationName": "Beslutningsforslag som fremsat",
                    "documentTypeId": 480,
                    "documentId": 184403,
                    "eliUri": "/eli/ft/20161BB00017",
                    "externalLink": ""
                },
                {
                    "shortName": "2016/1 BTB 17",
                    "title": "Betænkning over Forslag til folketingsbeslutning om fortsat modtagelse af kvoteflygtninge",
                    "presentationName": "Betænkning over beslutningsforslag",
                    "documentTypeId": 500,
                    "documentId": 185909,
                    "eliUri": "/eli/ft/20161DB00411",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b17/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/12/2016"
        },
        {
            "displayName": "Accession",
            "displayValue": "20161DB00411"
        },
        {
            "displayName": "Entydig dokumentidentifikation",
            "displayValue": "AX019527"
        },
        {
            "displayName": "Dato for førstegangsindlæggelse",
            "displayValue": "17/12/2016"
        },
        {
            "displayName": "Dato for indlæggelse",
            "displayValue": "17/12/2016"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}