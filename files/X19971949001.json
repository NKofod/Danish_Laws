{
    "id": 40931,
    "title": "NYT OM ARBEJDSSKADER - Forhøjelse af godtgørelse for men, hvis en skade medfører specielle ulemper, som ikke kan sidestilles med de ulemper, der normalt følger af netop den skade (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 19490 af 31/12/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Forhøjelse af godtgørelse for me&eacute;n, hvis en skade medfører  \r\n\r\n specielle Ulemper, som ikke kan sidestilles med de ulemper, der normalt  \r\n\r\n følger af netop den skade. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>NYT OM ARBEJDSSKADER - Forhøjelse af godtgørelse  \r\n\r\n for men, hvis en skade medfører specielle ulemper, som ikke kan sidestilles  \r\n\r\n med de ulemper, der normalt følger af netop den skade (* 1) </H1>  \r\n\r\n<P></P>  \r\n\r\n<P>SAGEN: </P>  \r\n\r\n<P>En døvstum fabriksarbejderske glider og falder på sit arbejde. Ved faldet  \r\n\r\n pådrager hun sig et kompliceret håndledsbrud. </P>  \r\n\r\n<P>Arbejdsskadestyrelsen anerkender, at der er tale om en arbejdsskade. </P>  \r\n\r\n<P>På grundlag af en speciallægeerklæring vurderer Arbejdsskadestyrelsen de  \r\n\r\n varige følger efter håndledsskaden til 12 procent efter  \r\n\r\n Arbejdsskadestyrelsens mentabel. Da den pågældende er døvstum og derfor meget  \r\n\r\n afhængig af, at der er en god funktion af hænder og fingre, når hun skal  \r\n\r\n kommunikere med andre, vurderer Arbejdsskadestyrelsen, at mengraden af den  \r\n\r\n grund skal forhøjes med 3 procent til i alt 15 procent. </P>  \r\n\r\n<P>KOMMENTAR: </P>  \r\n\r\n<P>Mentabellen angiver i procenter størrelsen af det men, der i almindelighed  \r\n\r\n er følgen af en række skader, der er nævnt i tabellen. </P>  \r\n\r\n<P>Hvis en arbejdsskade har påført en skadelidt et varigt men, har den  \r\n\r\n pågældende ret til at få en godtgørelse. </P>  \r\n\r\n<P>Mengraden fastsættes på grundlag af skadens medicinske art og omfang og  \r\n\r\n under hensyn til de ulemper, som arbejdsskaden har forvoldt i den personlige  \r\n\r\n livsførelse. Godtgørelsen skal således ikke dække den pågældendes eventuelle  \r\n\r\n manglende muligheder for at opretholde indtægten ved arbejde. </P>  \r\n\r\n<P>Ulemperne af en given skade bedømmes på en ensartet måde uden hensyn til  \r\n\r\n erhverv, alder, bopæl, køn etc. </P>  \r\n\r\n<P>Den ensartede bedømmelse sker ud fra den betragtning, at ulemperne ved fx  \r\n\r\n et håndledsbrud, et nedsat syn eller en mistet fod må anses for at være de  \r\n\r\n samme for alle mennesker. </P>  \r\n\r\n<P>Mentabellen er en standardtabel, der kan fraviges i undtagelsestilfælde.  \r\n\r\n Styrelsen forhøjer mengraden i tabellen, hvis det er klart, at skaden giver  \r\n\r\n en skadelidt ganske særlige ulemper i det daglige. </P>  \r\n\r\n<P>Der skal således være tale om ulemper, der ikke kan sidestilles med de  \r\n\r\n ulemper, der i almindelighed følger af skaden. </P>  \r\n\r\n<P>Der ydes ikke godtgørelse, hvis mengraden er under 5 procent. </P>  \r\n\r\n<P>Yderligere oplysninger kan fås hos kontorchef Kirsten Ørnø. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort af Arbejdsskadestyrelsen i Nyt om Arbejdsskader nr. 12, december 1997.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "X19971949001"
        },
        {
            "displayName": "Entydig dokumentidentifikation",
            "displayValue": "CA008902"
        },
        {
            "displayName": "Dato for indlæggelse",
            "displayValue": "21/06/1999"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "19490"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "31/12/1997"
        },
        {
            "displayName": "Ressortministeriets journalnummer",
            "displayValue": "Socialministeriet, Arbejdsskadestyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}