{
    "id": 138091,
    "title": "Cirkulæreskrivelse om politikredsenes videregivelse af oplysninger om restaurationsforbud, herunder om videregivelse til et privat register\\n(Til samtlige politikredse)",
    "documentTypeId": "210",
    "isSagsforlobPeriodValid": true,
    "shortName": "CIS nr 9297 af 06/07/2011",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om politikredsenes videregivelse af oplysninger om restaurationsforbud, herunder om videregivelse til et privat register</p>\r\n<p class=\"UnderTitel2\">(Til samtlige politikredse)</p>\r\n<p class=\"TekstV\">\r\n   <span class=\"Bold\">1. Indledning</span>\r\n</p>\r\n<p class=\"TekstV\">Folketinget vedtog den 16. december 2009 en række ændringer af restaurationsloven bl.a. med det formål at tilvejebringe udtrykkelig lovhjemmel til, at politiet kan videregive oplysninger om meddelte restaurationsforbud til indehaveren eller bestyreren af den restaurationsvirksomhed, som forbuddet vedrører. Der henvises til lov nr. 1275 af 16. december 2009.</p>\r\n<p class=\"TekstV\">Med ændringsloven indførtes en bestemmelse i restaurationslovens § 31, stk. 6, hvorefter justitsministeren kan fastsætte regler om politiets videregivelse af oplysninger om restaurationsforbud, herunder om, at videregivelsen kan ske via et privat register. Efter bestemmelsen kan justitsministeren også fastsætte regler om restaurationsvirksomhedernes behandling af oplysninger om restaurationsforbud.</p>\r\n<p class=\"TekstV\">Justitsministeriet har på den baggrund udarbejdet bekendtgørelse nr. 711 af 11. juni 2011, som indeholder en række regler om bl.a. politiets videregivelse af oplysninger om restaurationsforbud, herunder om politiets videregivelse af oplysningerne til et privat register.</p>\r\n<p class=\"TekstV\">Bekendtgørelsen trådte i kraft den 1. juli 2011.</p>\r\n<p class=\"TekstV\">\r\n   <span class=\"Bold\">2. Politikredsenes underretning til en restaurationsvirksomhed</span>\r\n</p>\r\n<p class=\"TekstV\">\r\n   <span class=\"Italic\">Underretning snarest muligt</span>\r\n</p>\r\n<p class=\"TekstV\">Det følger af bekendtgørelsens § 1, at en politikreds, når en person er blevet meddelt er restaurationsforbud, snarest muligt skal underrette bestyreren eller indehaveren af den eller de restaurationsvirksomheder, som forbuddet omfatter.</p>\r\n<p class=\"TekstV\">\r\n   <span class=\"Italic\">Skriftlig</span>\r\n</p>\r\n<p class=\"TekstV\">Politikredsens underretning om et restaurationsforbud skal være skriftlig. Underretningen bør som udgangspunkt ske elektronisk via e-mail, hvis politikredsen er bekendt med bestyrerens eller indehaverens e-mailadresse. I modsat fald skal underretningen ske ved almindeligt eller anbefalet brev.</p>\r\n<p class=\"TekstV\">Hvis en underretning sendes elektronisk, skal reglerne i § 14 i justitsministeriets bekendtgørelse nr. 528 af 15. juni 2000 (sikkerhedsbekendtgørelsen) som uddybet i Datatilsynets vejledning nr. 37 af 2. april 2011 (sikkerhedsvejledningen) iagttages. Det skal i den forbindelse særligt bemærkes, at der ud over kryptering bør være truffet foranstaltninger for at sikre modtagerens identitet.</p>\r\n<p class=\"TekstV\">\r\n   <span class=\"Italic\">Indhold</span>\r\n</p>\r\n<p class=\"TekstV\">Underretningen skal indeholde oplysninger om navn og personnummer på den person, som er omfattet af forbuddet. Underretning skal også indeholde oplysninger om forbuddets geografiske og tidsmæssige udstrækning. Underretningen bør normalt ikke indeholde andre oplysninger, herunder nærmere oplysninger om den person, som restaurationsforbuddet vedrører, eller om den lovovertrædelse, der ligger til grund for forbuddet.</p>\r\n<p class=\"TekstV\">\r\n   <span class=\"Italic\">Undladelse</span>\r\n</p>\r\n<p class=\"TekstV\">En politikreds kan undlade at underrette en restaurationsvirksomhed om et meddelt restaurationsforbud, hvis der er anledning til at frygte, at oplysninger i underretningen vil blive misbrugt, eller hvis andre væsentlige hensyn taler imod, at der sker underretning. Dette vil eksempelvis kunne være tilfældet, hvis politikredsen er bekendt med, at indehaveren eller bestyreren tidligere har misbrugt oplysninger om et restaurationsforbud.</p>\r\n<p class=\"TekstV\">\r\n   <span class=\"Italic\">Ændret forbud</span>\r\n</p>\r\n<p class=\"TekstV\">Hvis et restaurationsforbud ophæves eller indskrænkes efter, at politikredsen har givet en restaurationsvirksomhed underretning om forbuddet, skal politikredsen straks underrette bestyreren eller indehaveren af den pågældende restaurationsvirksomhed.</p>\r\n<p class=\"TekstV\">\r\n   <span class=\"Bold\">3. Underretning via et privat register</span>\r\n</p>\r\n<p class=\"TekstV\">\r\n   <span class=\"Italic\">3.1. Rigspolitiets godkendelse af private registre</span>\r\n</p>\r\n<p class=\"TekstV\">Efter bekendtgørelsens § 3 kan Rigspolitiet godkende et privat register til at modtage og videreformidle oplysninger om restaurationsforbud, hvis registret opfylder en række betingelser.</p>\r\n<p class=\"TekstV\">Rigspolitiet vil i forbindelse med, at der etableres et privat register, orientere politikredsene herom. Rigspolitiet vil i den forbindelse udarbejde nærmere retningslinjer for den praktiske indberetning fra politikredsene til registret mv.</p>\r\n<p class=\"TekstV\">\r\n   <span class=\"Italic\">3.2. Politikredsenes videregivelse af oplysninger til et privat register</span>\r\n</p>\r\n<p class=\"TekstV\">Det følger af bekendtgørelsens § 9, at politiet kan videregive oplysninger om meddelte restaurationsforbud til et privat register, som er godkendt af Rigspolitiet.</p>\r\n<p class=\"TekstV\">Når et eller flere registre er godkendt til at modtage og videreformidle oplysninger om restaurationsforbud, vil oplysninger om restaurationsforbud, der meddeles efter dette tidspunkt, skulle tilgå registret, medmindre konkrete grunde taler imod.</p>\r\n<p class=\"TekstV\">Der vil i den forbindelse kunne tænkes situationer, hvor hensynet til at undgå en unødig spredning af følsomme personoplysninger undtagelsesvis vil tale imod, at konkrete oplysninger om restaurationsforbud videregives til et privat register. Det vil eksempelvis kunne være tilfældet, hvis politiet har konkret viden om, at den restauration, der er omfattet af forbuddet, ikke er og ikke i den nærmere fremtid forventes at blive tilknyttet det pågældende private register.</p>\r\n<p class=\"TekstV\">Underretning til registret bør på samme måde som underretning til den enkelte bestyrer eller indehaver, jf. bekendtgørelsens § 1, stk. 1, ske snarest muligt.</p>\r\n<p class=\"TekstV\">For så vidt angår restaurationsforbud, der er meddelt før godkendelsen af et register, bør politiet hurtigst muligt underrette registret herom, medmindre en konkret vurdering fører til, at underretning bør undlades, eksempelvis fordi forbuddet udløber inden for kort tid.</p>\r\n<p class=\"TekstV\">Underretningen til registret skal indeholde de samme oplysninger som ved en individuel underretning til restaurationsvirksomheden. Underretning til registret skal således indeholde oplysninger om navn og personnummer på den person, som er omfattet af forbuddet, og oplysninger om forbuddets geografiske og tidsmæssige udstrækning. Underretningen bør som udgangspunkt, ligesom en individuel underretning, ikke indeholde andre oplysninger, herunder nærmere oplysninger om den person, som restaurationsforbuddet vedrører, eller om den lovovertrædelse, der ligger til grund for forbuddet.</p>\r\n<p class=\"TekstV\">I forbindelse med at underretning sendes elektronisk til registret, skal de samme sikkerhedsregler iagttages som ved individuel elektronisk underretning til restaurationsvirksomheder, jf. ovenfor.</p>\r\n<p class=\"TekstV\">Hvis et restaurationsforbud ophæves eller indskrænkes efter, at politikredsen har givet underretning om forbuddet til et privat register, skal politikredsen straks underrette registret herom.</p>\r\n<p class=\"TekstV\">\r\n   <span class=\"Italic\">3.3. Restaurationers fravælgelse af individuel underretning</span>\r\n</p>\r\n<p class=\"TekstV\">Det følger af bekendtgørelsens § 11, at restaurationsvirksomheder, som har adgang til oplysninger om restaurationsforbud i et privat register, kan fravælge individuel underretning fra politikredsen.</p>\r\n<p class=\"TekstV\">Politikredsen vil således kun kunne undlade en individuel underretning direkte til en restaurationsvirksomhed, hvis virksomheden aktivt har fravalgt individuel underretning. Individuel underretning vil således ikke kunne undlades alene med den begrundelse, at politiet har viden om, at en restaurationsvirksomhed er tilmeldt registret.</p>\r\n<p class=\"TekstV\">Det er den enkelte indehaver eller bestyrer af en restaurationsvirksomhed, der skal fravælge den individuelle underretning.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 6. juli 2011</p><p class=\"Sign1\" align=\"center\">Carsten Kristian Vollmer</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/07/2011"
        },
        {
            "displayName": "Accession",
            "displayValue": "C20110929710"
        },
        {
            "displayName": "Entydig dokumentidentifikation",
            "displayValue": "AA006150"
        },
        {
            "displayName": "Dato for førstegangsindlæggelse",
            "displayValue": "20/07/2011"
        },
        {
            "displayName": "Dato for indlæggelse",
            "displayValue": "20/07/2011"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9297"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "06/07/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2011-19203-0018"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}