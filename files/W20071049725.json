{
    "id": 116716,
    "title": "Manglende rådighed, øboer, geografiske forhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10497 af 09/11/2007",
    "documentHtml": "<div class=\"bjelke\">Den fulde tekst</div><p class=\"Titel2\">Manglende rådighed, øboer, geografiske forhold</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet kontaktede efter modtagelsen af et indkaldebrev til en 6-måneders-samtale a-kassen og oplyste, at hun ikke kunne møde til samtalen grundet transporttiden, idet hun ville være nødsaget til at have 2 overnatninger på fastlandet. Hun oplyste ligeledes a-kassen om, at hun ikke ville kunne varetage arbejde på fastlandet. På efterfølgende tilsendt jobsøgningsskema oplyste hun, at hun ikke havde søgt nogen jobs, idet der ikke havde været nogen at søge.</div>\r\n        </p>\r\n        <p class=\"Tekst2\">\r\n          <div>Medlemmet havde et halvt år tidligere opsagt sit arbejde og var flyttet til en mindre ø med under 200 fastboende personer. Hun havde efter flytningen været ledig.</div>\r\n        </p>\r\n        <p class=\"Tekst2\">\r\n          <div>Ankenævnet fandt, ligesom direktoratet, at medlemmet ikke kunne anses for at stå til rådighed fra tidspunktet, hvor hun havde kontaktet a-kassen.</div>\r\n        </p>\r\n        <p class=\"Tekst2\">\r\n          <div>Ankenævnet fandt videre, at medlemmet ikke kunne modtage dagpenge, så længe hun ikke stod til rådighed for et større geografisk område end øen, hun boede på.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at den pågældende ø primært var et turistmål med få fastboende personer, at der stort set ikke var fuldtidsstillinger at få på øen, at medlemmet havde tilkendegivet overfor a-kassen ikke at ville overtage arbejde på fastlandet, og at medlemmet ikke havde søgt nogen stillinger inden for det første halve års ledighed.</div>\r\n        </p>\r\n        <p class=\"Tekst2\">\r\n          <div>Den pågældende ø ansås således geografisk set for at være et for begrænset område til at kunne stille sig til rådighed for.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således direktoratets afgørelse.</div>\r\n        </p>\r\n      </div>\r\n      <p class=\"Tekst\">Dato 9. november 2007</p>\r\n      <p class=\"Tekst\">KK</p>\r\n      <p class=\"Tekst\">XX</p>\r\n      <p class=\"Tekst\">Arbejdsmarkedets Ankenævn har behandlet KKs klage på møde den 8. november 2007.</p>\r\n      <p class=\"Tekst\">Ankenævnet traf denne</p>\r\n      <p class=\"Tekst\"><span class=\"Bold\">A F G Ø R E L S E</span></p>\r\n      <p class=\"Tekst\">XX har ikke ret til dagpenge fra den 3. april 2006 grundet manglede rådighed for arbejdsmarkedet.</p>\r\n      <p class=\"Tekst\">XX kan ikke få dagpenge, så længe hun ikke står til rådighed for et større geografisk område end øen YY.</p>\r\n      <p class=\"Tekst\">Ankenævnet tiltræder således Arbejdsdirektoratets afgørelse af den 14. juli 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> XX i oktober 2005 opsagde sit arbejde og flyttede til øen YY, hvor hendes kæreste nu ægtefælle var bosat,</p>\r\n        <p class=\"Liste1\"><span class=\"Liste1Nr\">–</span> XX efter flytningen var ledig,</p>\r\n        <p class=\"Liste1\"><span class=\"Liste1Nr\">–</span> XX den 3. april 2006 telefonisk oplyste a-kassen om, at hun ikke kunne deltage i en vejledningssamtale den 5. april 2006 grundet transporttiden, idet hun ville være nødt til at have 2 overnatninger på fastlandet,</p>\r\n        <p class=\"Liste1\"><span class=\"Liste1Nr\">–</span> XX den 3. april 2006 videre oplyste a-kassen om, at det ikke var muligt for hende at varetage et arbejde på fastlandet,</p>\r\n        <p class=\"Liste1\"><span class=\"Liste1Nr\">–</span> XX ifølge jobsøgningsskema modtaget i a-kassen den 10. april 2006 ikke havde søgt nogen jobs, da der ikke havde været noget at søge,</p>\r\n        <p class=\"Liste1\"><span class=\"Liste1Nr\">–</span> færgen mellem øen YY og fastlandet ifølge sejlplan kun sejlede/sejler 1 gang om dagen oftest kl. 8.00 fra øen YY og kl. 12.00 fra fastlandet, og uden for højsæsonen om sommeren stort set ikke sejlede/sejler onsdage samt weekender,</p>\r\n        <p class=\"Liste1\"><span class=\"Liste1Nr\">–</span> AF (nu staten i jobcentret) har oplyst til a-kassen, at der stort set aldrig er fuldtidsstillinger at søge på øen YY, idet arbejde på YY typisk er sæsonarbejde om sommeren, og</p>\r\n        <p class=\"Liste1\"><span class=\"Liste1Nr\">–</span> der ved opslag på jobnet.dk i april/maj 2006 kun var 2 stillinger at søge på øen YY – begge sæsonarbejde.</p>\r\n      </p>\r\n      <p class=\"Tekst\">Et ledigt medlem kan kun få dagpenge, hvis medlemmet står til rådighed for arbejdsmarkedet. Heri ligger et krav om, at medlemmet – som fuldtidsforsikret - skal søge og kunne overtage rimeligt helårsarbejde med fuld sædvanlig arbejdstid på de vilkår, som er almindelige inden for det pågældende faglige område.</p>\r\n      <p class=\"Tekst\">Medlemmet skal som udgangspunkt kunne overtage arbejde med en samlet daglig transporttid på op til 3 timer eller mere med offentlige transportmidler, alt afhængig af den tid medlemmet har været ledig og forhold i øvrigt på arbejdsmarkedet.</p>\r\n      <p class=\"Tekst\">Hvis medlemmet bor i et område, hvor det er nødvendigt med en længere transporttid end sædvanligt, må medlemmet acceptere denne transporttid.</p>\r\n      <p class=\"Tekst\">Såfremt der reelt ikke er mulighed for arbejde, der hvor medlemmet bor, kan medlemmet opfylde rådighedsforpligtelsen ved at stille sig til rådighed for et større geografisk område.</p>\r\n      <p class=\"Tekst\">Ankenævnet finder ikke, at XX kan anses for at stå til rådighed fra 3. april 2006.</p>\r\n      <p class=\"Tekst\">Ankenævnet finder herunder ikke, at XX kan modtage dagpenge, så længe hun ikke står til rådighed for et større geografisk område end øen YY.</p>\r\n      <p class=\"Tekst\">Ankenævnet har i den forbindelse lagt vægt på, <span class=\"Underline\">at</span> XX bor på øen YY, som primært er et turistmål med under 200 fastboende personer, <span class=\"Underline\">at</span> der stort set ikke er fuldtidsstillinger at få på øen YY, herunder som serveringsmedarbejder, at XX har tilkendegivet overfor a-kassen ikke at ville overtage arbejde på fastlandet, og <span class=\"Underline\">at</span> XX på jobsøgningsskema modtaget i a-kassen 10. april 2006 har oplyst ikke at have søgt nogen stillinger.</p>\r\n      <p class=\"Tekst\">Det forhold, at XX efterfølgende har været ansat på YY Kro i perioden 20. maj 2006 til 15. juni 2006, på YY færgen i cafeteriet fra 16. juni 2006 til omkring 20. august 2006, og derefter på YY Kro igen frem til 1. november 2006, kan efter nævnets opfattelse ikke føre til et andet resultat. Ankenævnet har herved lagt vægt på, at XX ikke kan opfylde sin rådighedsforpligtelse alene ved jobsøgning og sæsonarbejde på øen YY, idet YY geografisk set anses for at være et for begrænset område til at stille sig til rådighed for.</p>\r\n      <p class=\"Tekst\">Det er således underordnet, hvorvidt XXs besvær, herunder transporttiden, vil overstige hvad det for et på fastlandet bosiddende medlem måtte være for at stå til rådighed.</p>\r\n      <p class=\"Tekst\">Eftersom der stilles samme krav til alle ledige medlemmer om at stå til rådighed uanset bopæl, må XX således foretage de nødvendige foranstaltninger, såfremt hun ønsker at stå til rådighed for arbejdsmarkedet og modtage dagpenge.</p>\r\n      <p class=\"Tekst\">B E M Æ R K N I N G E R T I L K L A G E N</p>\r\n      <p class=\"Tekst\">KK har i klagen af 8. august 2006 og brev af 6. september 2006 anført, <span class=\"Underline\">at</span> XX ved sin henvendelse til a-kassen den 3. april 2006 ikke mente at ville melde afbud til samtalen den 5. april 2006 men blot at få rykket samtalen til et andet for hende mere passende tidspunkt, <span class=\"Underline\">at</span> XX, såfremt hun skal kunne varetage et arbejde på fastlandet, må flytte væk fra sin ægtefælle en uge ad gangen, <span class=\"Underline\">at</span> der har været jobs at søge på øen YY, men at XX ikke har været kvalificeret til disse, <span class=\"Underline\">at</span> XX ikke kan gøre noget ved sejltiden for færgen mellem øen YY og fastlandet, <span class=\"Underline\">at</span> XX har søgt de jobs der har været for hende uden at have haft indflydelse på, hvorvidt der var tale om sæsonarbejde eller ej, og <span class=\"Underline\">at</span> netop de dårlige transportforhold fra og til øen YY er af en sådan karakter, at de er en faktisk hindring for at kunne overtage arbejde på fastlandet.</p>\r\n      <p class=\"Tekst\">Hertil skal ankenævnet bemærke, at hvis der opstår tvivl om et medlems rådighed, skal a-kassen undersøge og vurdere medlemmets rådighed. Uanset om XX anses for at have meldt afbud til samtalen eller ved sin henvendelse den 3. april 2006 har ønsket samtaletidspunktet ændret, blev a-kassen ved XXs henvendelse i tvivl om hendes rådighed, hvorfor a-kassen undersøgte og senere vurderede, at XX ikke stod til rådighed. Det har således ikke betydning for sagen, hvorvidt samtalen kunne have fundet sted en anden dag.</p>\r\n      <p class=\"Tekst\">Ankenævnet skal videre bemærke, som også nævnt i begrundelsen for afgørelsen, at XX må foretage de nødvendige foranstaltninger for at kunne anses for at stå til rådighed, herunder eventuelt overnatte på fastlandet.</p>\r\n      <p class=\"Tekst\">Videre skal ankenævnet bemærke, at uanset det forhold, at der måtte have været fuldtidsarbejde at få på øen YY, dog ikke med XXs kvalifikationer, og at XX har søgt de jobs, der har været for hende på øen YY, anses XX ikke for at kunne stille sig til rådighed alene for YY.</p>\r\n      <p class=\"Tekst\">Ankenævnet skal endvidere bemærke, at det forhold, at der aktuelt er faktiske hindringer for XX for at kunne overtage arbejde på fastlandet netop medfører, at hun ikke kan anses for at stå til rådighed.</p>\r\n      <p class=\"Tekst\">For så vidt angår spørgsmålet i klagen om, hvorvidt skriftlige afslag på eventuelle jobansøgninger på fastlandet vil kunne accepteres som ”at stå til rådighed”, henvises XX til at søge vejledning i a-kassen. Spørgsmål vedrørende formuleringen af rådighedsreglerne bedes rettet til direktoratet, som er regeludstedende myndighed.</p>\r\n      <p class=\"Tekst\">B E M Æ R K N I N G E R I Ø V R I G T</p>\r\n      <p class=\"Tekst\">KK har anført, at direktoratet ikke har ret i sin opfattelse af, at der ikke er grundlag for at dispensere fra § 9, stk. 4, i rådighedsbekendtgørelsen.</p>\r\n      <p class=\"Tekst\">Hertil skal ankenævnet bemærke, at der ikke i reglerne er mulighed for at dispensere fra § 9, stk. 4 i rådighedsbekendtgørelsen. Det er alene direktoratet som regeludstedende myndighed, som kan tage stilling til spørgsmålet om dispensation fra egne regler.</p>\r\n      <p class=\"Tekst\">Ankenævnet har derfor ikke kompetence til at behandle spørgsmålet om direktoratets afvisning af dispensation fra rådighedsbekendtgørelsens § 9, stk. 4.</p>\r\n      <p class=\"Tekst\">Ankenævnet henviser herunder til, at direktoratet ikke har fundet grundlag for at dispensere fra § 9, stk. 4, i rådighedsbekendtgørelsen, idet bestemmelsen netop er et udtryk for, at XX må acceptere den transporttid, der er nødvendig for at stå til rådighed for arbejdsmarkedet, hvis XX bor et sted, hvor der reelt ikke er mulighed for arbejde.</p>\r\n      <p class=\"Tekst\">Direktoratets afgørelse om ikke at ville dispensere fra egne regler kan indbringes for Beskæftigelsesministeriet. Ankenævnet har dags dato sendt KKs klage af 8. august 2006 dertil.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 62, stk. 1, nr. 1-3, stk. 2, nr. 5 og stk. 6 og § 99, stk. 1 og 3, i lov om arbejdsløshedsforsikring m.v., jf. lovbekendtgørelse nr. 874 af 11. september 2005, og</p>\r\n        <p class=\"Liste1\"><span class=\"Liste1Nr\">–</span> § 3, § 7, stk. 1, 2 og 3, § 8, stk. 1, § 9, stk. 1, 2 og 4, § 10, stk. 1, § 11, stk. 1, § 16, stk. 1, nr. 1 og § 24, stk. 1, i Arbejdsdirektoratets bekendtgørelse nr. 516 af 17. juni 2003 om rådighed.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekst\"><span class=\"Bold\">På ankenævnets vegne</span></p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A-kassen</p>\r\n      <p class=\"Tekst\">Arbejdsdirektoratet</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005:</span></p>\r\n      <p class=\"Tekst\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\">3)</span> kan og vil deltage i kontaktforløb og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\">4)</span> giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\">1)</span> de betingelser, et medlem skal opfylde for at kunne anses for at stå til rådighed for arbejdsmarkedet,</p>\r\n        <p class=\"Liste1\"><span class=\"Liste1Nr\">2)</span> medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik, samt</p>\r\n        <p class=\"Liste1\"><span class=\"Liste1Nr\">3)</span> tab af dagpengeret som følge af manglende rådighed og generhvervelse af dagpengeret.</p>\r\n      </p>\r\n      <p class=\"Tekst\"><span class=\"Bold\">§ 99.</span> Klage over direktøren for Arbejdsdirektoratets afgørelser om medlemmers rettigheder og pligter efter denne lov kan af den, afgørelsen vedrører, indbringes for Arbejdsmarkedets Ankenævn inden 4 uger efter, at klageren har fået meddelelse om afgørelsen. Det samme gælder direktørens afgørelser efter § 86, stk. 4, 1. og 2. pkt., og stk. 5, samt efter EF-forordninger om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer.</p>\r\n      <p class=\"Tekst\"><span class=\"Italic\">Stk. 2.</span> Klagen sendes til direktøren for Arbejdsdirektoratet, der vurderer sagen på ny. Fastholder direktøren sin afgørelse helt eller delvis, sendes klagen til ankenævnet, og klageren underrettes samtidig herom. Ankenævnets afgørelser kan ikke indbringes for anden administrativ myndighed.</p>\r\n      <p class=\"Tekst\"><span class=\"Italic\">Stk. 3.</span> Alle øvrige afgørelser, der træffes af direktøren for Arbejdsdirektoratet i henhold til denne lov, kan indbringes for beskæftigelsesministeren inden 4 uger efter, at klageren har fået meddelelse om afgørelsen, jf. dog stk. 4. Klagen sendes til direktøren for Arbejdsdirektoratet, der vurderer sagen på ny. Fastholder direktøren sin afgørelse helt eller delvis, sendes klagen til Beskæftigelsesministeriet, og klageren underrettes samtidig herom.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 516 af 17. juni 2003 om rådighed:</span></p>\r\n      <p class=\"Tekst\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"Tekst\"><span class=\"Bold\">§ 7.</span> Et medlem skal kunne overtage arbejde ved arbejdstids begyndelse dagen efter, at arbejdet er formidlet af AF, a-kassen eller anden aktør.</p>\r\n      <p class=\"Tekst\"><span class=\"Italic\">Stk. 2.</span> Kravet om varslet kan fraviges for et medlem, hvis AF eller a-kassen på forhånd har orienteret medlemmet herom.</p>\r\n      <p class=\"Tekst\"><span class=\"Italic\">Stk. 3.</span> Medlemmet skal kunne møde til samtaler, kontaktforløb og tilbud i henhold til lov om en aktiv beskæftigelsesindsats dagen efter, at medlemmet har modtaget indkaldelse hertil fra AF eller anden aktør.</p>\r\n      <p class=\"Tekst\"><span class=\"Bold\">§ 8.</span> Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. For deltidsforsikrede er fuld sædvanlig arbejdstid 30 timer om ugen.</p>\r\n      <p class=\"Tekst\"><span class=\"Italic\">Stk. 2.</span> Rimeligt arbejde omfatter alt arbejde, som medlemmet kan varetage. Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.</p>\r\n      <p class=\"Tekst\"><span class=\"Bold\">§ 9.</span> Et medlem skal som udgangspunkt kunne overtage arbejde med en samlet daglig transporttid på op til 3 timer med offentlige transportmidler. Efter 3 måneders sammenlagt ledighed skal medlemmet kunne overtage arbejde med en samlet daglig transporttid på mere end 3 timer med offentlige transportmidler.</p>\r\n      <p class=\"Tekst\"><span class=\"Italic\">Stk. 2.</span> Et medlem skal i særlige situationer kunne overtage arbejde med en samlet daglig transporttid på op til 4 timer med offentlige transportmidler.</p>\r\n      <p class=\"Tekst\"><span class=\"Italic\">Stk. 3.</span> Et medlem, der er mellem- eller højtuddannet, skal uanset daglig transporttid kunne overtage arbejde, hvis det er nødvendigt for at få ledige stillinger besat med kvalificeret arbejdskraft.</p>\r\n      <p class=\"Tekst\"><span class=\"Italic\">Stk. 4.</span> Hvis et medlem bor i et område, hvor det er nødvendigt med længere transporttid end sædvanligt, må medlemmet acceptere denne transporttid.</p>\r\n      <p class=\"Tekst\"><span class=\"Bold\">§ 10.</span> Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.</p>\r\n      <p class=\"Tekst\"><span class=\"Italic\">Stk. 2.</span> Medlemmet skal også søge konkrete job på opfordring af AF, a-kassen eller anden aktør.</p>\r\n      <p class=\"Tekst\"><span class=\"Italic\">Stk. 3.</span> Medlemmet skal søge arbejde på den måde, der er sædvanlig inden for det pågældende faglige område. Medlemmet skal endvidere søge helårsarbejde med fuld sædvanlig arbejdstid.</p>\r\n      <p class=\"Tekst\"><span class=\"Italic\">Stk. 4</span>. Medlemmet skal senest 1 måned efter tilmeldingen til AF udarbejde et CV og lægge det i Job- og CV-banken. Medlemmet skal herefter sikre sig, at oplysningerne i CV'et fortsat er korrekte og fyldestgørende. Medlemmet skal også sikre sig, at CV'et er tilgængeligt.</p>\r\n      <p class=\"Tekst\"><span class=\"Bold\">§ 11.</span> Et medlem kan ikke få dagpenge, så længe medlemmet ikke har bopæl og opholder sig i Danmark, jf. § 4, ikke er tilmeldt AF, jf. § 6, eller ikke kan overtage arbejde, jf. §§ 7-9.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 16.</span> Et medlem må ikke forbeholde sin arbejdskraft for</p>\r\n      <p>\r\n        <p class=\"Liste1\"><span class=\"Liste1Nr\">1)</span> sæsonarbejde,</p>\r\n        <p class=\"Liste1\"><span class=\"Liste1Nr\">2)</span> en bestemt arbejdsgiver eller</p>\r\n        <p class=\"Liste1\"><span class=\"Liste1Nr\">3)</span> en bestemt arbejdsplads.</p>\r\n      </p>\r\n      <p class=\"Tekst\"><span class=\"Bold\">§ 24.</span> A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.</p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2008"
        },
        {
            "displayName": "Accession",
            "displayValue": "W20071049725"
        },
        {
            "displayName": "Entydig dokumentidentifikation",
            "displayValue": "BE002860"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10497"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "09/11/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100749-06 og 5100511-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}