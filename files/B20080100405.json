{
    "id": 121673,
    "title": "Bekendtgørelse om short-selling",
    "documentTypeId": "60",
    "isSagsforlobPeriodValid": true,
    "shortName": "BEK nr 1004 af 10/10/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om short-selling</p>\r\n      <p class=\"Indledning2\">I medfør af §§ 39 b og 93, stk. 4, i lov om værdipapirhandel m.v., jf. lovbekendtgørelse nr. 848 af 19. august 2008 som ændret ved lov nr. 1003 af 10. oktober 2008, fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Aftaler, som medfører en kort position eller en forøgelse af en eksisterende kort position, må ikke indgås vedrørende aktier, der er optaget til handel på et reguleret marked og udstedt af pengeinstitutter med tilladelse efter § 7 i lov om finansiel virksomhed.</p>\r\n      <p class=\"Stk2\"><span class=\"StkNr\">Stk. 2.</span> En position anses for kort efter stk. 1, hvis den person, der indgår aftalen, ikke</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> mindst ejer den mængde aktier, som den pågældende skal levere, eller</p>\r\n          <p class=\"Liste1\"><span class=\"Liste1Nr\">2)</span> har indgået aftaler, der medfører, at den pågældende vil komme til mindst at eje den mængde aktier, som den pågældende skal levere, på tidspunktet for leveringen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Ejerskab efter stk. 2 omfatter ikke lån af aktier.</p>\r\n      <p class=\"Paragraf\"><span class=\"ParagrafNr\">§ 2.</span> Aftaler må ikke indgås om andre finansielle instrumenter end aktier, hvorved der kan opnås gevinst, såfremt aktiekursen falder på aktier omfattet af § 1, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Bestemmelsen i stk. 1 finder ikke anvendelse ved indgåelse af aftaler til afdækning af risiko på aktier omfattet af § 1, stk. 1, herunder afdækning, der foretages på baggrund af et indeks af aktier, såfremt afdækningen står i rimeligt forhold til risikoen.</p>\r\n      <p class=\"Paragraf\"><span class=\"ParagrafNr\">§ 3.</span> Bestemmelsen i § 1, stk. 1, og § 2 finder ikke anvendelse på prisstilleres salg af aktier og andre finansielle instrumenter, når disse handler i deres egenskab af prisstillere.</p>\r\n      <p class=\"Stk2\"><span class=\"StkNr\">Stk. 2.</span> Ved en prisstiller forstås en værdipapirhandler, der på de finansielle markeder og på et kontinuerligt grundlag er villig til at handle for egen regning ved at købe og sælge værdipapirer over egenbeholdningen til priser, som personen selv fastsætter.</p>\r\n      <p class=\"Stk2\"><span class=\"StkNr\">Stk. 3.</span> Bestemmelsen i § 1, stk. 1, og § 2 finder ikke anvendelse på handel med egne aktier i tilbagekøbsprogrammer eller med finansielle instrumenter som led i stabilisering af kursen på et værdipapir, forudsat at sådanne transaktioner gennemføres i overensstemmelse med Kommissionens forordning nr. 2273 af 22. december 2003 om gennemførelse af Europa-Parlamentets og Rådets direktiv 2003/6/EF med hensyn til tilbagekøbsprogrammer og stabilisering af finansielle instrumenter.</p>\r\n      <p class=\"Paragraf\"><span class=\"ParagrafNr\">§ 4.</span> Overtrædelse af § 1, stk. 1, og § 2 straffes med bøde.</p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n      <p class=\"Paragraf\"><span class=\"ParagrafNr\">§ 5.</span> Bekendtgørelsen træder i kraft den 13. oktober 2008.</p>\r\n      <p class=\"Paragraf\"><span class=\"ParagrafNr\">§ 6.</span> Bekendtgørelsen gælder for Færøerne og Grønland.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen træder i kraft på Færøerne dagen efter kundgørelse i det færøske kundgørelsesblad.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 10. oktober 2008</I></P><P CLASS=SIGN1 ALIGN=\"CENTER\">Peter Sylvest Larsen</P><P CLASS=SIGN2 ALIGN=\"RIGHT\">/ Camilla Søborg</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/10/2008"
        },
        {
            "displayName": "Accession",
            "displayValue": "B20080100405"
        },
        {
            "displayName": "Entydig dokumentidentifikation",
            "displayValue": "AU003439"
        },
        {
            "displayName": "Dato for førstegangsindlæggelse",
            "displayValue": "10/10/2008"
        },
        {
            "displayName": "Dato for indlæggelse",
            "displayValue": "10/10/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1004"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "10/10/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 132-0029"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}