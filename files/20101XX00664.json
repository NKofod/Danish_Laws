{
    "id": 136272,
    "title": "Skriftlig fremsættelse (23. marts 2011) - L 172",
    "documentTypeId": "380",
    "isSagsforlobPeriodValid": true,
    "shortName": "2010/1 SF.L L 172",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (23. marts 2011)</p>\r\n<p class=\"Fremsaetter\">\r\n   <span class=\"Bold\">Undervisningsministeren</span> (Troels Lund Poulsen):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om arbejdsmarkedsuddannelser m.v. (Tilpasninger med henblik på at modvirke utilsigtet anvendelse af godtgørelsesordningen og tilpasninger på grund af digitalisering m.v.)</p>\r\n<p class=\"ForslagsNummer\">(Lovforslag nr. L 172).</p>\r\n<p class=\"TekstGenerel\">I indledning til bemærkningerne til forslaget til ny hovedlov om godtgørelse og tilskud til befordring ved deltagelse i erhvervsrettet voksen- og efteruddannelse, lovforslag nr. 148 af 25. februar 2010, vedtaget som lov nr. 639 den 14. juni 2010, tilkendegives det, at et væsentligt sigte med forslaget er at etablere retlige rammer for digital ansøgning om godtgørelse og tilskud til befordring. Digitaliseringen af området har til formål at lette arbejdet med ordningen for både arbejdsgivere, uddannelsessteder og arbejdsløshedskasser, og digitaliseringsarbejdet blev påbegyndt kort efter lovens vedtagelse. Det blev i den forbindelse efterhånden klart, at der er enkelte punkter i den nye hovedlov, som bør tilpasses, for at digitaliseringen af ansøgningsproceduren kan ske på en måde, der mærkbart letter administrationen og ansøgningsproceduren.</p>\r\n<p class=\"TekstGenerel\">Specielt for så vidt angår tilskud til befordring og tilskud til kost og logi har lovforslaget til formål at forenkle tilskudssystemet og dermed lette arbejdsgangene og mindske det manuelle arbejde ved tildeling af tilskud. Formålet er desuden at målrette anvendelsen af de midler, der er afsat til erhvervsrettet voksen- og efteruddannelse mod personer, der er i ordinær beskæftigelse. Midlerne tilvejebringes overvejende gennem indbetalinger fra arbejdsgiverne gennem overførsler fra Arbejdsgivernes Elevrefusion.</p>\r\n<p class=\"TekstGenerel\">I løbet af de sidste par år er Undervisningsministeriet gennem en række konkrete sager blevet opmærksom på, at der i en vis udstrækning sker en uhensigtsmæssig anvendelse af reglerne om godtgørelse og tilskud til befordring. Ved bekendtgørelsesændringer på området for arbejdsmarkedsuddannelser er der blevet indført en stramning af adgangskravene til arbejdsmarkedsuddannelser m.v. gennem skærpede krav til deltagernes beskæftigelse og, for så vidt angår personer uden fast bopæl i Danmark, deres bopælsforhold under opholdet her i landet. Herudover er der blevet indgået en partnerskabsaftale med skoleforeningerne om at indføre en ”nultolerancepolitik” over for brud på det regelsæt, der regulerer AMU-området, og dette har medført en skærpet sanktionering i form af tilbagetrækninger af tilskud og udbudsgodkendelser over for godkendte institutioner af udbud, der ikke har overholdt reglerne.</p>\r\n<p class=\"TekstGenerel\">Det skønnes dog nødvendigt med yderligere forholdsregler mod utilsigtet anvendelse af godtgørelsesordningen i form af en række stramninger af betingelserne for at modtage godtgørelse og tilskud til befordring. Det foreslås derfor, at der gives undervisningsministeren bemyndigelse til at fastsætte nærmere regler om, at det kun er muligt at deltage i den samme uddannelse med godtgørelse et bestemt antal gange pr. kalenderår, og fastsætte en øvre grænse for, hvor mange uger inden for et kalenderår det samlet set er muligt at deltage i uddannelse med godtgørelse, således som det nærmere er beskrevet i bemærkningerne til lovforslaget. I denne forbindelse foreslås det også, at der oprettes en fælles database med oplysninger om alle udbetalinger inden for det samlede godtgørelsessystem, som skal være tilgængelig for både Undervisningsministeriet og arbejdsløshedskasserne.</p>\r\n<p class=\"TekstGenerel\">Dette lovforslag har således til formål at foretage tilpasninger, der kan smidiggøre digitaliseringsprocessen, foretage en række stramninger, der kan modvirke utilsigtet brug af ordningen, samt at forenkle tilskudssystemet og målrette det mod personer i ordinær beskæftigelse for dermed at lette arbejdsgangene for både arbejdsgivere, uddannelsessteder og arbejdsløshedskasser. Desuden rummer forslaget en række mindre præciseringer.</p>\r\n<p class=\"TekstGenerel\">Lovforslaget foreslås at have delt ikrafttræden således, at de to punkter i forslaget, der vedrører udbetaling af tilskud til befordring til arbejdsgivere og fastsættelse af nærmere regler om klage, træder i kraft 1. juli 2011. De øvrige punkter i forslaget, hvis anvendelse i praksis i større eller mindre omfang er afhængige af, at der sker en række tilpasninger af it-systemerne samt opbygning af en fælles database, træder i kraft efter min nærmere bestemmelse, når den nødvendige it-understøttelse er etableret.</p>\r\n<p class=\"TekstGenerel\">Idet jeg henviser til lovforslaget med tilhørende bemærkninger, tillader jeg mig at anbefale lovforslaget til hurtig og velvillig behandling i det høje Ting.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2010/1 LF 172",
            "stateLabel": "Vedtaget",
            "references": [
                {
                    "shortName": "2010/1 SF.L L 172",
                    "title": "Skriftlig fremsættelse (23. marts 2011) - L 172",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 136272,
                    "eliUri": "/eli/ft/20101XX00664",
                    "externalLink": ""
                },
                {
                    "shortName": "2010/1 LSF 172",
                    "title": "Forslag til Lov om ændring af lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om arbejdsmarkedsuddannelser m.v.\\n(Tilpasninger med henblik på at modvirke utilsigtet anvendelse af godtgørelsesordningen, tilpasninger på grund af digitalisering m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 136161,
                    "eliUri": "/eli/ft/201012L00172",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/lovforslag/l172/index.htm"
                },
                {
                    "shortName": "2010/1 BTL 172",
                    "title": "Betænkning over Forslag til lov om ændring af lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om arbejdsmarkedsuddannelser m.v. \\n(Tilpasninger med henblik på at modvirke utilsigtet anvendelse af godtgørelsesordningen, tilpasninger på grund af digitalisering m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 137502,
                    "eliUri": "/eli/ft/201014L00967",
                    "externalLink": ""
                },
                {
                    "shortName": "2010/1 LSV 172",
                    "title": "Forslag til Lov om ændring af lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om arbejdsmarkedsuddannelser m.v.\\n(Tilpasninger med henblik på at modvirke utilsigtet anvendelse af godtgørelsesordningen, tilpasninger på grund af digitalisering m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 137601,
                    "eliUri": "/eli/ft/201013L00172",
                    "externalLink": ""
                },
                {
                    "shortName": "LOV nr 573 af 07/06/2011",
                    "title": "Lov om ændring af lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om arbejdsmarkedsuddannelser m.v.\\n(Tilpasninger med henblik på at modvirke utilsigtet anvendelse af godtgørelsesordningen, tilpasninger på grund af digitalisering m.v.)",
                    "presentationName": "Ændringslov",
                    "documentTypeId": 20,
                    "documentId": 137651,
                    "eliUri": "/eli/lta/2011/573",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/03/2011"
        },
        {
            "displayName": "Accession",
            "displayValue": "20101XX00664"
        },
        {
            "displayName": "Entydig dokumentidentifikation",
            "displayValue": "AT004521"
        },
        {
            "displayName": "Dato for førstegangsindlæggelse",
            "displayValue": "24/03/2011"
        },
        {
            "displayName": "Dato for indlæggelse",
            "displayValue": "24/03/2011"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 172"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}