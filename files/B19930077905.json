{
    "id": 54811,
    "title": "Bekendtgørelse om kvalitetsnormer og friarealforbedring for beboelsesejendomme mv. efter lov om byfornyelse og boligforbedring ",
    "documentTypeId": "60",
    "isSagsforlobPeriodValid": false,
    "shortName": "BEK nr 779 af 22/09/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om kvalitetsnormer og  \r\n\r\n friarealforbedring for beboelsesejendomme mv. efter lov om byfornyelse og  \r\n\r\n boligforbedring </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 3, stk. 3 og 4, og § 65 i lov om byfornyelse og  \r\n\r\n boligforbedring, jf. lovbekendtgørelse nr. 658 af 11. august 1993,  \r\n\r\n fastsættes: </P>  \r\n\r\n<P> <I>Brandsikring</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bygningen skal være brandsikret i  \r\n\r\n overensstemmelse med Byggestyrelsens bekendtgørelse nr. 184 af 6. maj 1983 om  \r\n\r\n brandsikring af beboelsesbygninger opført år 1900 og senere. </P>  \r\n\r\n<P CLASS=STK> <I>Stk. 2. </I> Ud over de brandsikringsforanstaltninger, der  \r\n\r\n udføres efter stk. 1, kan følgende foranstaltninger udføres, såfremt de udgør  \r\n\r\n en mindre del af de byggearbejder, der i øvrigt er nødvendige som led i  \r\n\r\n ombygningen, således at: </P>  \r\n\r\n<UL CLASS=PLAIN-LIST>  \r\n\r\n<LI>1) hver boligenhed i hver etage har eet redningsvindue, som uhindret kan  \r\n\r\n nås af brandvæsenets redningsstiger, </LI>  \r\n\r\n<LI>2) vægge mellem lejligheder (lejlighedsskel) svarer til BD-bygningsdel  \r\n\r\n 60, </LI>  \r\n\r\n<LI>3) åbninger i brandvægge og tilsvarende adskillende konstruktioner lukkes  \r\n\r\n med en konstruktion svarende til væggen, døre dog svarende til BS-dør 60,  \r\n\r\n</LI>  \r\n\r\n<LI>4) loft i kælder har overflader svarende til beklædning af klasse 1.  \r\n\r\n</LI>  \r\n\r\n</UL>  \r\n\r\n<P> <I>El-installationer</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Bygningens el-installationer må ikke frembyde  \r\n\r\n berørings- eller kortslutningsfare. </P>  \r\n\r\n<P CLASS=STK> <I>Stk. 2. </I> Stærkstrømsreglementets bestemmelser kan søges  \r\n\r\n opfyldt for de rum i boligen, der som følge af ombygning skifter anvendelse.  \r\n\r\n</P>  \r\n\r\n<P CLASS=STK> <I>Stk. 3. </I> Såfremt el-installationen er omfattet af  \r\n\r\n ombygningen, jf. stk. 1 eller 2, kan der opsættes lampeudtag og  \r\n\r\n stikkontakter. </P>  \r\n\r\n<P CLASS=STK> <I>Stk. 4. </I> Stigstrenge og målertavler kan udskiftes,  \r\n\r\n såfremt det (de) rum, hvor stigstrengen er placeret, i øvrigt er omfattet af  \r\n\r\n ombygningen. </P>  \r\n\r\n<P CLASS=STK> <I>Stk. 5. </I> Stærkstrømsreglementets bestemmelser kan søges  \r\n\r\n opfyldt for boligen som helhed, såfremt boliger sammenlægges, eller hvis der  \r\n\r\n udføres omfattende arbejder i hele boligen. Stærkstrømsreglementets krav kan  \r\n\r\n endvidere søges opfyldt for nyindrettede fællesrum. </P>  \r\n\r\n<P> <I>Økologiske og indretningsmæssige forhold</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved ombygninger genanvendes bygningsdele,  \r\n\r\n byggematerialer, inventar o.lign. - såvidt det ud fra tekniske og økonomiske  \r\n\r\n hensyn er forsvarligt - fra bygningen, karreen eller området. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Bygningens energiforbrug skal søges begrænset i  \r\n\r\n et sådant omfang, at der kan udstedes energiattest, jf. Byggestyrelsens  \r\n\r\n bekendtgørelse nr. 187 af 29. april 1985 om varmesyn, energiattest og  \r\n\r\n energikonsulenter § 3. </P>  \r\n\r\n<P CLASS=STK> <I>Stk. 2. </I> Gavlisolering, der ikke i sig selv er rentabel,  \r\n\r\n kan gennemføres, såfremt kommunalbestyrelsen skønner, at foranstaltningen  \r\n\r\n medfører en væsentlig forbedring af beboelsens indeklima. </P>  \r\n\r\n<P CLASS=STK> <I>Stk. 3. </I> Bygningen skal tilknyttes et kollektivt  \r\n\r\n varmeforsyningsanlæg, såfremt det er i overensstemmelse med kommunens  \r\n\r\n varmeplanlægning. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Hver bolig skal være forsynet med mindst eet wc  \r\n\r\n med håndvask. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Hver bolig skal være forsynet med varmt vand og  \r\n\r\n bad eller have mulighed for senere tilslutning til varmt vand. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> I bygninger, hvor de enkelte boliger ikke  \r\n\r\n indeholder wc eller bad, kan en byfornyelses- eller  \r\n\r\n boligforbedringsbeslutning omfatte opførelse af en tilbygning, når den  \r\n\r\n opføres med henblik på etablering af wc og/eller bad. Tilbygningen kan  \r\n\r\n opføres, når følgende betingelser alle er opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) tilbygningen medfører en væsentlig forbedring af mulighederne for  \r\n\r\n lejlighedernes indretning, således at lejlighedssammenlægninger eller meget  \r\n\r\n små lejligheder undgås, </LI>  \r\n\r\n<LI>2) udvidelsen af lejlighedsarealet må normalt højst udgøre 10 (m2), </LI>  \r\n\r\n<LI>3) merudgiften i forhold til en traditionel ombygning skal være rimelig  \r\n\r\n og skal særskilt dokumenteres, og </LI>  \r\n\r\n<LI>4) boligernes friareal må ikke væsentligt forringes. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Boligens køkken skal have en efter forholdene  \r\n\r\n rimelig kvalitet. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ved ombygning eller etablering af nyt køkken  \r\n\r\n og/eller bad anvendes vandbesparende armaturer. Ved ombygning eller  \r\n\r\n etablering af nyt wc anvendes endvidere lavtskylstoilet. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Såfremt der ikke for boligerne eksisterer  \r\n\r\n tidssvarende vaskemuligheder, kan der etableres fællesvaskeri. Ved indretning  \r\n\r\n af fællesvaskeri installeres vandbesparende lavenergi-vaskemaskiner. Kan der  \r\n\r\n ikke etableres fællesvaskeri, kan der etableres tilslutningsmulighed for  \r\n\r\n vaskemaskine i den enkelte bolig. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Boligen skal være forsynet med  \r\n\r\n tilfredsstillende ventilation. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bygningens indvendige vedligeholdelsestilstand  \r\n\r\n må ikke frembyde væsentlige mangler. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ved ombygning af boliger kan ressourceforbruget  \r\n\r\n søges begrænset ved installation af individuelle forbrugsmålere. </P>  \r\n\r\n<P> <I>Friarealer</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Såfremt der til boligerne ikke findes  \r\n\r\n tilfredsstillende udendørs opholdsarealer, kan kommunalbestyrelsen træffe  \r\n\r\n beslutning om, at ejendommens ubebyggede arealer efter bestemmelserne i §§ 15  \r\n\r\n og 16 skal gøres egnede til ophold. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Friarealforbedring i henhold til § 14 kan  \r\n\r\n omfatte følgende foranstaltninger: </P>  \r\n\r\n<UL CLASS=PLAIN-LIST>  \r\n\r\n<LI>1) Rydningsarbejder, f.eks. nedrivning af skure, hegn, udtjente  \r\n\r\n belægninger mv. samt efterreparation, som er en direkte følge af den  \r\n\r\n foretagne rydning. Rydningsarbejdernes nødvendige omfang afgøres af  \r\n\r\n kommunalbestyrelsen efter en konkret vurdering. </LI>  \r\n\r\n<LI>2) Beskedne bygningsarbejder, dvs. udbedring af bygningsdele, der grænser  \r\n\r\n direkte op til anlægget. Bygningsarbejdernes nødvendige omfang afgøres af  \r\n\r\n kommunalbestyrelsen efter en konkret vurdering. Udgifterne hertil må dog ikke  \r\n\r\n overstige 30 pct. af rammebeløbet til anlæg og møblering, jf. § 16, stk. 1,  \r\n\r\n nr. 3. Det er endvidere en betingelse, at der ikke til disse bygningsarbejder  \r\n\r\n ydes anden offentlig støtte. </LI>  \r\n\r\n<LI>3) Nyanlæg og møblering af friarealet indenfor rammebeløbet, jf. § 16,  \r\n\r\n stk. 1, nr. 3. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Offentligt tilskud til friaralforbedring i  \r\n\r\n henhold til § 14 ydes således: </P>  \r\n\r\n<UL CLASS=PLAIN-LIST>  \r\n\r\n<LI>1) udgifter til rydningsarbejder og efterreparationer, jf. § 15, nr. 1,  \r\n\r\n dækkes som rydningsudgift i henhold til byfornyelseslovens § 57, stk. 1,  \r\n\r\n</LI>  \r\n\r\n<LI>2) udgifter til beskedne bygningsarbejder, jf. § 15, nr. 2, dækkes med  \r\n\r\n tilskud, der ialt ikke må overstige 30 pct. af rammebeløbet til anlæg og  \r\n\r\n møblering, og </LI>  \r\n\r\n<LI>3) udgifter til anlæg og møblering af friarealet dækkes med et  \r\n\r\n rammebeløb, der beregnes således: </LI>  \r\n\r\n<LI>a) beboelsestilskud på 1.580 kr. pr. beboelse </LI>  \r\n\r\n<LI>b) arealtilskud </LI>  \r\n\r\n</UL>  \r\n\r\n<P>0-1500 (m2) friareal 575 kr./(m2) </P>  \r\n\r\n<P>1500-2000 (m2) friareal 430 kr./(m2) </P>  \r\n\r\n<P>over 2000 (m2) friareal 145 kr./(m2) </P>  \r\n\r\n<P CLASS=STK> <I>Stk. 2. </I> Rammebeløbet til anlægs- og møbleringsarbejder  \r\n\r\n er fastsat pr. 1. juli 1989 og reguleres med udviklingen i reguleringsindeks  \r\n\r\n for boligbyggeri og frem til indekset på det tidspunkt, der er det  \r\n\r\n udgiftsmæssige tyngdepunkt for arbejdernes udførelse. </P>  \r\n\r\n<P CLASS=STK> <I>Stk. 3. </I> Tillæg til rammebeløbet, jf. stk. 1, nr. 3, vil  \r\n\r\n kun kunne accepteres efter kommunalbestyrelsens konkrete skøn.  \r\n\r\n Kommunalbestyrelsen vil herunder kunne acceptere beskedne udgifter til  \r\n\r\n afhjælpningsforanstaltninger som følge af forurenet jord. Accept heraf  \r\n\r\n indberettes til Bygge- og Boligstyrelsen. Kommunalbestyrelsen kan kun  \r\n\r\n acceptere tillæg til rammebeløbet efter 1. pkt., såfremt der er tale om  \r\n\r\n specielle og ekstraordinære forhold omkring det pågældende areal, og såfremt  \r\n\r\n disse forhold medfører en væsentlig merudgift. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Såfremt der ikke er mulighed for indretning  \r\n\r\n eller tilvejebringelse af anvendeligt udendørs opholds- og friareal for  \r\n\r\n beboerne, kan en byfornyelses- eller boligforbedringsbeslutning omfatte  \r\n\r\n etablering af altan. Følgende betingelser skal være opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) bygningen påregnes bevaret i mindst 20 år, </LI>  \r\n\r\n<LI>2) udgiften til etablering af altan skal stå i rimeligt forhold til  \r\n\r\n bygningens restlevetid og til de arbejder, der i øvrigt udføres på bygningen.  \r\n\r\n Udgiften skal særskilt dokumenteres, og </LI>  \r\n\r\n<LI>3) bygningen skal være egnet til etablering af altan. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Ved tilvejebringelse af friarealer etableres  \r\n\r\n affaldssorteringssystem i overensstemmelse med kommunens planlægning af  \r\n\r\n affaldsbortskaffelse. </P>  \r\n\r\n<P> <I>Prioriteret rækkefølge</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Kommunalbestyrelsen kan kun træffe beslutning  \r\n\r\n om gennemførelse af foranstaltninger omfattet af byfornyelseslovens § 3, stk.  \r\n\r\n 1, nr. 4-6 samt stk. 4, såfremt foranstaltninger til opfyldelse af normerne i  \r\n\r\n lovens § 3, stk. 1, nr. 1-3, tillige er omfattet af beslutningen, eller  \r\n\r\n såfremt disse normer allerede er opfyldt. </P>  \r\n\r\n<P> <I>Ældre- og handicapegnede boliger mv.</I>  </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> I forbindelse med en byfornyelses- eller  \r\n\r\n boligforbedringsbeslutning kan kommunalbestyrelsen, for at gøre boligen egnet  \r\n\r\n til ældre og personer med handicap samt til andre personer med særlige  \r\n\r\n sociale behov, søge foretaget mindre ændringer i de enkelte boliger, såfremt  \r\n\r\n foranstaltningerne ikke eller kun i begrænset omfang medfører ekstraudgifter.  \r\n\r\n</P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Bygninger, der efter kommunalbestyrelsens skøn  \r\n\r\n er af en sådan beskaffenhed og beliggenhed, at de må anses for at være  \r\n\r\n særligt egnede til beboelse for ældre og personer med handicap samt for andre  \r\n\r\n personer med særlige sociale behov, kan i forbindelse med en byfornyelses-  \r\n\r\n eller boligforbedringsbeslutning tillige søges ombygget, således at: </P>  \r\n\r\n<UL CLASS=PLAIN-LIST>  \r\n\r\n<LI>1) boligerne sikres tilfredsstillende adgangsforhold for  \r\n\r\n kørestolsbrugere, </LI>  \r\n\r\n<LI>2) dørlysninger og gangarealer har tilstrækkelig bredde for passage af  \r\n\r\n kørestol, </LI>  \r\n\r\n<LI>3) køkkener, wc/baderum og opholdsrum i øvrigt kan anvendes af  \r\n\r\n kørestolsbrugere, </LI>  \r\n\r\n<LI>4) der etableres altan, såfremt der ikke til boligerne kan etableres  \r\n\r\n tilfredsstillende opholds- og friarealer samt adgang hertil, </LI>  \r\n\r\n<LI>5) en del af bygningens areal indrettes som fælles areal for flere  \r\n\r\n boliger. </LI>  \r\n\r\n</UL>  \r\n\r\n<P> <I>Ikrafttræden m.v.</I>  </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Bekendtgørelsen træder i kraft den 1. oktober  \r\n\r\n 1993. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 618 af 29.  \r\n\r\n august 1990 om kvalitetsnormer og friarealforbedring for beboelsesejendomme  \r\n\r\n m.v. efter lov om byfornyelse og boligforbedring. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Bygge- og Boligstyrelsen, den 22.  \r\n\r\n september 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Birthe Lehmann </P>  \r\n\r\n<P CLASS=MINISTER ALIGN=RIGHT>/ Bent Fjord </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1993"
        },
        {
            "displayName": "Accession",
            "displayValue": "B19930077905"
        },
        {
            "displayName": "Entydig dokumentidentifikation",
            "displayValue": "CM013694"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "18/05/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "779"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "22/09/1993"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Boligmin. Bygge- og Boligstyrelsen, j.nr. B3-5513-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}