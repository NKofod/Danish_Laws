{
    "id": 13476,
    "title": "Cirkulære om lov nr. 285 af 12. maj 1999 om ændring af selskabsskatteloven og lov om skattefri virksomhedsomdannelse",
    "documentTypeId": "150",
    "isSagsforlobPeriodValid": true,
    "shortName": "CIR nr 91 af 18/06/1999",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulære om lov nr. 285 af 12. maj 1999 om ændring af  \r\n\r\n selskabsskatteloven og lov om skattefri virksomhedsomdannelse  \r\n\r\n</P>  \r\n\r\n<P class=\"Undertitel\">  \r\n\r\n (Fusion, selskabsstiftelse og virksomhedsomdannelse med  \r\n\r\n skattemæssig tilbagevirkende kraft)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"TekstoverskriftVB\">  \r\n\r\n 1. Indledning  \r\n\r\n</P>  \r\n\r\n<P class=\"NormalInd\">  \r\n\r\n Dette cirkulære omtaler de ændringer, der er gennemført ved  \r\n\r\n lov nr. 285 af 12. maj 1999 om ændring af selskabsskatteloven og lov om  \r\n\r\n skattefri virksomhedsomdannelse (Fusion, selskabsstiftelse og  \r\n\r\n virksomhedsomdannelse med skattemæssig tilbagevirkende kraft). Cirkulæret  \r\n\r\n træder i stedet for punkt 30 i cirkulære nr. 136 af 7. november 1988 om  \r\n\r\n indkomstbeskatning af aktieselskaber m.v.  \r\n\r\n</P>  \r\n\r\n<P class=\"NormalInd\">  \r\n\r\n Ændringsloven giver selskaber og fonde m.v. omfattet af  \r\n\r\n selskabsskatteloven og fondsbeskatningsloven adgang til at foretage  \r\n\r\n skattepligtig fusion med skattemæssig tilbagevirkende kraft.  \r\n\r\n</P>  \r\n\r\n<P class=\"NormalInd\">  \r\n\r\n Der er endvidere med visse ændringer sket en lovfæstelse af  \r\n\r\n den eksisterende adgang til med skattemæssig tilbagevirkende kraft at  \r\n\r\n foretage  \r\n\r\n en skattepligtig overdragelse af en personligt ejet virksomhed til et  \r\n\r\n nystiftet  \r\n\r\n selskab og tilsvarende at overdrage et selskabs virksomhed til et nystiftet  \r\n\r\n datterselskab. Det er gjort til en betingelse, at ejeren senest 1 måned  \r\n\r\n efter,  \r\n\r\n at stiftelsen har fundet sted, indsender genpart til den skatteansættende  \r\n\r\n myndighed af de dokumenter, der i selskabslovgivningen er foreskrevet  \r\n\r\n udarbejdet i forbindelse med stiftelsen, samt dokumentation for, at selskabet  \r\n\r\n er anmeldt til registrering i Erhvervs- og Selskabsstyrelsen. En tilsvarende  \r\n\r\n regel er indsat i lov om skattefri virksomhedsomdannelse.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 2. Skattepligtig fusion med skattemæssig  \r\n\r\n tilbagevirkende kraft  \r\n\r\n</P>  \r\n\r\n<P class=\"NormalInd\">  \r\n\r\n Med lov nr. 285 af 12. maj 1999 er der i selskabsskatteloven  \r\n\r\n indsat en ny bestemmelse som § 8 A. I §&nbsp;8 A, stk.&nbsp;1, er det  \r\n\r\n fastsat,  \r\n\r\n at fusion har skattemæssig virkning fra det tidspunkt, hvor fusionen er  \r\n\r\n endeligt  \r\n\r\n vedtaget i alle de deltagende selskaber m.v. Dette er i overensstemmelse med  \r\n\r\n det grundlæggende princip i skatteretten om, at de skatteretlige konsekvenser  \r\n\r\n i  \r\n\r\n forbindelse med overdragelse af et aktiv eller en virksomhed indtræder på det  \r\n\r\n tidspunkt, hvor den endelige aftale herom indgås.  \r\n\r\n</P>  \r\n\r\n<P class=\"NormalInd\">  \r\n\r\n Dette princip er fraveget i fusionsskatteloven, hvorefter  \r\n\r\n fusioner, der gennemføres i overensstemmelse med lovens regler (skattefri  \r\n\r\n fusioner), kan gennemføres med tilbagevirkende kraft.  \r\n\r\n</P>  \r\n\r\n<P class=\"NormalInd\">  \r\n\r\n Når der selskabsretligt fusioneres, uden at  \r\n\r\n fusionsskattelovens regler anvendes, foreligger der en skattepligtig fusion.  \r\n\r\n Skattepligtig fusion betragtes skatteretligt som et almindeligt  \r\n\r\n skattepligtigt  \r\n\r\n køb og salg af aktiver og passiver.  \r\n\r\n</P>  \r\n\r\n<P class=\"NormalInd\">  \r\n\r\n Med bestemmelsen i selskabskattelovens §&nbsp;8 A,  \r\n\r\n stk.&nbsp;2, er der givet mulighed for under nogle nærmere angivne  \r\n\r\n betingelser  \r\n\r\n at fravige det almindelige princip, som fastsat i stk.&nbsp;1, og tillægge  \r\n\r\n skattepligtige fusioner virkning for en periode forud for vedtagelsen af  \r\n\r\n disse.  \r\n\r\n</P>  \r\n\r\n<P class=\"NormalInd\">  \r\n\r\n Selskabsskattelovens §&nbsp;8 A omfatter fusioner, der  \r\n\r\n gennemføres i overensstemmelse med de for aktieselskaber gældende regler.  \r\n\r\n Reglerne i aktieselskabslovens kapitel 15 om fusion finder ifølge en række  \r\n\r\n andre love i nærmere bestemte tilfælde tilsvarende anvendelse på de af disse  \r\n\r\n love omfattede retssubjekter. Det gælder eksempelvis anpartsselskaber, fonde  \r\n\r\n og  \r\n\r\n investeringsforeninger, der dermed i de pågældende tilfælde også vil kunne  \r\n\r\n anvende den i §&nbsp;8 A, stk.&nbsp;2, givne mulighed for at gennemføre en  \r\n\r\n fusion med tilbagevirkende kraft, hvis de tillige er omfattet af  \r\n\r\n selskabsskatteloven.  \r\n\r\n</P>  \r\n\r\n<P class=\"NormalInd\">  \r\n\r\n Selskaberne m.v. kan beslutte, at fusionen for disse skal  \r\n\r\n tillægges skattemæssig virkning fra datoen for den i forbindelse med fusionen  \r\n\r\n udarbejdede åbningsbalance for det modtagende selskab, såfremt denne dato er  \r\n\r\n sammenfaldende med skæringsdatoen for det modtagende selskabs regnskabsår.  \r\n\r\n</P>  \r\n\r\n<P class=\"NormalInd\">  \r\n\r\n Efter §&nbsp;8 A, stk.&nbsp;2, er det en betingelse for at  \r\n\r\n tillægge fusionen virkning fra skæringsdatoen, at de deltagende selskaber  \r\n\r\n m.v.  \r\n\r\n senest 6 måneder herefter indsender genpart til den skatteansættende  \r\n\r\n myndighed  \r\n\r\n af de dokumenter, der i selskabslovgivningen er foreskrevet udarbejdet i  \r\n\r\n forbindelse med fusionen, f.eks. fusionsplanen, revideret fælles  \r\n\r\n regnskabsopstilling, åbningsbalance, skriftlig redegørelse for fusionsplanen  \r\n\r\n m.v. Der skal endvidere indsendes dokumentation for, at fusionen er endeligt  \r\n\r\n vedtaget i de deltagende selskaber. Der kan altså højst blive tale om 6  \r\n\r\n måneders tilbagevirkende kraft. Kravet om indsendelse af dokumenter til den  \r\n\r\n skatteansættende myndighed gælder kun for fusioner, der gennemføres med  \r\n\r\n tilbagevirkende kraft.  \r\n\r\n</P>  \r\n\r\n<P class=\"NormalInd\">  \r\n\r\n Den tilbagevirkende kraft indebærer, at den opgørelse over  \r\n\r\n hvilke aktiver og passiver, der overdrages i forbindelse med fusionen og  \r\n\r\n dermed  \r\n\r\n skal medtages i åbningsbalancen for det modtagende selskab, afspejler  \r\n\r\n aktivsammensætningen på en skæringsdato, der kan ligge op til 6 måneder forud  \r\n\r\n for vedtagelsen af fusionen. Tillægges fusionen skattemæssig virkning fra  \r\n\r\n skæringsdatoen, lægges værdien af det indskydende selskab pr. denne dato, som  \r\n\r\n afspejlet i vederlaget for aktierne eller anparterne i det indskydende  \r\n\r\n selskab,  \r\n\r\n til grund ved opgørelsen af det indskydende selskabs afståelsessum samt det  \r\n\r\n modtagende selskabs anskaffelsessum for de overdragne aktiver og passiver, og  \r\n\r\n det modtagende selskab medregner ved indkomstopgørelsen de indtægter og  \r\n\r\n udgifter, som måtte anses for at vedrøre selskabet, såfremt fusionen af  \r\n\r\n selskaberne rent faktisk var sket på skæringsdatoen til værdierne pr. denne  \r\n\r\n dato. Adgangen til i relation til opgørelsen og værdiansættelsen af de  \r\n\r\n overdragne aktiver og passiver og til indkomstopgørelsen at anse  \r\n\r\n overdragelsen  \r\n\r\n for sket pr. skæringsdatoen er indholdet af begrebet skattemæssig  \r\n\r\n tilbagevirkende kraft i den betydning, det benyttes ved fusion, stiftelse og  \r\n\r\n virksomhedsomdannelse. Begrebet kan i overensstemmelse med Landsskatterettens  \r\n\r\n kendelse i TfS 1997, 16, ikke tillægges et videre indhold.  \r\n\r\n</P>  \r\n\r\n<P class=\"NormalInd\">  \r\n\r\n Den tilbagevirkende kraft indebærer således ikke, at de  \r\n\r\n almindelige regler for fastlæggelsen af det skattemæssige erhvervelses- eller  \r\n\r\n afståelsestidspunkt fraviges. I denne relation vil tidspunktet for  \r\n\r\n vedtagelsen  \r\n\r\n af fusionen være afgørende. Erhverver det modtagende selskab en post aktier  \r\n\r\n fra  \r\n\r\n det indskydende selskab, og ønsker selskabet at sælge denne skattefrit, må  \r\n\r\n det  \r\n\r\n således vente i 3 år fra vedtagelsestidspunktet, jf.  \r\n\r\n aktieavancebeskatningslovens  \r\n\r\n §&nbsp;4.  \r\n\r\n</P>  \r\n\r\n<P class=\"NormalInd\">  \r\n\r\n Den tilbagevirkende kraft ændrer heller ikke på hvilke  \r\n\r\n skatteregler, der skal anvendes på en given disposition. Træder der  \r\n\r\n eksempelvis  \r\n\r\n nye regler i kraft med virkning for overdragelser, der foretages efter en  \r\n\r\n given  \r\n\r\n dato mellem skæringsdatoen og tidspunktet for vedtagelsen af fusionen, vil  \r\n\r\n det  \r\n\r\n være det faktiske overdragelsestidspunkt, der er afgørende for hvilket  \r\n\r\n regelsæt, der skal finde anvendelse. Avance og tab, der konstateres ved den  \r\n\r\n overdragelse fra det indskydende til det modtagende selskab, som fusionen  \r\n\r\n indebærer, skal således opgøres efter de regler, der gælder på tidspunktet  \r\n\r\n for  \r\n\r\n vedtagelsen af fusionen. Avancer og tab, som konstateres vedrørende  \r\n\r\n overdragelser, selskaberne hver især har foretaget i perioden fra  \r\n\r\n skæringsdatoen  \r\n\r\n til vedtagelsen, skal ligeledes opgøres efter de regler, der gjaldt på  \r\n\r\n tidspunktet for de pågældende overdragelser. En skærpet avancebeskatning kan  \r\n\r\n således ikke undgås ved at tillægge fusionen tilbagevirkende kraft.  \r\n\r\n</P>  \r\n\r\n<P class=\"NormalInd\">  \r\n\r\n Det er som nævnt værdierne pr. skæringsdatoen, der lægges  \r\n\r\n til grund. Da der er tale om en skattepligtig overdragelse, skal hvert enkelt  \r\n\r\n aktiv ved avanceopgørelsen i det indskydende selskab - der som følge af  \r\n\r\n fusionen i skatteretlig forstand anses for opløst, jf. selskabsskattelovens  \r\n\r\n §&nbsp;5 - anses for afstået for en del af det samlede faktiske vederlag,  \r\n\r\n forstået som værdien af det til aktionærerne i det indskydende selskab ydede  \r\n\r\n vederlag. Vederlaget, som i forhold til aktionærerne behandles som  \r\n\r\n likvidationsprovenu, kan såvel være aktier/anparter i det modtagende selskab  \r\n\r\n som kontanter.  \r\n\r\n</P>  \r\n\r\n<P class=\"NormalInd\">  \r\n\r\n Det faktisk ydede vederlag for de enkelte aktiver vil  \r\n\r\n ligeledes udgøre det modtagende selskabs anskaffelsessummer for aktiverne,  \r\n\r\n hvorpå der eventuelt kan afskrives m.v. Relaterer de løbende indtægter og  \r\n\r\n udgifter, som via den tilbagevirkende kraft ønskes medtaget i det modtagende  \r\n\r\n selskabs indkomstopgørelse, sig til de overtagne aktiver og passiver, skal  \r\n\r\n der  \r\n\r\n være kongruens mellem indtægten/udgiften og anskaffelsessummen, hvilket i  \r\n\r\n §&nbsp;8 A, stk.&nbsp;2, er formuleret på den måde, at det modtagende selskab  \r\n\r\n ved indkomstopgørelsen medregner de indtægter og udgifter, som måtte anses  \r\n\r\n for  \r\n\r\n at vedrøre selskabet, såfremt fusionen af selskaberne rent faktisk var sket  \r\n\r\n på  \r\n\r\n skæringsdatoen til værdierne pr. denne dato. Overtages en fordring på  \r\n\r\n nominelt  \r\n\r\n 100.000 kr., svarende til det indskydende selskabs anskaffelsessum, for  \r\n\r\n 40.000  \r\n\r\n kr., kan det modtagende selskab i tilfælde af, at fordringen ikke indfries,  \r\n\r\n maksimalt fradrage 40.000 kr., uanset at det indskydende selskab, der i dette  \r\n\r\n eksempel forudsættes at anvende realisationsprincippet, ved konstatering af  \r\n\r\n tabet i perioden mellem skæringsdatoen for fusionen og vedtagelsen af denne  \r\n\r\n havde kunnet fradrage et tab på 100.000 kr. Overdrages fordringen som nævnt  \r\n\r\n for  \r\n\r\n 40.000 kr., vil det indskydende selskab i forbindelse hermed have konstateret  \r\n\r\n et tab på 60.000 kr., som så eventuelt indgår i opgørelsen af den  \r\n\r\n skattepligtige indkomst for dette selskabs sidste indkomstår.  \r\n\r\n</P>  \r\n\r\n<P class=\"NormalInd\">  \r\n\r\n Aktionærerne i det indskydende selskab anses for at have  \r\n\r\n afstået deres aktier i dette på tidspunktet for vedtagelsen af fusionen.  \r\n\r\n Erhvervelse af aktier i det modtagende selskab anses ligeledes for at være  \r\n\r\n sket  \r\n\r\n på tidspunktet for vedtagelsen af fusionen. Det i forbindelse med fusionen  \r\n\r\n ydede vederlag kan som nævnt være såvel aktier/anparter i det modtagende  \r\n\r\n selskab som kontanter. Da aktiverne og passiverne i det indskydende selskab  \r\n\r\n anses for overdraget til værdierne pr. skæringsdatoen, betyder dette, at  \r\n\r\n afståelsessummen for aktierne i det indskydende selskab og anskaffelsessummen  \r\n\r\n for aktierne i det modtagende selskab ligeledes afspejler værdierne på dette  \r\n\r\n tidspunkt, idet der for så vidt angår anskaffelsessummen skal tages højde  \r\n\r\n for,  \r\n\r\n at en del af vederlaget eventuelt ydes kontant.  \r\n\r\n</P>  \r\n\r\n<P class=\"NormalInd\">  \r\n\r\n Når et selskab ophører som led i en skattepligtig fusion,  \r\n\r\n ligestilles dette skatteretligt med en likvidation, og de almindelige regler  \r\n\r\n herom finder anvendelse. Ifølge selskabsskattelovens §&nbsp;5, stk.&nbsp;3,  \r\n\r\n skal der inden 1 måned efter opløsningen indsendes en anmeldelse til den  \r\n\r\n kommunale skattemyndighed med opgørelse af indkomsten for det afsluttende  \r\n\r\n indkomstår. I den situation, hvor en fusion gennemføres med tilbagevirkende  \r\n\r\n kraft, løber fristen fra vedtagelsen af fusionen. De almindelige regler i  \r\n\r\n selskabsskatteloven om betaling af skat ved likvidation finder anvendelse på  \r\n\r\n indbetalinger vedrørende det indskydende selskabs afsluttende indkomstår.  \r\n\r\n</P>  \r\n\r\n<P class=\"NormalInd\">  \r\n\r\n Indbetalinger af ordinære acontoskatterater og frivillige  \r\n\r\n indbetalinger, som det indskydende selskab har foretaget vedrørende perioden  \r\n\r\n efter skæringsdatoen, vil indgå ved opgørelsen af det modtagende selskabs  \r\n\r\n indkomstskat for det pågældende indkomstår. Dette er en konsekvens af de  \r\n\r\n selskabsretlige regler om universalsuccession ved fusion, der betyder, at det  \r\n\r\n indskydende selskabs rettigheder og forpligtelser som helhed anses for  \r\n\r\n overgået  \r\n\r\n til det modtagende selskab.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 3. Skattepligtigt indskud af virksomhed i selskab  \r\n\r\n med skattemæssig tilbagevirkende kraft  \r\n\r\n</P>  \r\n\r\n<P class=\"NormalInd\">  \r\n\r\n Det er som nævnt under punkt 2 et grundlæggende princip i  \r\n\r\n skatteretten, at de skatteretlige konsekvenser i forbindelse med stiftelse  \r\n\r\n eller overdragelse indtræder på det tidspunkt, hvor den endelige aftale herom  \r\n\r\n indgås. I selskabsskattelovens §&nbsp;4, stk.&nbsp;1, er det fastsat, at  \r\n\r\n skattepligten for selskaber m.v. indtræder på tidspunktet for stiftelsen.  \r\n\r\n Stiftelsen har fundet sted, når de i dannelse af selskabet m.v. interesserede  \r\n\r\n parter har truffet aftale om stiftelse. Stiftelsesdatoen er for  \r\n\r\n anpartsselskaber den dato, hvor stiftelsesdokumentet underskrives. For  \r\n\r\n aktieselskaber er stiftelsesdatoen den dato, hvor den stiftende  \r\n\r\n generalforsamling beslutter at stifte selskabet. Selskabets første  \r\n\r\n regnskabsperiode løber fra dette tidspunkt. For aktie- og anpartsselskaber er  \r\n\r\n selskabernes skattepligt betinget af, at de registreres, jf.  \r\n\r\n selskabsskattelovens §&nbsp;1, stk.&nbsp;1, nr. 1. Når registreringen har  \r\n\r\n fundet  \r\n\r\n sted, vil selskaberne blive skattepligtige af deres virksomhed fra  \r\n\r\n stiftelsen.  \r\n\r\n</P>  \r\n\r\n<P class=\"NormalInd\">  \r\n\r\n Med lov nr. 285 af 12. maj 1999 er der som en undtagelse til  \r\n\r\n selskabsskattelovens §&nbsp;4, stk.&nbsp;1, i §&nbsp;4, stk.&nbsp;4 og 5,  \r\n\r\n indsat bestemmelser, der ved en skattepligtig overdragelse af en virksomhed  \r\n\r\n til  \r\n\r\n et nystiftet selskab tillader, at skattepligten og dermed også  \r\n\r\n regnskabsperioden for selskabet begynder at løbe fra et tidspunkt, der ligger  \r\n\r\n forud for stiftelsesdatoen. Bestemmelserne erstatter punkt 30 i cirkulære nr.  \r\n\r\n 136 af 7. november 1988 om indkomstbeskatning af aktieselskaber m.v.  \r\n\r\n</P>  \r\n\r\n<P class=\"NormalInd\">  \r\n\r\n Ved en skattepligtig overdragelse af en personligt ejet  \r\n\r\n virksomhed til et nystiftet aktie- eller anpartsselskab, hvori ejeren af  \r\n\r\n virksomheden bliver ejer af samtlige aktier eller anparter, kan ejeren ifølge  \r\n\r\n §&nbsp;4, stk.&nbsp;4 og 5, beslutte, at overdragelsen skal tillægges  \r\n\r\n skattemæssig virkning fra skæringsdatoen for den i forbindelse med stiftelsen  \r\n\r\n udarbejdede åbningsbalance for selskabet, såfremt selskabets regnskabsår  \r\n\r\n løber  \r\n\r\n fra denne dato, og datoen ligger efter udløbet af ejerens sidste normale  \r\n\r\n indkomstår før stiftelsen. Det er dog kun for så vidt angår opgørelsen af  \r\n\r\n aktiver og passiver, værdiansættelsen af disse og indkomstopgørelsen, at  \r\n\r\n overdragelsen anses for at være sket pr. skæringsdatoen.  \r\n\r\n</P>  \r\n\r\n<P class=\"NormalInd\">  \r\n\r\n Tillægges overdragelsen skattemæssig virkning fra  \r\n\r\n skæringsdatoen, lægges handelsværdien af virksomhedens aktiver og passiver  \r\n\r\n pr.  \r\n\r\n denne dato til grund ved opgørelsen af ejerens afståelsessum samt selskabets  \r\n\r\n anskaffelsessum for virksomhedens aktiver og passiver, og selskabet medregner  \r\n\r\n ved  \r\n\r\n indkomstopgørelsen de indtægter og udgifter, som måtte anses for at vedrøre  \r\n\r\n selskabet, såfremt overdragelsen af virksomheden rent faktisk var sket på  \r\n\r\n skæringsdatoen til handelsværdien pr. denne dato. Det er en betingelse for,  \r\n\r\n at  \r\n\r\n overdragelsen kan tillægges skattemæssig tilbagevirkende kraft, at stiftelsen  \r\n\r\n finder sted senest 6 måneder efter den valgte skæringsdato, og at ejeren  \r\n\r\n senest  \r\n\r\n 1 måned efter stiftelsen indsender genpart til den skatteansættende myndighed  \r\n\r\n af de dokumenter, der i selskabslovgivningen er foreskrevet udarbejdet i  \r\n\r\n forbindelse hermed, samt dokumentation for, at selskabet er anmeldt til  \r\n\r\n registrering i Erhvervs- og Selskabsstyrelsen. Skattepligten for selskabet  \r\n\r\n indtræder på den dato, fra hvilken overdragelsen tillægges virkning.  \r\n\r\n</P>  \r\n\r\n<P class=\"NormalInd\">  \r\n\r\n Har virksomheden flere ejere, kan virksomheden under  \r\n\r\n tilsvarende betingelser overdrages med skattemæssig tilbagevirkende kraft,  \r\n\r\n mod  \r\n\r\n at ejerne vederlægges i forhold til deres ejerandele i virksomheden.  \r\n\r\n</P>  \r\n\r\n<P class=\"NormalInd\">  \r\n\r\n Ved et aktie- eller anpartsselskabs skattepligtige  \r\n\r\n overdragelse af en virksomhed til et nystiftet datterselskab, hvori aktie-  \r\n\r\n eller anpartsselskabet bliver ejer af samtlige aktier eller anparter, kan  \r\n\r\n selskabet ligeledes beslutte, at overdragelsen, for så vidt angår opgørelsen  \r\n\r\n og  \r\n\r\n værdiansættelsen af de til datterselskabet overdragne aktiver og passiver og  \r\n\r\n dermed størrelsen af vederlaget til selskabet samt datterselskabets  \r\n\r\n indkomstopgørelse, skal tillægges skattemæssig virkning fra datoen for den i  \r\n\r\n forbindelse med stiftelsen udarbejdede åbningsbalance for datterselskabet  \r\n\r\n</P>  \r\n\r\n<P class=\"NormalInd\">  \r\n\r\n Det er en betingelse for anvendelse af reglen om  \r\n\r\n tilbagevirkende kraft, at der er tale om indskud af en virksomhed. Det er den  \r\n\r\n samlede virksomhed, der skal indskydes. Reglen kan således ikke anvendes til  \r\n\r\n alene at indskyde eksempelvis en post obligationer i et nystiftet selskab.  \r\n\r\n Ejer  \r\n\r\n en person flere virksomheder, for eksempel en vognmandsforretning og en  \r\n\r\n elektronikvirksomhed, kan disse indskydes i hver sit selskab, eller ejeren  \r\n\r\n kan  \r\n\r\n vælge kun at indskyde den ene virksomhed i et selskab.  \r\n\r\n</P>  \r\n\r\n<P class=\"NormalInd\">  \r\n\r\n Det skal kunne ses af stiftelsesdokumentet, at stiftelsen  \r\n\r\n sker med tilbagevirkende kraft. Ifølge aktieselskabslovens §&nbsp;3, jf.  \r\n\r\n §&nbsp;4, og anpartsselskabslovens §&nbsp;4, jf. §&nbsp;5, skal  \r\n\r\n stiftelsesdokumentet indeholde oplysning om, hvilken periode selskabets  \r\n\r\n regnskabsår skal omfatte, og begyndelsesdatoen for selskabets første  \r\n\r\n regnskabsår vil således fremgå heraf. Stiftes selskabet den 1. april 2000, og  \r\n\r\n har ejeren af den personligt ejede virksomhed kalenderårsregnskab, kan  \r\n\r\n skæringsdatoen ikke ligge længere tilbage end den 1. januar 2000, som er den  \r\n\r\n 1.  \r\n\r\n dag efter ejerens sidste normale indkomstår før stiftelsen. Ejerens avance  \r\n\r\n ved  \r\n\r\n salget beskattes i indkomståret 2000.  \r\n\r\n</P>  \r\n\r\n<P class=\"NormalInd\">  \r\n\r\n Bestemmelsen om indsendelse af dokumentation for, at  \r\n\r\n selskabet er anmeldt til registrering i Erhvervs- og Selskabsstyrelsen til  \r\n\r\n skattemyndighederne senest én måned efter stiftelsen, indebærer en tidsmæssig  \r\n\r\n begrænsning i relation til, hvor lang tid efter stiftelsen selskabet efter de  \r\n\r\n selskabsretlige regler kan anmeldes til registrering i Erhvervs- og  \r\n\r\n Selskabsstyrelsen. Stiftes der et aktieselskab, skal selskabet efter de  \r\n\r\n selskabsretlige regler være anmeldt til registrering senest 6 måneder efter  \r\n\r\n stiftelsesdokumentets oprettelse, mens fristen for anpartsselskaber er 8 uger  \r\n\r\n efter, at stiftelsesdokumentet er underskrevet. Overholdes fristerne ikke,  \r\n\r\n bortfalder stiftelsen. Hvis overdragelsen skal tillægges skattemæssig  \r\n\r\n tilbagevirkende kraft i medfør af §&nbsp;4, stk.&nbsp;4 og 5, er fristen  \r\n\r\n imidlertid én måned.  \r\n\r\n</P>  \r\n\r\n<P class=\"NormalInd\">  \r\n\r\n Svarende til de gældende regler skal der være tale om  \r\n\r\n overdragelse til et nystiftet selskab. Overdragelse til et skuffeselskab kan,  \r\n\r\n hvis overdragelsen ønskes tillagt tilbagevirkende kraft, alene ske efter  \r\n\r\n reglerne i lov om skattefri virksomhedsomdannelse. Selve skuffeselskabet kan  \r\n\r\n ikke stiftes med tilbagevirkende kraft, da der ikke på stiftelsestidspunktet  \r\n\r\n er  \r\n\r\n tale om indskud af en virksomhed, så for dette gælder, at selskabet skal være  \r\n\r\n stiftet senest på omdannelsesdatoen, jf. lov om skattefri  \r\n\r\n virksomhedsomdannelse  \r\n\r\n §&nbsp;1, stk.&nbsp;2.  \r\n\r\n</P>  \r\n\r\n<P class=\"NormalInd\">  \r\n\r\n Som det nærmere er beskrevet ovenfor under punkt 2 er  \r\n\r\n tilbagevirkende kraft ikke noget universelt begreb. Grænserne for den  \r\n\r\n skattemæssige tilbagevirkende kraft følger af den praksis, der har udviklet  \r\n\r\n sig, med de præciseringer og udbygninger, som de vedtagne lovbestemmelser  \r\n\r\n indebærer. Besluttes det at tillægge overdragelsen af virksomheden til  \r\n\r\n selskabet tilbagevirkende kraft til en given skæringsdato, betyder det, at  \r\n\r\n virksomheden overdrages til den værdi, en uafhængig køber på denne dato ville  \r\n\r\n give. Den tilbagevirkende kraft indebærer, at opgørelsen over virksomhedens  \r\n\r\n aktiver  \r\n\r\n og passiver, der i forbindelse med stiftelsen overdrages til selskabet og  \r\n\r\n dermed skal medtages i åbningsbalancen for dette, afspejler  \r\n\r\n aktivsammensætningen på en skæringsdato, der kan ligge op til 6 måneder forud  \r\n\r\n for stiftelsen af aktie- eller anpartsselskabet. Selskabet medregner ved  \r\n\r\n indkomstopgørelsen de indtægter og udgifter, som virksomheden har  \r\n\r\n erhvervet/afholdt i perioden fra skæringsdatoen, og som måtte anses for at  \r\n\r\n vedrøre selskabet, såfremt overdragelsen af virksomheden rent faktisk var  \r\n\r\n sket  \r\n\r\n på skæringsdatoen til handelsværdien pr. denne dato. Det under punkt 2  \r\n\r\n anførte  \r\n\r\n om indholdet af begrebet skattemæssig tilbagevirkende kraft finder  \r\n\r\n tilsvarende  \r\n\r\n anvendelse.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 4. Skattefri virksomhedsomdannelse  \r\n\r\n</P>  \r\n\r\n<P class=\"NormalInd\">  \r\n\r\n Fremfor at indskyde sin virksomhed i et nystiftet selskab  \r\n\r\n ved en skattepligtig overdragelse som beskrevet ovenfor kan virksomhedsejeren  \r\n\r\n anvende reglerne i lov om skattefri virksomhedsomdannelse.  \r\n\r\n</P>  \r\n\r\n<P class=\"NormalInd\">  \r\n\r\n Lov om skattefri virksomhedsomdannelse giver mulighed for at  \r\n\r\n omdanne en personligt ejet virksomhed til et selskab med skattemæssig  \r\n\r\n succession, såfremt de i lovens §&nbsp;2 nævnte betingelser er opfyldt. Af  \r\n\r\n §&nbsp;2, stk.&nbsp;1, nr. 6, fremgår, at anvendelse af lovens regler er  \r\n\r\n betinget af, at omdannelsen finder sted senest 6 måneder efter  \r\n\r\n omdannelsesdatoen. Ved omdannelsesdatoen forstås skæringsdatoen for den i  \r\n\r\n forbindelse med stiftelsen udarbejdede åbningsbalance for selskabet. For så  \r\n\r\n vidt angår et aktieselskab, har omdannelsen »fundet sted«, når den  \r\n\r\n konstituerende generalforsamling har vedtaget at stifte selskabet. Hvad angår  \r\n\r\n et anpartsselskab, skal stifteren have underskrevet stiftelsesdokumentet.  \r\n\r\n Anvendes et skuffeselskab, er det tidspunktet for overdragelsen, der er  \r\n\r\n afgørende.  \r\n\r\n</P>  \r\n\r\n<P class=\"NormalInd\">  \r\n\r\n Det er med lov nr. 285 af 12. maj 1999 i forlængelse af  \r\n\r\n 6-måneders reglen fastsat, at ejeren senest 1 måned efter omdannelsen skal  \r\n\r\n indsende genpart til den skatteansættende myndighed af de dokumenter, der i  \r\n\r\n selskabslovgivningen er foreskrevet udarbejdet i forbindelse med omdannelsen,  \r\n\r\n den i lov om skattefri virksomhedsomdannelse §&nbsp;2, stk.&nbsp;3, nævnte  \r\n\r\n opgørelse, en opgørelse over anskaffelsessummen for aktierne opgjort efter  \r\n\r\n lovens §&nbsp;4, stk.&nbsp;2 og 3, samt dokumentation for, at selskabet er  \r\n\r\n anmeldt til registrering i Erhvervs- og Selskabsstyrelsen, eller at  \r\n\r\n overdragelsen til et allerede registreret selskab - et skuffeselskab - har  \r\n\r\n fundet sted.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 5. Ikrafttræden m.v.  \r\n\r\n</P>  \r\n\r\n<P class=\"NormalInd\">  \r\n\r\n Lov nr. 285 af 12. maj 1999 (Fusion, selskabsstiftelse og  \r\n\r\n virksomhedsomdannelse med skattemæssig tilbagevirkende kraft) træder i kraft  \r\n\r\n den 1. juli 1999. Loven har virkning for selskabsstiftelser og  \r\n\r\n virsomhedsomdannelser,  \r\n\r\n der finder sted denne dato eller senere. Bestemmelsen, der tilvejebringer  \r\n\r\n hjemmel til at gennemføre skattepligtige fusioner med tilbagevirkende kraft,  \r\n\r\n har virkning for fusioner, der vedtages den 1. juli 1999 eller senere.  \r\n\r\n</P>  \r\n\r\n<P class=\"NormalInd\">  \r\n\r\n Punkt 30 i cirkulære nr. 136 af 7. november 1988 om  \r\n\r\n indkomstbeskatning af aktieselskaber m.v. ophæves med virkning fra den 1.  \r\n\r\n juli1999.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Skatteministeriet, den 18. juni 1999</I></P>  \r\n\r\n<P CLASS=SIGN1 ALIGN=\"CENTER\">Peter Loft</P>  \r\n\r\n<P CLASS=SIGN2 ALIGN=\"RIGHT\">/K.-H. Ludolph</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/07/1999"
        },
        {
            "displayName": "Accession",
            "displayValue": "C19990009109"
        },
        {
            "displayName": "Entydig dokumentidentifikation",
            "displayValue": "AN000494"
        },
        {
            "displayName": "Dato for førstegangsindlæggelse",
            "displayValue": "08/07/1999"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "91"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "18/06/1999"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 14.99-412-42"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}