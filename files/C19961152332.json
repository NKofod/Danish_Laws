{
    "id": 83165,
    "title": "Meddelelse om politiets vejledning til ofre for forbrydelser (* 1) ",
    "documentTypeId": "720",
    "isSagsforlobPeriodValid": false,
    "shortName": "MED nr 11523 af 06/11/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om politiets vejledning til ofre for  \r\n\r\n forbrydelser (* 1) </H1>  \r\n\r\n<P></P>  \r\n\r\n<BR>  \r\n\r\n<P>Lov om erstatning fra staten til ofre for forbrydelser  \r\n\r\n (offererstatningsloven - lbk nr. 470 af 1.11.1985 som ændret ved lov nr. 366  \r\n\r\n af 18.5.1994) foreskriver i § 10, stk. 3, at politiet skal vejlede skadelidte  \r\n\r\n om retten til at få erstatning efter denne lov. </P>  \r\n\r\n<P>Retsplejelovens § 741 b pålægger politiet at vejlede den forurettede om  \r\n\r\n adgangen til at begære en advokat beskikket efter reglerne i kapitel 66 a.  \r\n\r\n</P>  \r\n\r\n<P>Ved lov nr. 366 af 18.5.1994 er der gennemført ændringer i  \r\n\r\n offererstatningsloven og i retsplejelovens regler om advokatbistand til den  \r\n\r\n forurettede. </P>  \r\n\r\n<P>I offererstatningsloven er der indsat et nyt punktum i § 1, stk. 3, der  \r\n\r\n udvider adgangen til at yde erstatning til at omfatte tilfælde, hvor  \r\n\r\n skadelidte med bopæl i Danmark har været udsat for forbrydelser under den  \r\n\r\n pågældendes erhvervsudøvelse i udlandet. </P>  \r\n\r\n<P>Ved en ændring af retsplejelovens § 741 a, stk. 2, er der skabt mulighed  \r\n\r\n for, at der kan beskikkes en advokat for den forurettede i en sag om  \r\n\r\n overtrædelse af straffelovens § 123 om trusler eller vold m.v. over for  \r\n\r\n vidner. </P>  \r\n\r\n<P>Til opfyldelse af politiets vejledningspligt efter de omtalte to love  \r\n\r\n fastsættes følgende retningslinier: </P>  \r\n\r\n<P> <B> 1. Offererstatningsloven. </B>  </P>  \r\n\r\n<P> <B>1.1.</B> Ved behandling af anmeldelse om straffelovsovertrædelser, der  \r\n\r\n har medført personskade, henledes skadelidtes opmærksomhed på muligheden for  \r\n\r\n at opnå erstatning af statskassen, og at det i almindelighed er en betingelse  \r\n\r\n herfor, at der under en eventuel straffesag mod skadevolderen er nedlagt  \r\n\r\n påstand om erstatning. </P>  \r\n\r\n<P>Samtidig udleveres et ansøgningsskema, og skadelidte gøres bekendt med, at  \r\n\r\n ansøgningen skal indsendes til politimesteren på det sted, hvor anmeldelsen  \r\n\r\n om lovovertrædelsen er indgivet. Skadelidte skal endvidere oplyses om, at  \r\n\r\n Erstatningsnævnet normalt ikke kan behandle en ansøgning, der er indgivet  \r\n\r\n over 2 år efter, at lovovertrædelsen er begået, medmindre der foreligger  \r\n\r\n særlige grunde. </P>  \r\n\r\n<P>Er den sag, som begrunder erstatningskravet, fortsat under behandling hos  \r\n\r\n politiet, anklagemyndigheden eller ved domstolene, skal erstatningssøgende  \r\n\r\n gøres bekendt med, at politiet normalt først videresender ansøgningen til  \r\n\r\n nævnet ved sagens afslutning. </P>  \r\n\r\n<P>Erstatningssøgende gøres endvidere bekendt med, at der kan fremsættes  \r\n\r\n anmodning om forskudsvis udbetaling af erstatning, men at en ansøgning herom  \r\n\r\n kun kan ventes imødekommet i særlige tilfælde. Fremsættes der anmodning om  \r\n\r\n forskudsvis udbetaling af erstatning, fremsender politiet ansøgningen til  \r\n\r\n nævnet, selv om sagen ikke er færdigbehandlet. </P>  \r\n\r\n<P>Er gerningsmanden ikke identificeret indenfor en måned, kan ansøgningen  \r\n\r\n ligeledes indsendes til nævnet. </P>  \r\n\r\n<P>Samme regler gælder ved behandlingen af straffelovsovertrædelser, som har  \r\n\r\n medført døden. </P>  \r\n\r\n<P> <B>1.2.</B> I sager om uagtsomt manddrab eller betydelig legemsskade,  \r\n\r\n forvoldt af motorkøretøjer, hvor skaden vil være dækket af skadevolderens  \r\n\r\n ansvarsforsikring, undlades den under 1.1. beskrevne vejledning. </P>  \r\n\r\n<P> <B>1.3</B> Tingsskade som følge af straffelovsovertrædelser vil ofte være  \r\n\r\n dækket af privat forsikring. Dette gælder f.eks. ved indbrudstyveri,  \r\n\r\n brugstyveri og brandstiftelse. Kan skaden ikke antages at være dækket af  \r\n\r\n forsikring, forholdes om nævnt under 1.1., hvis gerningsmanden falder inden  \r\n\r\n for den persongruppe, der er nævnt i lovens kapitel 2. Det drejer sig f.eks.  \r\n\r\n om personer, der er anbragt i en institution under kriminalforsorgen, i  \r\n\r\n døgninstitution efter bistandsloven eller i institutioner for psykisk  \r\n\r\n afvigende, hvad enten forholdet er begået under ophold i institutionen, eller  \r\n\r\n uden for denne i forbindelse med udgangstilladelse, undvigelse eller ulovligt  \r\n\r\n fravær. </P>  \r\n\r\n<P> <B>1.4.</B> Er den skadelidte forurettet i en sag om vold eller voldtægt  \r\n\r\n m.v., vejledes den pågældende tillige i overensstemmelse med retningslinierne  \r\n\r\n i afsnit 2. </P>  \r\n\r\n<P> <B> 2. Retsplejelovens kapitel 66 a. </B>  </P>  \r\n\r\n<P> <B>2.1.</B> I sager, der vedrører overtrædelse af straffelovens § 119, §  \r\n\r\n 123, § 210, §§ 216-225, § 232, § 237, jf. § 21, §§ 244-246, §§ 249-250, §§  \r\n\r\n 260-262 eller § 288, vejleder politiet den forurettede om adgangen til at  \r\n\r\n begære en advokat beskikket, jf. retsplejelovens §§ 741 a og 741 b. </P>  \r\n\r\n<P>Vejledningen skal gives, inden den forurettede afhøres første gang, og  \r\n\r\n skal gentages i forbindelse med og inden anden afhøring. </P>  \r\n\r\n<P>Det skal af politirapporten fremgå, at den forurettede har modtaget  \r\n\r\n behørig vejledning. </P>  \r\n\r\n<P> <B>2.2.</B> Til personer, der har været udsat for voldtægt, incest  \r\n\r\n (blodskam) eller andet seksuelt overgreb, udleverer politiet ved anmeldelsen  \r\n\r\n Justitsministeriets vejledning, der bl.a. indeholder oplysninger om  \r\n\r\n forurettedes rettigheder. </P>  \r\n\r\n<P> <B>2.3.</B> Hvor der i overensstemmelse med retningslinierne foran i  \r\n\r\n afsnit 2.1. er givet vejledning om forurettedes adgang til at begære en  \r\n\r\n advokat beskikket, men en sådan advokatbeskikkelse ikke er sket, skal  \r\n\r\n politiet, når der indleveres anklageskrift eller retsmødebegæring til retten,  \r\n\r\n skriftligt underrette den forurettede herom. Underretningsskrivelsen til  \r\n\r\n forurettede skal indeholde en opfordring om at tilvejebringe dokumentation  \r\n\r\n for et eventuelt erstatningskrav. </P>  \r\n\r\n<P>RM nr. 4/1990 ophæves. </P>  \r\n\r\n<P>Henning Fode. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Kundgjort i Meddelelser fra Rigsadvokaten. (Medd. nr. 4/96)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19961152332"
        },
        {
            "displayName": "Entydig dokumentidentifikation",
            "displayValue": "CM042544"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "05/07/2004"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11523"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "06/11/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "Rigsadv. j.nr. G 970"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}