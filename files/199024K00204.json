{
    "id": 109813,
    "title": "1990 BTL 204   BETÆNKNING OVER FORSLAG TIL LOV OM ÆNDRING AF REALKREDITLOV (FORLÆNGELSE   AF LØBETIDEN FOR REALKREDITLÅN TIL OM- OG TILBYGNING)    NR L 204 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 204",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 204 </P>  \r\n\r\n<P></P>  \r\n\r\n<P>Betænkning over Forslag til lov om ændring af realkreditlov (Forlængelse  \r\n\r\n af løbetiden for realkreditlån til om- og tilbygning) <BR>  \r\n\r\n Nr L 204 1990-91, 2. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19910524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af boligministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af Det  \r\n\r\n Radikale Venstres medlem) lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Et <I>mindretal</I> (Det Radikale Venstres medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>Ændringsforslag </P>  \r\n\r\n<P>Af <I>boligministeren,</I> tiltrådt af et <I>flertal</I> (udvalget med  \r\n\r\n undtagelse af RV): </P>  \r\n\r\n<P>Til titlen </P>  \r\n\r\n<P> <B>1)</B> Titlen affattes således: </P>  \r\n\r\n<P> <B>&#187;Forslag </B></P>  \r\n\r\n<P> til </P>  \r\n\r\n<P> <B>Lov om ændring af realkreditlov og lov om realkreditlignende lån og  \r\n\r\n andelsboliglån m.v. </B></P>  \r\n\r\n<P> (Forlængelse af løbetiden for lån til om- og tilbygning)&#187;. </P>  \r\n\r\n<P>Ny paragraf </P>  \r\n\r\n<P> <B>2)</B> Efter § 1 indsættes som ny paragraf: </P>  \r\n\r\n<P> <B>&#187;§ 01 </B></P>  \r\n\r\n<P> I lov om realkreditlignende lån og andelsboliglån m.v., jf.  \r\n\r\n lovbekendtgørelse nr. 535 af 8. september 1988, som senest ændret ved § 2 i  \r\n\r\n lov nr. 254 af 24. april 1991, foretages følgende ændringer: </P>  \r\n\r\n<P> <B>1.</B>  <I>§ 5, nr. 1,</I> affattes således: </P>  \r\n\r\n<P>&#187;1) 30 år for lån til opførelse af ejendomme til helårsbeboelse enten  \r\n\r\n til brug for ejeren eller opført med salg for øje, ejerskifte og  \r\n\r\n vedligeholdelse, opretning samt om- og tilbygning af ejendomme til  \r\n\r\n helårsbeboelse til brug for ejeren.&#171; </P>  \r\n\r\n<P> <B>2.</B>  <I>§ 5, nr. 2</I> og <I>4,</I> ophæves. </P>  \r\n\r\n<P>Nr. 3 bliver herefter nr. 2, og nr. 5 og 6 bliver nr. 3 og 4.' </P>  \r\n\r\n<P>Bemærkninger </P>  \r\n\r\n<P>Til nr. 1 og 2 </P>  \r\n\r\n<P>Det foreslås, at en forlængelse af løbetiden for om- og tilbygningslån i  \r\n\r\n ejerboliger til helårsbeboelser fra 20 til 30 år også skal gælde for lån  \r\n\r\n efter lov om realkreditlignende lån og andelsboliglån m.v. Der henvises til  \r\n\r\n bemærkningerne til lovforslagets § 1. </P>  \r\n\r\n<P> <I>Baadsgaard (S)</I> fmd. <I>Pia Gjellerup (S) Lissa Mathiasen (S) Jørn  \r\n\r\n Pedersen (S) Grete Schødts (S) Else Marie Mortensen (S) Holger K. Nielsen  \r\n\r\n (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  \r\n\r\n Møller (KF) Mejdahl (V) Bodil Thrane (V) Kirsten Jacobsen (FP)</I> nfmd.  \r\n\r\n<I>Jørgen Estrup (RV) Lysholm Christensen (KRF) </I>  </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i 2 møder og har herunder stillet  \r\n\r\n spørgsmål til boligministeren og økonomiministeren, som disse har besvaret  \r\n\r\n henholdsvis skriftligt og mundtligt. Et af udvalgets spørgsmål og  \r\n\r\n boligministerens besvarelse heraf optrykkes som bilag til  \r\n\r\n tillægsbetænkningen. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Centrum-Demokraternes og Kristeligt Folkepartis medlemmer af  \r\n\r\n udvalget) lovforslaget til <I>vedtagelse</I> i den affattelse, hvori det  \r\n\r\n foreligger efter 2. behandling. </P>  \r\n\r\n<P>Et <I>andet mindretal</I> (Socialdemokratiets medlemmer af udvalget)  \r\n\r\n indstiller lovforslaget til <I>vedtagelse.</I> Mindretallet vil redegøre for  \r\n\r\n sin stilling til det stillede ændringsforslag ved 3. behandling. </P>  \r\n\r\n<P>Et <I>tredje mindretal</I> (Socialistisk Folkepartis medlemmer af  \r\n\r\n udvalget) indstiller lovforslaget til <I>vedtagelse.</I> Mindretallet vil  \r\n\r\n redegøre for sin stilling til det stillede ændringsforslag ved 3. behandling.  \r\n\r\n</P>  \r\n\r\n<P>Et <I>fjerde mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med det stillede  \r\n\r\n ændringsforslag. </P>  \r\n\r\n<P>Et <I>femte mindretal</I> (Det Radikale Venstres medlem af udvalget)  \r\n\r\n indstiller lovforslaget til <I>vedtagelse.</I> Mindretallet vil redegøre for  \r\n\r\n sin stilling til det stillede ændringsforslag ved 3. behandling. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (FP): </P>  \r\n\r\n<P>Til § 1 </P>  \r\n\r\n<P> <B>1)</B> Efter den foreslåede ændring, der bliver nr. 1, indsættes som  \r\n\r\n nyt nummer: </P>  \r\n\r\n<P> <B>&#187;01.</B> I <I>§ 26</I> indsættes efter stk. 4 som nyt stykke:  \r\n\r\n</P>  \r\n\r\n<P> <I>&#187;Stk. 5.</I> I forbindelse med ydelse af lån efter stk. 4 kan der  \r\n\r\n ydes lån til hel eller delvis indfrielse af eksisterende realkreditlån og  \r\n\r\n realkreditlignende lån inden for en lånegrænse på 80 pct. Summen af ydelsen  \r\n\r\n på lån efter 1. pkt. og lån efter stk. 4 skal mindst svare til ydelsen på de  \r\n\r\n indfriede lån. Den maksimale løbetid er 30 år.&#171; </P>  \r\n\r\n<P>Stk. 5 og 6 bliver herefter stk. 6 og 7.' </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget vil bevirke, at der ved om- og tilbygning gives ret til  \r\n\r\n at omprioritere også eksisterende lån. Det betyder, at den samlede ydelse  \r\n\r\n ikke behøver at stige på grund af ombygning. Det vil også betyde, at om- og  \r\n\r\n tilbygningsarbejde, der ellers ikke ville være iværksat på grund af for stor  \r\n\r\n samlet ydelse, alligevel kan gennemføres. Dette vil give øget beskæftigelse  \r\n\r\n og ikke påføre det offentlige nogen udgift. </P>  \r\n\r\n<P> <I>Baadsgaard (S)</I> fmd. <I>Pia Gjellerup (S) Lissa Mathiasen (S) Jørn  \r\n\r\n Pedersen (S) Grete Schødts (S) Else Marie Mortensen (S) Holger K. Nielsen  \r\n\r\n (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  \r\n\r\n Møller (KF) Mejdahl (V) Bodil Thrane (V) Kirsten Jacobsen (FP)</I> nfmd.  \r\n\r\n<I>Jørgen Estrup (RV) Lysholm Christensen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til boligministeren og dennes svar herpå </P>  \r\n\r\n<P>  <I>Spørgsmål 2: </I></P>  \r\n\r\n<P> Ministerens kommentarer (herunder økonomiministerens vurdering) udbedes  \r\n\r\n til det af Fremskridtspartiet i udkast til tillægsbetænkning stillede  \r\n\r\n ændringsforslag. </P>  \r\n\r\n<P> <I>Svar: </I></P>  \r\n\r\n<P> Der henvises til vedlagte notat af 28. maj 1991 fra Økonomiministeriet.  \r\n\r\n Jeg kan henholde mig hertil. </P>  \r\n\r\n<P>ØKONOMIMINISTERIET </P>  \r\n\r\n<P> <B>Supplerende bemærkninger til forslaget om at tillade omprioritering i  \r\n\r\n forbindelse med ombygningsarbejder </B></P>  \r\n\r\n<P> 1. Gennemførelse af forslaget vil være et brud med den  \r\n\r\n opsparingsfremmende politik og forringe betalingsbalancen. </P>  \r\n\r\n<P>Hensynet til beskæftigelsen i byggesektoren er varetaget af  \r\n\r\n tilskudsordningen og den generelle løbetidsforlængelse for ombygningslån.  \r\n\r\n</P>  \r\n\r\n<P>2. Det er samtidig et væsentligt argument mod den foreslåede  \r\n\r\n omprioriteringsordning, at det er <I>tilfældigt,</I> hvem der kan udnytte  \r\n\r\n den. De, der med størst fordel kan udnytte ordningen, vil være husstande, der  \r\n\r\n har siddet fra omkring 10 år i deres ejerbolig, men som på den anden side  \r\n\r\n ikke har siddet der så længe, at de har betalt lånene ud. De vil nemlig være  \r\n\r\n i den situation, at afdragene (på annuitetslånene, der jo inden 1987 udgjorde  \r\n\r\n hele lånebeløbet) begynder at blive mærkbare. </P>  \r\n\r\n<P>Derimod kan husejere, der har betalt hele lånet ud, ikke komme i  \r\n\r\n betragtning ifølge forslagets ordlyd. </P>  \r\n\r\n<P>Forholdsvis nyetablerede husejere vil ikke kunne udnytte ordningen ret  \r\n\r\n meget, da deres afdrag endnu er relativt små. </P>  \r\n\r\n<P>3. Forslaget må forstås på den måde, at afdragene på det oprindelige lån  \r\n\r\n (så vidt muligt) skal nedsættes svarende til første års ydelse (renter plus  \r\n\r\n afdrag) på det nye lån. Herved holdes den samlede ydelse på det nye og det  \r\n\r\n oprindelige lån (så vidt det er muligt) konstant første år. </P>  \r\n\r\n<P>Det er imidlertid et problem, hvordan &#187;uændret ydelse&#171; skal  \r\n\r\n<I>fortolkes.</I> Er det brutto- eller nettoydelsen? (Ydelsen før,  \r\n\r\n henholdsvis efter skat). </P>  \r\n\r\n<P>Hvis det er <I>brutto</I> ydelsen, der holdes konstant, vil nettoydelsen  \r\n\r\n<I>falde.</I> Det skyldes, at en større del af den uændrede ydelse nu består  \r\n\r\n af renter (på det nye lån), der jo - i modsætning til afdrag - er  \r\n\r\n fradragsberettigede. Herved sker der en særlig stor reduktion af opsparingen  \r\n\r\n og en særlig stor belastning af de offentlige budgetter (i form af mindre  \r\n\r\n indtægter fra den personlige indkomstbeskatning). </P>  \r\n\r\n<P>Hvis det er <I>netto</I> ydelsen, der skal være konstant, bliver  \r\n\r\n opsparingsreduktionen og belastningen af de offentlige budgetter mindre (men  \r\n\r\n der vil stadig kunne være tale om en ret betydelig effekt). Hvis det er denne  \r\n\r\n fortolkning, der lægges til grund, vil ordningen imidlertid være forbundet  \r\n\r\n med administrative problemer. Kreditforeningerne skal i så fald i hver enkelt  \r\n\r\n lånesag beregne den individuelle ændring i ydelsen efter skat (første år).  \r\n\r\n Det vil være en hidtil uset administrativ procedure i forbindelse med  \r\n\r\n optagelse af realkreditlån. </P>  \r\n\r\n<P>4. Ved vurdering af den betalingsbalanceforringende virkning af en  \r\n\r\n gennemførelse af forslaget kan man forestille sig to tilfælde: </P>  \r\n\r\n<P>(1) Ombygningsarbejdet ville være blevet udført under alle omstændigheder.  \r\n\r\n</P>  \r\n\r\n<P>(2) Det er omprioriteringsadgangen, der medfører, at forbedringsarbejdet  \r\n\r\n gennemføres. </P>  \r\n\r\n<P>I tilfælde (1) må det antages, at afdragsreduktionen omsættes i privat  \r\n\r\n forbrug (ellers ville boligejeren ikke benytte sig af  \r\n\r\n omprioriteringsadgangen) og dermed en betalingsbalanceforringelse. </P>  \r\n\r\n<P>I tilfælde (2) sker betalingsbalancebelastningen ved, at investeringerne  \r\n\r\n forøges, samtidig med at der oven i købet sker en umiddelbar formindskelse af  \r\n\r\n opsparingen i de første år. </P>  \r\n\r\n<P>I begge tilfælde bliver - som omtalt ovenfor - den opsparingsreducerende  \r\n\r\n og betalingsbalanceforringende virkning størst, hvis forslaget fortolkes på  \r\n\r\n den måde, at det er <I>brutto</I> ydelsen, der skal holdes uændret. </P>  \r\n\r\n<P>5. Der kan - som anført i svaret på spm. 1 til L 204 - imidlertid ikke  \r\n\r\n gives en præcis kvantitativ vurdering af forslagets virkninger. Efter  \r\n\r\n omstændighederne kan der ske en kraftig stigning i efterspørgslen efter  \r\n\r\n realkreditlån til ombygningsarbejder. </P>  \r\n\r\n<P>Der er udsigt til gradvis forbedret konjunktur og lavere rente. Hertil  \r\n\r\n kommer, at ombygningsarbejder i de kommende to år vil blive stimuleret af  \r\n\r\n tilskudsordningen og løbetidsforlængelsen. Forslaget vil derfor kunne give  \r\n\r\n anledning til en ganske kraftig virkning i form af udskydelse af afdrag. </P>  \r\n\r\n<P>For at antyde potentialet i efterspørgslen efter realkreditlån til  \r\n\r\n ombygning m.v. kan nævnes, at de samlede udlån til dette formål steg fra 3,3  \r\n\r\n mia. kr. i 1982 til 12,7 mia. kr. i 1985 under højkonjunkturen. Siden er  \r\n\r\n udlånene faldet kraftigt som følge af konjunkturafmatning, skattereform,  \r\n\r\n kartoffelkur samt dokumentationskrav, og de udgjorde kun 1,1 mia. kr. i 1990.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/07/1991"
        },
        {
            "displayName": "Accession",
            "displayValue": "199024K00204"
        },
        {
            "displayName": "Entydig dokumentidentifikation",
            "displayValue": "CL002950"
        },
        {
            "displayName": "Dato for førstegangsindlæggelse",
            "displayValue": "10/07/1991"
        },
        {
            "displayName": "Dato for indlæggelse",
            "displayValue": "10/07/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "204"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}