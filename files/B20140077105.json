{
    "id": 163073,
    "title": "Bekendtgørelse om repræsentanter i forbindelse med obligationsudstedelser",
    "documentTypeId": "60",
    "isSagsforlobPeriodValid": true,
    "shortName": "BEK nr 771 af 26/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om repræsentanter i forbindelse med obligationsudstedelser</p>\r\n<p class=\"Indledning2\">I medfør af § 4 b, stk. 4, og § 93, stk. 4, i lov om værdipapirhandel m.v., jf. lovbekendtgørelse nr. 227 af 11. marts 2014, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på repræsentanter i forbindelse med obligationsudstedelser, hvor repræsentanten registreres i Finanstilsynets register for repræsentanter i henhold til § 4 b, stk. 1, i lov om værdipapirhandel m.v.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Indhold i registeret</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Finanstilsynet registrerer følgende oplysninger i det offentlige register over repræsentanter i forbindelse med obligationsudstedelser:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Repræsentantens navn.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Repræsentantens CVR-nr. eller tilsvarende identifikationsnummer for udenlandske selskaber.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Repræsentantens adresse.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Udsteders navn.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> Udsteders CVR-nr. eller tilsvarende identifikationsnummer for udenlandske selskaber.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> Hvilke udstedelser repræsentanten er tilknyttet ved angivelse af ISIN-kode eller, hvis udstedelsen ikke har en ISIN-kode, anden entydig identifikation af udstedelsen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> Udstedelsens størrelse.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num8\">8)</span> Udstedelsens valuta.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num9\">9)</span> Udstedelsens udløbsdato.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num10\">10)</span> Eventuel tilknytning til refinansieringstransaktion.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num11\">11)</span> Hvorvidt repræsentanten har forhold eller forbindelser til udstederen, jf. § 4 e i lov om værdipapirhandel m.v.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Anmeldelse</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> En anmeldelse skal indeholde følgende:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Finanstilsynets anmeldelsesblanket eller standardanmeldelsesformular, der på forhånd er godkendt af Finanstilsynet, for registrering af repræsentanter i forbindelse med obligationsudstedelser. Anmeldelsesblanketten eller standardanmeldelsesformularen skal være underskrevet af både repræsentanten og den part, der har udpeget repræsentanten.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> En redegørelse for at tilknytningskravet i § 4 a, stk. 1, i lov om værdipapirhandel m.v. er opfyldt. Redegørelse kan f.eks. ske ved henvisning til prospekt, udbudsdokument, obligationsvilkår eller eventuel tilknyttet aftale.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Dokumentation for, at repræsentanten er et kapitalselskab eller et udenlandsk selskab med en tilsvarende selskabsform, f.eks. i form af vedtægter eller udskrift fra hjemlandets selskabsregister.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Dokumentation for repræsentantens hjemsted, f.eks. i form af vedtægter eller udskrift fra hjemlandets selskabsregister.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> Obligationsvilkår eller tilknyttet aftale, hvoraf det fremgår, at</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk1_Num5_Lita\">a)</span> repræsentanten er udpeget som repræsentant i henhold til dansk ret, og</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk1_Num5_Litb\">b)</span> det er fastlagt, hvordan repræsentanten kan udskiftes og hvordan en eventuel ny repræsentant udpeges i forbindelse med repræsentantens konkurs.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Hvis dokumenterne nævnt i stk. 1, nr. 2 og 5 ikke foreligger i endelig form, kan der indsendes udkast.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Ved en tilknyttet aftale forstås en aftale, der regulerer repræsentantens pligter, som indgås mellem udstederen og repræsentanten.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Hvis udfyldelsen af Finanstilsynets anmeldelsesblanket eller standardanmeldelsesformularen, jf. stk. 1, delvis sker ved henvisning til dokumenterne nævnt i stk. 1, nr. 2 og 5, skal der angives en præcis henvisning til, hvor de påkrævede oplysninger kan findes.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Som dokumentation for, at obligationerne er udstedt, jf. § 4 b, stk. 3, i lov om værdipapirhandel m.v., indsendes bekræftelse på udstedelse fra værdipapircentral eller anden behørig dokumentation for udstedelsen.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> En repræsentant kan anmode om, at Finanstilsynet opbevarer repræsentantens stamoplysninger, således at der ved anmodning om registrering som repræsentant på en ny udstedelse alene skal indsendes oplysninger og dokumenter i medfør af stk. 1, nr. 1, 2 og 5. Denne bestemmelse gælder ikke, hvis der er sket ændringer i repræsentantens stamoplysninger og i de oplysninger og dokumenter, der er indsendt i medfør af stk. 1, nr. 3 eller 4.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Ændringer</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ved ændringer i de registrerede oplysninger, herunder ved udpegning af ny repræsentant og ved indfrielse af den udstedelse repræsentanten er tilknyttet, skal repræsentanten indsende meddelelse herom til Finanstilsynet senest 15 hverdage efter ændringen er indtrådt.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Hvis der sker udskiftning af repræsentanten, er den nye repræsentant ansvarlig for, at meddelelse om udskiftningen indsendes til Finanstilsynet.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Hvis ændringen betyder, at der ikke længere er udpeget en repræsentant, er udsteder ansvarlig for, at meddelelse herom indsendes til Finanstilsynet.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Straffebestemmelser</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5</span> Overtrædelse af §§ 3 og 4 straffes med bøde.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Ikrafttræden</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 1. juli 2014.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 26. juni 2014</p><p class=\"Sign1\" align=\"center\">Ulrik Nødgaard</p><p class=\"Sign2\" align=\"right\">/ Thomas Broeng Jørgensen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2014"
        },
        {
            "displayName": "Accession",
            "displayValue": "B20140077105"
        },
        {
            "displayName": "Entydig dokumentidentifikation",
            "displayValue": "BP000908"
        },
        {
            "displayName": "Dato for førstegangsindlæggelse",
            "displayValue": "27/06/2014"
        },
        {
            "displayName": "Dato for indlæggelse",
            "displayValue": "27/06/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "771"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "26/06/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Finanstilsynet, j.nr. 1912-0019"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}