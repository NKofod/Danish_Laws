{
    "id": 107767,
    "title": "1988 BTL 230   BETÆNKNING OVER FORSLAG TIL LOV OM ÆNDRING AF LOV OM   BENZINFORHANDLERKONTRAKTER    NR L 230 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 230",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 230 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om  \r\n\r\n benzinforhandlerkontrakter <BR>  \r\n\r\n Nr L 230 1988-89, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19890523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren, som denne dels har besvaret </P>  \r\n\r\n<P>skriftligt, dels forventes senere at ville besvare. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Centralforeningen af Benzinforhandlere i Danmark, </P>  \r\n\r\n<P>Dansk Shell, A/S, </P>  \r\n\r\n<P>Oliebranchens Fællesrepræsentation, </P>  \r\n\r\n<P>Statoil og </P>  \r\n\r\n<P>Texaco A/S. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse uændret. </I></P>  \r\n\r\n<P>Et andet mindretal (Det Konservative Folkepartis, Venstres og Det Radikale  \r\n\r\n Venstres medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling, men vil stemme for de stillede  \r\n\r\n ændringsforslag. </P>  \r\n\r\n<P>Mindretallet bemærker, at lovforslaget ikke er af hastende karakter, også  \r\n\r\n i betragtning af det oplyste om indkomstforholdene for forpagtere af  \r\n\r\n benzinstationer. </P>  \r\n\r\n<P>Udvalget har endvidere stillet en række endnu ikke besvarede spørgsmål til  \r\n\r\n justitsministeren om forhold, som det er vigtigt at få belyst, inden der  \r\n\r\n tages stilling til lovforslaget, bl.a. om lovforslagets EF-retlige  \r\n\r\n konsekvenser. </P>  \r\n\r\n<P>Hertil kommer, at en stillingtagen til de foreslåede ændringer har nær  \r\n\r\n sammenhæng med den eventuelle vedtagelse af industriministerens forslag til  \r\n\r\n konkurrencelov. </P>  \r\n\r\n<P>Lovforslaget bør derfor ikke gennemføres i indeværende folketingsår. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n støtter lovforslaget, men vil ved 2. behandling redegøre for sin stilling til  \r\n\r\n de stillede ændringsforslag. </P>  \r\n\r\n<P>Et <I>fjerde mindretal</I> (Centrum-Demokraternes medlem af udvalget)  \r\n\r\n indstiller de stillede ændringsforslag til vedtagelse, men vil først ved 3.  \r\n\r\n behandling redegøre for sin stilling til lovforslaget som helhed. </P>  \r\n\r\n<P>Et <I>femte mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (CD), tiltrådt af et <I>mindretal</I> (KF, V, RV og  \r\n\r\n KRF): </P>  \r\n\r\n<P>Til § 1 </P>  \r\n\r\n<P>1) I den under <I>nr. 3</I> foreslåede <I>§ 3 a</I> affattes <I>stk. 1</I>  \r\n\r\n således: </P>  \r\n\r\n<P>&#187;Forpagtningskontrakter, der indgås mellem en leverandør af  \r\n\r\n motorbrændstoffer og en forhandler, der har forpagtet leverandørens ejendom,  \r\n\r\n kan fra leverandørens (bortforpagterens) side efter en gensidig prøvetid på 6  \r\n\r\n måneder tidligst opsiges med 1 års varsel. I prøvetiden kan begge parter  \r\n\r\n opsige kontrakten med 3 måneders varsel til en hvilken som helst dato.&#171;  \r\n\r\n</P>  \r\n\r\n<P>2) I den under <I>nr. 3</I> foreslåede <I>§ 3 a</I> udgår <I>stk. 3.  \r\n\r\n</I></P>  \r\n\r\n<P>3) I den under <I>nr. 3</I> foreslåede <I>§ 3 a</I> udgår i <I>stk. 4, 1.  \r\n\r\n pkt.,</I> ordene &#187;som forpagteren har anskaffet i  \r\n\r\n forpagtningstiden&#171;, og i stedet indsættes: &#187;som forpagteren efter  \r\n\r\n aftale med bortforpagteren har anskaffet i forpagtningsperioden&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Det må være rimeligt, at såvel forpagter som bortforpagter skal have  \r\n\r\n mulighed for at vurdere, om samarbejdet forløber tilfredsstillende, og at  \r\n\r\n begge parter derfor starter med en gensidig prøvetid på 6 måneder, inden for  \r\n\r\n hvilken begge parter kan opsige kontrakten med 3 måneders varsel til en  \r\n\r\n hvilken som helst dato. </P>  \r\n\r\n<P>Til nr. 2 </P>  \r\n\r\n<P>Et forpagteranlægs omsætning kan kun i mindre omfang påvirkes af  \r\n\r\n forpagteren. Bortforpagterens investeringer i grund (beliggenhed), bygninger,  \r\n\r\n materiel, inventar og markedsføring har afgørende betydning for omsætningen.  \r\n\r\n Endelig udgør betalinger med kundekort op til ca. 40 pct. af  \r\n\r\n benzinomsætningen og op til 70 pct. af dieselomsætningen. Eventuel betaling  \r\n\r\n af goodwill ville blive pålagt en ny forpagter. </P>  \r\n\r\n<P>Til nr. 3 </P>  \r\n\r\n<P>Det skal præciseres i lovforslaget, at bortforpagteren udelukkende kan  \r\n\r\n forpligtes til at tilbagekøbe materiel, begge parter har aftalt skal  \r\n\r\n anskaffes. I modsat fald kan en forpagter i princippet anskaffe  \r\n\r\n uhensigtsmæssigt materiel i bevidsthed om, at bortforpagteren skal overtage  \r\n\r\n dette ved ophør af kontrakten. </P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  \r\n\r\n (RV) Nør Christensen (CD) Inger Stilling Pedersen (KRF) Erling Christensen  \r\n\r\n (S) Ole Espersen (S) Søren Hansen (S) Tove Lindbo Larsen (S) Lissa Mathiasen  \r\n\r\n (S) Carsten Andersen (SF) </I></P>  \r\n\r\n<P>Leif Hermann (SF) Ebba Strange (SF) nfmd. </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Fremskridtspartiets og Kristeligt Folkepartis medlemmer af  \r\n\r\n udvalget) lovforslaget til <I>vedtagelse</I> med det stillede  \r\n\r\n ændringsforslag. </P>  \r\n\r\n<P>Et <I>mindretal</I> (Det Konservative Folkepartis, Venstres, Det Radikale  \r\n\r\n Venstres og Centrum-Demokraternes medlemmer af udvalget) vil ved 3.  \r\n\r\n behandling redegøre for sin stilling til lovforslaget og det stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF, FP og  \r\n\r\n KRF): </P>  \r\n\r\n<P>Til § 1 </P>  \r\n\r\n<P>1) I den under <I>nr. 3</I> foreslåede <I>§ 3 a</I> udgår i <I>stk. 4, 1.  \r\n\r\n pkt.,</I> ordene &#187;som forpagteren har anskaffet i  \r\n\r\n forpagtningstiden&#171;, og i stedet indsættes: &#187;som forpagteren som led  \r\n\r\n i normal forretningsdrift har anskaffet i forpagtningsperioden&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Hensigten med ændringsforslaget er at præcisere, at forpagteren kun er  \r\n\r\n forpligtet til at tilbagekøbe materiel, som bortforpagteren har anskaffet som  \r\n\r\n led i normal forretningsdrift i forpagtningsperioden. </P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  \r\n\r\n (RV) Nør Christensen (CD) Inger Stilling Pedersen (KRF) Erling Christensen  \r\n\r\n (S) Ole Espersen (S) Søren Hansen (S) Tove Lindbo Larsen (S) Lissa Mathiasen  \r\n\r\n (S) Carsten Andersen (SF) Leif Hermann (SF) Ebba Strange (SF)</I> nfmd. <I>  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/07/1989"
        },
        {
            "displayName": "Accession",
            "displayValue": "198814K00230"
        },
        {
            "displayName": "Entydig dokumentidentifikation",
            "displayValue": "CL004115"
        },
        {
            "displayName": "Dato for førstegangsindlæggelse",
            "displayValue": "13/07/1989"
        },
        {
            "displayName": "Dato for indlæggelse",
            "displayValue": "13/07/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "230"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}