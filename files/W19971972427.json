{
    "id": 40810,
    "title": "Pension og hjerte transplantation - Af fuldmægtig Birgitte Guldbrandsen (* 1) Kommentaren verører følgende ertsforskrifter: R LBK nr 612 af 24/06/1996 14 og § 15 Lov om social pension (Pensionsloven) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19724 af 31/10/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen har på principielt møde behandlet to sager om  \r\n\r\n førtidspension til personer, der har gennemgået en hjertetransplantation.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Pension og hjerte transplantation - Af  \r\n\r\n fuldmægtig Birgitte Guldbrandsen (* 1) Kommentaren verører følgende  \r\n\r\n ertsforskrifter: R LBK nr 612 af 24/06/1996 14 og § 15 Lov om social pension  \r\n\r\n (Pensionsloven) </H1>  \r\n\r\n<P></P>  \r\n\r\n<P>Forud for det principielle møde indhentede Ankestyrelsen en generel  \r\n\r\n vurdering fra en ekstern specialist i medicinske hjertesygdomme.  \r\n\r\n Ankestyrelsen bad i denne forbindelse om hjertespecialistens vurdering af  \r\n\r\n hvilke helbredsmæssige aspekter man skal være opmærksom på i relation til  \r\n\r\n sager om hjertetransplantation, herunder hvilke undersøgelser der skal  \r\n\r\n foretages efter operationen samt hvor lang tid der går efter en  \r\n\r\n transplantation før tilstanden er stationær. Ankestyrelsen ønskede desuden  \r\n\r\n oplyst, hvilke bivirkninger der kan være af den medicin der gives efter  \r\n\r\n transplantation. </P>  \r\n\r\n<P>Hjertespecialisten oplyste, at der er store individuelle forskelle på  \r\n\r\n forløbet. Først og fremmest kan der være komplikationer eller dårlig accept  \r\n\r\n hos modtager af det implanterede hjerte. Generelt er det dog sådan, at  \r\n\r\n halvdelen af alle hjertetransplanterede har kunnet vende tilbage til  \r\n\r\n hidtidigt erhverv. Det viser sig, at det er de yngre som klarer sig bedst.  \r\n\r\n</P>  \r\n\r\n<P>Generelt vil det være således, at hjertefunktionen er udmærket bedømt ud  \r\n\r\n fra venstre ventrikels pumpefunktion, hvor begrænsningen dog især ligger på  \r\n\r\n nedsat diastolisk funktion. </P>  \r\n\r\n<P>Patienterne bør vurderes ud fra almindelig klinisk undersøgelse, der  \r\n\r\n udføres bl.a. arbejdstest, lungefunktionsundersøgelse,  \r\n\r\n nyrefunktionsundersøgelser samt kontrol af blodtryk. </P>  \r\n\r\n<P>Den vigtigste årsag til at patienterne er arbejdshæmmede ligger i  \r\n\r\n komplikationer til behandlingen. Generelt vurderes det, at bivirkningerne  \r\n\r\n især er udtalt i de første måneder efter operationen, og patienterne klager  \r\n\r\n oftest over kvalme, opkastning og almindelig træthed. Efter ca. 1 år plejer  \r\n\r\n disse gener dog at blive mindre eller minimale, og den værste prognostiske  \r\n\r\n markør er nok den sekundære nyrepåvirkning. </P>  \r\n\r\n<P>Arbejde i infektionsrisikable erhverv frarådes. Derudover er der ingen  \r\n\r\n begrænsninger i erhverv og fysisk aktivitet, og patienterne tillades at gå  \r\n\r\n til grænsen af fysisk formåen. Dog frarådes arbejde med meget hård fysisk  \r\n\r\n belastning. </P>  \r\n\r\n<P>I det første halve år efter transplantationen må patienten anses for  \r\n\r\n totalt uarbejdsdygtig især på grund af de mange indlæggelser til kontrol.  \r\n\r\n Efter 1 år må man regne med, at tilstanden vil være stationær over en rimelig  \r\n\r\n lang tid. </P>  \r\n\r\n<P>Ankestyrelsens afgørelse </P>  \r\n\r\n<P>På baggrund af denne udtalelse fra den eksterne hjertespecialist samt  \r\n\r\n diskussion på møde fastslog Ankestyrelsen nogle retningslinier. </P>  \r\n\r\n<P>I perioden indtil en hjertetransplantation foretages, skal der foretages  \r\n\r\n en konkret vurdering i hver enkelt sag ud fra sædvanlig praksis om  \r\n\r\n tilkendelse af førtidspension på grund af hjertelidelser. Er der tale om en  \r\n\r\n svært nedsat hjertefunktion kan der eksempelvis tilkendes højeste  \r\n\r\n førtidspension, indtil det bliver muligt at udføre en hjertetransplantation.  \r\n\r\n</P>  \r\n\r\n<P>Når ansøger har gennemgået en hjertetransplantation, skal sagen optages  \r\n\r\n til fornyet vurdering. </P>  \r\n\r\n<P>Som ved sager om nyretransplantation skal en eventuel frakendelse af  \r\n\r\n pensionen efter en vellykket transplantation først ske efter en rimelig tid  \r\n\r\n og efter grundige undersøgelser. En rimelig tid i denne forbindelse er ca. 1  \r\n\r\n år. Der kan efter en konkret vurdering være behov for, at der går længere tid  \r\n\r\n inden sagen vurderes påny. </P>  \r\n\r\n<P>Når der efter transplantationen skal tages stilling til  \r\n\r\n pensionsberettigelsen vil det som udgangspunkt være nødvendigt med både  \r\n\r\n hjertefunktionstest herunder arbejdstest samt lungefunktionsundersøgelse og  \r\n\r\n nyrefunktionsundersøgelse. </P>  \r\n\r\n<P>Dette gælder naturligvis også, selvom der ikke er tilkendt pension forud  \r\n\r\n for transplantationen f.eks fordi hjertesygdommen er opstået akut. </P>  \r\n\r\n<P>Såfremt ansøger er hjertemæssigt velfungerende efter en transplantation er  \r\n\r\n der som udgangspunkt ikke ret til pension. Bivirkningerne af den medicin, der  \r\n\r\n gives mod afstødning af hjertet kan dog efter en konkret vurdering udgøre en  \r\n\r\n støtteværdi til pension. Disse bivirkninger kan f.eks være kvalme, træthed og  \r\n\r\n hyppigere infektioner. </P>  \r\n\r\n<P>Alvorligere bivirkninger af medicinen såsom påvirkning af nyrefunktionen  \r\n\r\n kan efter en konkret vurdering give ret til pension eller udgøre en  \r\n\r\n støtteværdi til pensionen. </P>  \r\n\r\n<P>Hvis der er tegn på nedsat hjernefunktion, såsom hukommel- </P>  \r\n\r\n<P>ses- og koncentrationsbesvær eventuelt som følge af medfølgende blodprop  \r\n\r\n eller lignende, vil en neuro- psykologisk undersøgelse ofte være indiceret.  \r\n\r\n Der henvises i denne forbindelse til Ankestyrelsens praksis vedrørende  \r\n\r\n demens, SM P-23-96. </P>  \r\n\r\n<P>Ankestyrelsens praksis i sager om tilkendelse/frakendelse af  \r\n\r\n førtidspension til hjertetransplanterede fremgår af SM P-15-97. Der henvises  \r\n\r\n endvidere til SM P-1-82 og SM P-3-85 om førtidspension til ansøgere som  \r\n\r\n afventer eller har gennemgået nyretransplantation. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen, nr. 4, oktober 1997.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19971972427"
        },
        {
            "displayName": "Entydig dokumentidentifikation",
            "displayValue": "CA008781"
        },
        {
            "displayName": "Dato for indlæggelse",
            "displayValue": "22/03/1999"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19724"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "31/10/1997"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}