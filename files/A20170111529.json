{
    "id": 188187,
    "title": "Bekendtgørelse af lov om administration af Det Europæiske Fællesskabs forordninger om narkotikaprækursorer",
    "documentTypeId": "30",
    "isSagsforlobPeriodValid": true,
    "shortName": "LBK nr 1115 af 28/09/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om administration af Det Europæiske Fællesskabs forordninger om narkotikaprækursorer</p>\r\n<p class=\"Indledning2\">Herved bekendtgøres lov nr. 326 af 18. maj 2005 om administration af Det Europæiske Fællesskabs forordninger om narkotikaprækursorer med de ændringer, der følger af § 61 i lov nr. 538 af 8. juni 2006.</p>\r\n<p class=\"Paragraf\" id=\"id7e61a932-f1c0-4c04-9b86-7fd8b18f0c0f\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Skatteministeren kan fastsætte de regler, der er nødvendige for anvendelsen her i landet af Det Europæiske Fællesskabs forordninger om narkotikaprækursorer.</p>\r\n<p class=\"Stk2\">\r\n   <span class=\"StkNr\" id=\"id0a254b80-db3e-4d44-86f4-afe56d7775b1\">Stk. 2.</span> Skatteministeren kan fastsætte regler om fravigelse af reglerne i forordningerne, i det omfang disse indeholder adgang hertil.</p>\r\n<p class=\"Paragraf\" id=\"id732e3612-7b41-4389-aad5-9bf9e05c9b5e\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Bestemmelserne i denne lov og bestemmelserne fastsat i henhold til denne lov administreres af told- og skatteforvaltningen.</p>\r\n<p class=\"Paragraf\" id=\"id98440de4-1345-4410-8687-3944301ea327\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Told- og skatteforvaltningen har, hvis det skønnes nødvendigt, til enhver tid mod behørig legitimation og uden retskendelse adgang til at foretage eftersyn i forretningslokaler, der benyttes af personer eller virksomheder, der er omfattet af Det Europæiske Fællesskabs forordninger om narkotikaprækursorer eller regler udstedt i medfør af § 1, stk. 1. Told- og skatteforvaltningen har på samme måde adgang til, hvis det skønnes nødvendigt, at efterse de pågældendes vare- og lagerbeholdning, forretningsbøger, øvrige regnskabsmateriale, korrespondance m.v. De pågældende virksomheder og de personer, der er beskæftiget i virksomheden, skal efter anmodning yde told- og skatteforvaltningen bistand ved foretagelse af de nævnte eftersyn. I det omfang oplysningerne som nævnt i 2. pkt. er registreret elektronisk, omfatter forvaltningens adgang til disse oplysninger også en elektronisk adgang hertil.</p>\r\n<p class=\"Stk2\">\r\n   <span class=\"StkNr\" id=\"id40031c65-b7ce-4066-96a5-f32ac6195780\">Stk. 2.</span> Det materiale, der er nævnt i stk. 1, skal efter anmodning fra told- og skatteforvaltningen udleveres eller indsendes hertil.</p>\r\n<p class=\"Stk2\">\r\n   <span class=\"StkNr\" id=\"id0e10c2f9-bc55-4457-9c90-6db6af137a1e\">Stk. 3.</span> Politiet yder told- og skatteforvaltningen bistand til gennemførelse af kontrollen efter stk. 1. Justitsministeren kan efter forhandling med skatteministeren fastsætte nærmere regler herom.</p>\r\n<p class=\"Paragraf\" id=\"ide12c0fb0-e4e5-4870-9d86-9df072114937\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Med bøde eller fængsel indtil 2 år straffes den, der forsætligt eller groft uagtsomt:</p>\r\n<p class=\"Liste1\">\r\n   <span class=\"Liste1Nr\" id=\"id8a676f11-bfb2-40c8-b317-d9e7203f4fe3\">1)</span> Undlader at give de oplysninger, der kræves i henhold til Det Europæiske Fællesskabs forordninger om narkotikaprækursorer eller regler udstedt i medfør af § 1, stk. 1. Det samme gælder den, der giver urigtige eller vildledende oplysninger.</p>\r\n<p class=\"Liste1\">\r\n   <span class=\"Liste1Nr\" id=\"id89cb4eca-feb7-4ccf-a0d4-e84f7fd9cfcd\">2)</span> Undlader at efterkomme krav om registrering, om mærkning eller om erklæringer i henhold til de forordninger, der er anført i Det Europæiske Fællesskabs forordninger om narkotikaprækursorer eller regler udstedt i medfør af § 1, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"idec210c56-db0d-4221-af9a-75befdd91764\">3)</span> Overtræder bestemmelser om udførsel i Det Europæiske Fællesskabs forordninger om narkotikaprækursorer eller regler udstedt i medfør af § 1, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"id8c2e3419-d491-4817-b2a5-dcc0a09f88de\">4)</span> Overtræder et forbud om indførsel fra eller udførsel til tredjelande af narkotikaprækursorer.</p>\r\n<p class=\"Liste1\">\r\n   <span class=\"Liste1Nr\" id=\"id7226fd04-94d6-46a0-a644-593d198f56a2\">5)</span> Undlader at opfylde krav om erhvervelse af licens i henhold til Det Europæiske Fællesskabs forordninger om narkotikaprækursorer eller regler udstedt i medfør af § 1, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"idecebaa98-add2-45b2-b3c3-30d578fc9b69\">6)</span> Undlader at give oplysninger om usædvanlige ordrer eller transaktioner i henhold til Det Europæiske Fællesskabs forordninger om narkotikaprækursorer eller regler udstedt i medfør af § 1, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"id42d30ef6-4672-4e83-9484-f845a66c9e6f\">7)</span> Undlader at opfylde krav om dokumentation, herunder om opbevaring af dokumentation, i henhold til Det Europæiske Fællesskabs forordninger om narkotikaprækursorer eller regler udstedt i medfør af § 1, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"id8793eb0b-d975-4aa1-ae9f-8b956277b3c4\">8)</span> Overtræder § 3, stk. 1, 3. pkt., og stk. 2.</p>\r\n<p class=\"Stk2\">\r\n   <span class=\"StkNr\" id=\"idec80da3b-79c4-4eb6-93e1-1b317bd6d581\">Stk. 2.</span> Med samme straf som anført i stk. 1 straffes den, som modtager eller skaffer sig eller andre del i en vinding, der er erhvervet ved en af stk. 1, nr. 1-6, omfattet overtrædelse, samt den, som ved opbevaring, transport, hjælp til afhændelse eller på lignende måde virker til at sikre en anden udbyttet af en sådan overtrædelse. Overtrædelse af dette stykke kan straffes, når overtrædelsen kan tilregnes den pågældende som forsætlig.</p>\r\n<p class=\"Stk2\">\r\n   <span class=\"StkNr\" id=\"id13a3a1b3-66f5-4b18-8c31-66752530bbfa\">Stk. 3.</span> I regler, der fastsættes i medfør af loven, kan der fastsættes straf af bøde for den, der forsætligt eller groft uagtsomt overtræder reglerne.</p>\r\n<p class=\"Stk2\">\r\n   <span class=\"StkNr\" id=\"idbed11c7d-8406-4abf-9bcf-1df8eb854a42\">Stk. 4.</span> For overtrædelse af stk. 1 og regler udstedt i medfør af loven kan der pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id93083891-f157-4467-86ec-e79904e0a67e\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Skønnes en overtrædelse af § 4 ikke at ville medføre højere straf end bøde, kan told- og skatteforvaltningen give den pågældende meddelelse om, at sagen kan afgøres uden retslig forfølgning, hvis den pågældende erklærer sig skyldig i overtrædelsen og rede til inden for en nærmere angivet frist at betale en i meddelelsen anført bøde. Fristen kan efter anmodning forlænges.</p>\r\n<p class=\"Stk2\">\r\n   <span class=\"StkNr\" id=\"idba10668b-8cc4-438a-a173-896c9e992c0a\">Stk. 2.</span> Med hensyn til den i stk. 1 nævnte tilkendegivelse finder retsplejelovens § 895 tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"idc82239f1-24b9-48e8-b8a8-abb6f7e2e378\">Stk. 3.</span> Betales bøden i rette tid, eller bliver den efter vedtagelse inddrevet eller afsonet, bortfalder videre forfølgning.</p>\r\n<p class=\"Stk2\">\r\n   <span class=\"StkNr\" id=\"id22ffc612-adb1-4206-81f0-fb9932509e42\">Stk. 4.</span> Ransagning i sager om overtrædelse af bestemmelser i Det Europæiske Fællesskabs forordninger om narkotikaprækursorer eller regler udstedt i medfør af § 1, stk. 1, skal ske i overensstemmelse med reglerne i lov om rettens pleje om ransagning i sager, som efter loven kan medføre frihedsstraf.</p>\r\n<p class=\"Paragraf\" id=\"ida6b1f8ce-d21f-48cc-93f1-9eeab2c83125\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Loven træder i kraft den 18. august 2005.</p>\r\n<p class=\"Stk2\">\r\n   <span class=\"StkNr\" id=\"id703c219a-dd5b-4940-8fcc-d7d677b96e1b\">Stk. 2.</span> De kompetencer, der efter denne lov er henlagt til told- og skatteforvaltningen, tilkommer i perioden fra den 18. august til og med den 31. oktober 2005 de statslige told- og skattemyndigheder.</p>\r\n<p class=\"Stk2\">\r\n   <span class=\"StkNr\" id=\"idb97e0c99-5273-4efa-991e-c8e55318187d\">Stk. 3.</span> Lov nr. 479 af 30. juni 1993 om fremstilling og handel med visse varer, der benyttes ved ulovlig fremstilling og handel med narkotika og psykotrope stoffer (prækursorer), ophæves.</p>\r\n<p class=\"Paragraf\" id=\"id53f239c7-fe9e-4054-b195-b69b34f1678b\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Loven gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 28. september 2017</p><p class=\"Sign1\" align=\"center\">P.M.V.<br />Jens Brøchner</p><p class=\"Sign2\" align=\"right\">/ Jeanette Rose Hansen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "popularTitle": "Narkotikaprækursorerloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/10/2017"
        },
        {
            "displayName": "Accession",
            "displayValue": "A20170111529"
        },
        {
            "displayName": "Entydig dokumentidentifikation",
            "displayValue": "AN012901"
        },
        {
            "displayName": "Dato for førstegangsindlæggelse",
            "displayValue": "04/10/2017"
        },
        {
            "displayName": "Dato for indlæggelse",
            "displayValue": "04/10/2017"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1115"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "28/09/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2017-542"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}