{
    "id": 113188,
    "title": "1987 LSF 49   FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (DELTIDSFORSIKRING VED DELPENSION, M.V.) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 49",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 49 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsformidling og  \r\n\r\n arbejdsløshedsforsikring m.v. (Deltidsforsikring ved delpension, m.v.) </P>  \r\n\r\n<P></P>  \r\n\r\n<P>Fremsat af Arbejdsministeren (Henning Dyremose) </P>  \r\n\r\n<P></P>  \r\n\r\n<P>den 28. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om arbejdsformidling og arbejdsløshedsforsikring m.v., jf. </P>  \r\n\r\n<P>lovbekendtgørelse nr. 599 af 17. september 1987, foretages </P>  \r\n\r\n<P>følgende ændringer: </P>  \r\n\r\n<P>1. § 35, stk. 2, ophæves. </P>  \r\n\r\n<P>2. I § 47 indsættes som 3. pkt.: </P>  \r\n\r\n<P>&#187;Det regulerede beløb afrundes til det nærmeste hele kronebeløb, der  \r\n\r\n</P>  \r\n\r\n<P>kan deles med 6.&#171;. </P>  \r\n\r\n<P>3. § 57, stk. 4, affattes således: </P>  \r\n\r\n<P>&#187;Stk. 4. Udbetaling af dagpenge kan kun finde sted, hvis den ledige  \r\n\r\n</P>  \r\n\r\n<P>er tilmeldt arbejdsformidlingen som arbejdssøgende. Tilmelding </P>  \r\n\r\n<P>skal ske, når ledigheden indtræder, og den ledige skal opretholde </P>  \r\n\r\n<P>kontakten med arbejdsformidlingen i hele ledighedsperioden.&#171;. </P>  \r\n\r\n<P>4. I § 57 indsættes som stk. 7: </P>  \r\n\r\n<P>&#187;Stk. 7. Direktøren for Arbedsløshedsforsikringen kan efter </P>  \r\n\r\n<P>forhandling med Landsarbejdsnævnet fastsætte regler om retten til </P>  \r\n\r\n<P>og beregningen af dagpenge for fiskeskippere, der midlertidigt er </P>  \r\n\r\n<P>afskåret fra at udøve selvstændig virksomhed på grund af </P>  \r\n\r\n<P>ishindringer.&#171;. </P>  \r\n\r\n<P>5. I § 66 indsættes efter stk. 1, som nyt stykke: </P>  \r\n\r\n<P>&#187;Stk. 2. Et medlem af en kasse for lønmodtagere, der overgår til </P>  \r\n\r\n<P>delpension, har ret til at blive optaget som deltidsforsikret, </P>  \r\n\r\n<P>uanset om det er fastsat i kassens vedtægt. Retten til at være </P>  \r\n\r\n<P>deltidsforsikret bevares selv om delpensionen bortfalder. Hvis der </P>  \r\n\r\n<P>ifølge kassens vedtægt ikke optages deltidsforsikrede inden for </P>  \r\n\r\n<P>medlemmets faglige område, er retten til deltidsforsikring dog </P>  \r\n\r\n<P>betinget af, at medlemmet erklærer sig villig til i tilfælde af </P>  \r\n\r\n<P>ledighed at tage arbejde uden for kassens faglige område.&#171;. </P>  \r\n\r\n<P>Stk. 2 bliver herefter stk. 3. </P>  \r\n\r\n<P>6. I § 68, stk. 2, 1. pkt., udgår: &#187;1. pkt.&#171;. </P>  \r\n\r\n<P>7. § 75 b, stk. 6, 2. pkt., affattes således: </P>  \r\n\r\n<P>&#187;Dog kan efterløn ydes til medlemmer, der </P>  \r\n\r\n<P>1) frasiger sig invaliditetsydelse, eller </P>  \r\n\r\n<P>2) modtager invaliditetsydelse på grund af hørehandicap.&#171;. </P>  \r\n\r\n<P>8. I § 75 c, stk. 2, 1. pkt., ændres &#187;en 39 timers arbejdsuge&#171;  \r\n\r\n til: </P>  \r\n\r\n<P>&#187;en arbejdsuge med fuld sædvanlig arbejdstid.&#171;. </P>  \r\n\r\n<P>9. § 75 c, stk. 4 og 5, affattes således: </P>  \r\n\r\n<P>&#187;Stk. 4. Direktøren for Arbejdsløshedsforsikringen kan efter </P>  \r\n\r\n<P>forhandling med Landsarbejdsnævnet fastsætte regler om, at der ved </P>  \r\n\r\n<P>særlige omstændigheder kan meddeles tilladelse til </P>  \r\n\r\n<P>1) at et medlem, der har overtrådt reglerne i stk. 1 eller regler </P>  \r\n\r\n<P>udfærdiget i medfør heraf, kan forblive i efterlønsordningen, </P>  \r\n\r\n<P>2) at et medlem, der ved overgangen til efterløn har bibeskæftigelse, </P>  \r\n\r\n<P>kan bevare denne beskæftigelse efter overgangen til efterløn, selv </P>  \r\n\r\n<P>om arbejdets omfang i mindre grad må antages at overstige det </P>  \r\n\r\n<P>efter stk. 1 tilladte. </P>  \r\n\r\n<P>Stk. 5. Til tilladelserne kan knyttes økonomiske vilkår.&#171;. </P>  \r\n\r\n<P>10. I § 75 h indsættes som stk. 5: </P>  \r\n\r\n<P>&#187;Stk. 5. Feriedagpenge kan ikke udbetales til et medlem, der har ret  \r\n\r\n</P>  \r\n\r\n<P>til dagpenge efter § 57, stk. 7.&#171;. </P>  \r\n\r\n<P>11. I § 76, stk. 4, udgår &#187;, jfr. § 77.&#171;. </P>  \r\n\r\n<P>12. § 77 ophæves. </P>  \r\n\r\n<P>13. § 87, stk. 4, affattes således: </P>  \r\n\r\n<P>&#187;Stk. 4. Et medlem, som slettes af kassen efter stk. 1 eller efter §  \r\n\r\n</P>  \r\n\r\n<P>86, stk. 3, kan genoptages som nyt medlem. Regler herom fastsættes </P>  \r\n\r\n<P>af Direktøren for Arbejdsløshedsforsikringen efter forhandling med </P>  \r\n\r\n<P>Landsarbejdsnævnet.&#171;. </P>  \r\n\r\n<P>14. § 95 affattes således: </P>  \r\n\r\n<P>&#187;§ 95. Direktøren for Arbejdsløshedsforsikringen kan efter </P>  \r\n\r\n<P>forhandling med Landsarbejdsnævnet fastsætte regler om ret til </P>  \r\n\r\n<P>medlemskab af en anerkendt arbejdsløshedskasse og om ret til </P>  \r\n\r\n<P>dagpenge, feriedagpenge og efterløn for personer, der har haft </P>  \r\n\r\n<P>forsikrings- eller beskæftigelsesperioder i udlandet, på Færøerne </P>  \r\n\r\n<P>eller i Grønland.&#171;. </P>  \r\n\r\n<P>§ 2 </P>  \r\n\r\n<P>Loven træder i kraft den 1. januar 1988, § 1, nr. 9 og nr. 13 dog </P>  \r\n\r\n<P>først den 1. april 1988. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Lov nr. 114 af 24. marts 1970 om arbejdsformidling og </P>  \r\n\r\n<P>arbejdsløshedsforsikring m.v. (Folketingstidende 1969-70, FF. sp. </P>  \r\n\r\n<P>3222, 3605 og 4473, tillæg A sp. 2369; tillæg B sp. 673; tillæg C </P>  \r\n\r\n<P>sp. 321) er senest bekendtgjort ved lovbekendtgørelse nr. 599 af </P>  \r\n\r\n<P>17. september 1987. </P>  \r\n\r\n<P>1. Ved lov nr. 294 af 4. juni 1986 om ændring af lov om </P>  \r\n\r\n<P>arbejdsformidling og arbejdsløshedsforsikring m.v. blev loven </P>  \r\n\r\n<P>ændret som følge af indførelse af delpension. </P>  \r\n\r\n<P>Det blev blandt andet fastslået, at medlemmer, der overgår til </P>  \r\n\r\n<P>delpension, skal overflyttes til deltidsforsikring, idet man ved </P>  \r\n\r\n<P>at gå på delpension tilkendegiver, at man kun ønsker at stå til </P>  \r\n\r\n<P>rådighed for et deltidsjob. </P>  \r\n\r\n<P>Arbejdsministeren opfordrede i februar 1987 arbejdsløshedskasserne </P>  \r\n\r\n<P>til at skabe mulighed for indførelse af deltidsforsikring for </P>  \r\n\r\n<P>medlemmer, der gerne ville gå på delpension. </P>  \r\n\r\n<P>Arbejdsløshedskasserne fik opfordringen på baggrund af en række </P>  \r\n\r\n<P>konkrete henvendelser fra medlemmer, der gerne ville gå på </P>  \r\n\r\n<P>delpension, men havde problemer, fordi deres arbejdsløshedskasse </P>  \r\n\r\n<P>ikke gav adgang til deltidsforsikring. </P>  \r\n\r\n<P>Kun to arbejdsløshedskasser fulgte denne opfordring, den ene endda </P>  \r\n\r\n<P>kun for en meget begrænset faggruppe. </P>  \r\n\r\n<P>Det anslås, at ca. 200.000 medlemmer af arbejdsløshedskasser for </P>  \r\n\r\n<P>lønmodtagere ikke har mulighed for deltidsforsikring. Heraf anslås </P>  \r\n\r\n<P>20.000 at være mellem 60 og 67 år. </P>  \r\n\r\n<P>Disse medlemmer har hidtil kun kunnet gå på delpension, hvis de gav </P>  \r\n\r\n<P>afkald på deres medlemskab af arbejdsløshedsforsikringen, og </P>  \r\n\r\n<P>dermed på den senere mulighed for at gå på efterløn. </P>  \r\n\r\n<P>Lovforslaget sikrer, at alle arbejdsløshedskassemedlemmer, der ønsker </P>  \r\n\r\n<P>at gå på delpension, kan bevare deres medlemskab af </P>  \r\n\r\n<P>arbejdsløshedskassen, således at de får mulighed for at gå på </P>  \r\n\r\n<P>efterløn, hvis de på et senere tidspunkt eventuelt vælger helt at </P>  \r\n\r\n<P>forlade arbejdsmarkedet. </P>  \r\n\r\n<P>Der ændres ikke ved reglerne om, at selvstændige erhvervsdrivende </P>  \r\n\r\n<P>ikke kan betragtes som deltidsforsikrede. </P>  \r\n\r\n<P>Selvstændige, der går på delpension og ønsker at blive i </P>  \r\n\r\n<P>arbejdsløshedskassen, skal fortsat have status som </P>  \r\n\r\n<P>fuldtidsforsikret. </P>  \r\n\r\n<P>2. Der kan i dag kun udbetales dagpenge til selvstændige, når </P>  \r\n\r\n<P>virksomheden er ophørt mere end midlertidigt. </P>  \r\n\r\n<P>På baggrund af problemerne for selvstændige fiskeskippere, der på </P>  \r\n\r\n<P>grund af ishindringer har måttet indstille fiskeriet har en </P>  \r\n\r\n<P>arbejdsgruppe under Direktoratet for Arbejdsløshedsforsikringen </P>  \r\n\r\n<P>set på mulighederne for mere generelt at udbetale dagpenge til </P>  \r\n\r\n<P>selvstændige under midlertidigt ophør. </P>  \r\n\r\n<P>Arbejdsgruppen har i en rapport af 1. oktober 1987 opstillet </P>  \r\n\r\n<P>forskellige forslag til, hvorledes en eventuel ordning kan </P>  \r\n\r\n<P>udformes. Der er desuden opstillet nogle grundkriterier for at </P>  \r\n\r\n<P>dagpengeudbetaling kan finde sted. Det forudsættes, at den </P>  \r\n\r\n<P>selvstændige midlertidigt er afskåret fra at udøve sin virksomhed, </P>  \r\n\r\n<P>at det midlertidige ophør skyldes ekstraordinære udefra kommende </P>  \r\n\r\n<P>omstændigheder, og at det væsentligste indtægtsgrundlag skal være </P>  \r\n\r\n<P>bortfaldet. </P>  \r\n\r\n<P>Muligheden for midlertidige dagpenge til selvstændige </P>  \r\n\r\n<P>erhvervsdrivende overvejes indført for alle medlemmer af </P>  \r\n\r\n<P>arbejdsløshedskasserne for selvstændige erhvervsdrivende, da </P>  \r\n\r\n<P>regeringen finder, at selvstændige i princippet bør have samme </P>  \r\n\r\n<P>rettigheder i arbejdsløshedsforsikringen, som lønmodtagere har i </P>  \r\n\r\n<P>dag. </P>  \r\n\r\n<P>Da en mere omfattende ordning må afklares på en række punkter, vil </P>  \r\n\r\n<P>der i første omgang kun blive udformet regler for fiskeskippere, </P>  \r\n\r\n<P>der på grund af ishindringer må indstille fiskeriet. </P>  \r\n\r\n<P>Lovforslaget indeholder derfor en bemyndigelse til at fastsætte </P>  \r\n\r\n<P>regler om udbetaling af dagpenge i denne situation. </P>  \r\n\r\n<P>Erfaringerne fra denne begrænsede ordning vil sammen med </P>  \r\n\r\n<P>overvejelserne om etablering af en mere generel ordning, der </P>  \r\n\r\n<P>omfatter alle selvstændige, kunne indgå i det igangværende </P>  \r\n\r\n<P>udvalgsarbejde om nyvurdering af arbejdsløshedsforsikringen for </P>  \r\n\r\n<P>selvstændige. Udvalget skal have afsluttet sit arbejde den 1. juni </P>  \r\n\r\n<P>1988. </P>  \r\n\r\n<P>3. Dernæst indeholder forslaget en bestemmelse om, at </P>  \r\n\r\n<P>hørehandicappede, der overgår til efterløn, kan beholde deres </P>  \r\n\r\n<P>invaliditetsydelse. </P>  \r\n\r\n<P>Efter de gældende regler kan efterløn kun ydes til personer, der </P>  \r\n\r\n<P>frasiger sig invaliditetsydelsen. Baggrunden herfor er, at </P>  \r\n\r\n<P>invaliditetsydelse gives som kompensation for de ulemper, der er </P>  \r\n\r\n<P>forbundet med som handicappet at være i erhverv. </P>  \r\n\r\n<P>De Samvirkende Invalideorganisationer og Det Centrale Handicapråd har </P>  \r\n\r\n<P>påpeget, at invaliditetsydelse til hørehandicappede (døveydelse) </P>  \r\n\r\n<P>gives på grund af svære kontaktvanskeligheder. Der kræves ikke som </P>  \r\n\r\n<P>i andre tilfælde, at vedkommende skal opfylde de helbredsmæssige </P>  \r\n\r\n<P>betingelser for at få højeste eller mellemste førtidspension. </P>  \r\n\r\n<P>Det er derfor fundet rimeligt at lempe reglerne, således at </P>  \r\n\r\n<P>hørehandicappede kan gå på efterløn, samtidig med at de beholder </P>  \r\n\r\n<P>invaliditetsydelsen. Der sker derimod ingen ændring af reglen om, </P>  \r\n\r\n<P>at efterlønsmodtagere ikke samtidig kan modtage andre ydelser </P>  \r\n\r\n<P>efter lov om social pension. Det vil sige, at hørehandicappede </P>  \r\n\r\n<P>ikke som efterlønsmodtagere kan få udbetalt et eventuelt </P>  \r\n\r\n<P>bistandstillæg, der hidtil er ydet sammen med invaliditetsydelsen. </P>  \r\n\r\n<P>4. Videre foreslås det, at der sker en revision af ordlyden i § 95, </P>  \r\n\r\n<P>der finder anvendelse i international sammenhæng. </P>  \r\n\r\n<P>Omskrivningen af § 95 tilsigter en tydeliggørelse af lovgrundlaget </P>  \r\n\r\n<P>for den nærmere fastsættelse af regler om personers rettigheder i </P>  \r\n\r\n<P>det danske forsikringssystem som følge af forsikrings- eller </P>  \r\n\r\n<P>beskæftigelsesperioder i udlandet. </P>  \r\n\r\n<P>5. Endelig indeholder forslaget en række tekniske og redaktionelle </P>  \r\n\r\n<P>ændringer. Administrative og økonomiske konsekvenser </P>  \r\n\r\n<P>Forslaget skønnes ikke at medføre nævneværdige administrative og </P>  \r\n\r\n<P>økonomiske konsekvenser. </P>  \r\n\r\n<P>Forslaget om udbetaling af dagpenge til fiskeskippere på grund af </P>  \r\n\r\n<P>ishindringer, jf. § 1, nr. 4, medfører helt ubetydelige </P>  \r\n\r\n<P>merudgifter til arbejdsløshedsdagpenge set over en længere </P>  \r\n\r\n<P>periode, idet milde vintre uden isproblemer indebærer, at </P>  \r\n\r\n<P>forslaget ikke vil få dagpengemæssige konsekvenser. Der er i </P>  \r\n\r\n<P>skønnet taget hensyn til, at indefrysningsperioder for den enkelte </P>  \r\n\r\n<P>normalt er kortere end en uge i en &#187;gennemsnits&#171; vinter. </P>  \r\n\r\n<P>Afhængig af hvordan den foreslåede bemyndigelse i § 95 udnyttes, vil </P>  \r\n\r\n<P>der kunne blive tale om merudgifter af mindre omfang. </P>  \r\n\r\n<P>Merudgiften ved forslaget om, at hørehandicappede kan beholde </P>  \r\n\r\n<P>invaliditetsydelsen ved overgang til efterløn, anslås til kr. </P>  \r\n\r\n<P>446.500 og afholdes af Socialministeriet. Bemærkninger til </P>  \r\n\r\n<P>lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Ændringen indebærer en lettere administrativ procedure i forbindelse </P>  \r\n\r\n<P>med godkendelse af vedtægtsændringer, der giver kasserne ret til </P>  \r\n\r\n<P>at optage deltidsforsikrede medlemmer. </P>  \r\n\r\n<P>Alle vedtægtsændringer skal herefter alene godkendes af Direktøren </P>  \r\n\r\n<P>for Arbejdsløshedsforsikringen. </P>  \r\n\r\n<P>Til nr. 2 </P>  \r\n\r\n<P>Ved ændringen, der udelukkende er af redaktionel karakter, </P>  \r\n\r\n<P>tydeliggøres det, hvorledes det regulerede beløb skal afrundes i </P>  \r\n\r\n<P>de tilfælde, hvor ugebeløbet ikke ved deling med 6 giver et helt </P>  \r\n\r\n<P>kronebeløb pr. dag. </P>  \r\n\r\n<P>Til nr. 3 </P>  \r\n\r\n<P>Bestemmelsen er en præcisering af den hidtidige praksis, hvorefter </P>  \r\n\r\n<P>tilmelding og fremmøde ved arbejdsformidlingen altid er en </P>  \r\n\r\n<P>betingelse for udbetaling af dagpenge. Dette gælder også i </P>  \r\n\r\n<P>tilfælde, hvor medlemmer af arbejdsløshedskasser har verserende </P>  \r\n\r\n<P>klagesager om deres ret til fortsat medlemskab af deres </P>  \r\n\r\n<P>arbejdsløshedskasse. </P>  \r\n\r\n<P>På baggrund af en landsretsdom ønskes det tydeliggjort, at </P>  \r\n\r\n<P>udbetaling/ efterbetaling af dagpenge altid er betinget af </P>  \r\n\r\n<P>tilmelding til arbejdsformidlingen uanset eventuel svigsslettelse. </P>  \r\n\r\n<P>Dommen vedrørte den situation, der opstår, når et medlem, der af </P>  \r\n\r\n<P>Direktoratet for Arbejdsløshedsforsikringen er slettet for svig, </P>  \r\n\r\n<P>af Ankenævnet for Arbejdsløshedsforsikringen får sanktionen nedsat </P>  \r\n\r\n<P>til karantæne og dermed skal have efterbetalt dagpenge. </P>  \r\n\r\n<P>Landsretten fandt på grund af den gældende formulering af § 57, stk. </P>  \r\n\r\n<P>4, at et slettet medlem ikke var omfattet af bestemmelsen. </P>  \r\n\r\n<P>Forslaget sikrer, at der ikke fremover kan herske tvivl om </P>  \r\n\r\n<P>forpligtelsen til at være tilmeldt arbejdsformidlingen. </P>  \r\n\r\n<P>Til nr. 4 </P>  \r\n\r\n<P>Forslaget giver mulighed for at udbetale dagpenge til et medlem, der </P>  \r\n\r\n<P>på grund af ishindringer er afskåret midlertidigt fra at udøve </P>  \r\n\r\n<P>selvstændig virksomhed ved fiskeri. Er medlemmet i forvejen </P>  \r\n\r\n<P>afskåret fra at fiske af andre grunde, f.eks. kvotestop, </P>  \r\n\r\n<P>maskinskade eller sæsonmæssigt fiskeri, vil der ikke kunne </P>  \r\n\r\n<P>udbetales dagpenge, selv om der tillige foreligger ishindringer. </P>  \r\n\r\n<P>Bestemmelsen omfatter fiskeskippere i bred forstand, dvs. </P>  \r\n\r\n<P>selvstændige erhvervsdrivende, der udøver fiskeri som deres </P>  \r\n\r\n<P>hovederhverv. Ud over fiskeskipperen selv vil forslaget kunne </P>  \r\n\r\n<P>omfatte dennes eventuelle medarbejdende ægtefælle og eventuelle </P>  \r\n\r\n<P>medinteressenter. </P>  \r\n\r\n<P>Bestemmelsen forudsætter, at fiskeskipperen opfylder de almindelige </P>  \r\n\r\n<P>betingelser for dagpengeudbetaling. </P>  \r\n\r\n<P>De nærmere regler vil i øvrigt blive fastsat med udgangspunkt i </P>  \r\n\r\n<P>forslagene fra den arbejdsgruppe, der er nævnt under de </P>  \r\n\r\n<P>almindelige bemærkninger. </P>  \r\n\r\n<P>Det vil herunder blive fastsat, at dagpengeretten først indtræder </P>  \r\n\r\n<P>efter 1 uges ledighed, og at dagpenge kan udbetales, så længe </P>  \r\n\r\n<P>ishindringen varer, dog kun i op til 13 uger. </P>  \r\n\r\n<P>Det vil endvidere blive fastsat, at dagpengene udbetales med den </P>  \r\n\r\n<P>sats, som medlemmet har fået udbetalt inden for de seneste 2 år. I </P>  \r\n\r\n<P>øvrige tilfælde anvendes den gældende sats for nyuddannede, jfr. § </P>  \r\n\r\n<P>51, stk. 2. </P>  \r\n\r\n<P>Der henvises i øvrigt til de almindelige bemærkninger. </P>  \r\n\r\n<P>Til nr. 5 </P>  \r\n\r\n<P>Forslaget medfører, at et medlem, der ønsker at gå på delpension og </P>  \r\n\r\n<P>derfor skal overgå til deltidsforsikring, kan bevare sit </P>  \r\n\r\n<P>medlemskab af arbejdsløshedskassen, selv om kassens vedtægt ikke </P>  \r\n\r\n<P>giver mulighed for deltidsforsikring. </P>  \r\n\r\n<P>Ændringen får umiddelbar virkning for arbejdsløshedskasserne, således </P>  \r\n\r\n<P>at de pågældende medlemmer fra lovens ikrafttræden skal kunne </P>  \r\n\r\n<P>overgå til deltidsforsikring, uanset om kassens vedtægt giver </P>  \r\n\r\n<P>mulighed herfor. </P>  \r\n\r\n<P>Der henvises i øvrigt til de almindelige bemærkninger. </P>  \r\n\r\n<P>Til nr. 6 </P>  \r\n\r\n<P>Ændringen, der er redaktionel, er en følge af forslagets pkt. 3. </P>  \r\n\r\n<P>Til nr. 7 </P>  \r\n\r\n<P>Der henvises til de almindelige bemærkninger. </P>  \r\n\r\n<P>Til nr. 8 </P>  \r\n\r\n<P>Ved de overenskomster m.v., der er indgået i foråret 1987, blev der </P>  \r\n\r\n<P>inden for de forskellige overenskomstområder aftalt </P>  \r\n\r\n<P>arbejdstidsnedsættelser over en 4-årig periode. </P>  \r\n\r\n<P>Arbejdstidsnedsættelsen er aftalt individuelt inden for de </P>  \r\n\r\n<P>forskellige områder. </P>  \r\n\r\n<P>Ændringen er en konsekvens heraf. </P>  \r\n\r\n<P>Ændringen tager endvidere højde for eventuelle kommende </P>  \r\n\r\n<P>arbejdstidsnedsættelser. </P>  \r\n\r\n<P>Til nr. 9 </P>  \r\n\r\n<P>Praksis har vist, at der på særlige, afgrænsede områder kan være </P>  \r\n\r\n<P>behov for at tillade fortsættelse af en bibeskæftigelse, både i de </P>  \r\n\r\n<P>første 5 uger af efterlønsperioden og ud over de tilladte 200 </P>  \r\n\r\n<P>timer. Dette gælder især tilfælde, hvor bibeskæftigelsen er </P>  \r\n\r\n<P>afgørende for efterlønsmodtagerens boligsituation (mindre </P>  \r\n\r\n<P>jordbrugere og viceværter). </P>  \r\n\r\n<P>Bestemmelsen skal ses som et supplement til den gældende </P>  \r\n\r\n<P>dispensationsbestemmelse, der efter sin ordlyd kun omfatter </P>  \r\n\r\n<P>tilfælde, hvor de 200 timer er overskredet. </P>  \r\n\r\n<P>Fradragsreglen sikrer, at medlemmet ikke opnår økonomiske fordele ved </P>  \r\n\r\n<P>merarbejdet, og er i overensstemmelse med praksis i tilfælde, hvor </P>  \r\n\r\n<P>der meddeles dispensation for overtrædelse af stk. 1. </P>  \r\n\r\n<P>Til nr. 10 </P>  \r\n\r\n<P>Bestemmelsen medfører, at der ikke vil kunne udbetales feriedagpenge </P>  \r\n\r\n<P>til fiskeskippere, der er midlertidigt ledige på grund af </P>  \r\n\r\n<P>ishindringer, jfr. nr. 4. </P>  \r\n\r\n<P>I modsat fald ville der opstå problemer i tilfælde, hvor </P>  \r\n\r\n<P>ishindringerne ophører under medlemmets ferie, hvorefter medlemmet </P>  \r\n\r\n<P>ikke længere ville opfylde betingelsen i § 75 h, stk. 1, om at </P>  \r\n\r\n<P>være ledig. </P>  \r\n\r\n<P>Til nr. 11 </P>  \r\n\r\n<P>Ændringen er redaktionel og er en følge af forslagets pkt. 12. </P>  \r\n\r\n<P>Til nr. 12 </P>  \r\n\r\n<P>Bestemmelsen foreslås ophævet, da den ikke længere har selvstændig </P>  \r\n\r\n<P>betydning, idet lovens § 82 udtømmende regulerer, hvordan kassens </P>  \r\n\r\n<P>indtægter og formue kan anvendes. </P>  \r\n\r\n<P>Til nr. 13 </P>  \r\n\r\n<P>Ifølge den gældende bestemmelse kan et medlem, der er slettet af </P>  \r\n\r\n<P>kassen, kun genoptages efter tilladelse fra Direktøren for </P>  \r\n\r\n<P>Arbejdsløshedsforsikringen. Tilladelsen kan gives på vilkår, at </P>  \r\n\r\n<P>vedkommende for en tid eller for bestandig ikke må have hverv som </P>  \r\n\r\n<P>tillidsmand i en kasse. </P>  \r\n\r\n<P>Efter gældende praksis gives tilladelsen på betingelse af, at </P>  \r\n\r\n<P>medlemmet enten har indfriet det skyldige beløb eller har indgået </P>  \r\n\r\n<P>et frivilligt forlig om tilbagebetalingen. </P>  \r\n\r\n<P>Forslaget bemyndiger Direktøren for Arbejdsløshedsforsikringen til at </P>  \r\n\r\n<P>fastsætte nærmere regler om genoptagelse. Reglerne skal indeholde </P>  \r\n\r\n<P>bestemmelser om gældende praksis og kan herudover tænkes anvendt </P>  \r\n\r\n<P>til at fastsætte regler om transport i overskydende skat som </P>  \r\n\r\n<P>betingelse for genoptagelse. </P>  \r\n\r\n<P>Klare regler om genoptagelse kan nedbringe antallet af klagesager </P>  \r\n\r\n<P>herom og gøre inddrivelsen af uretmæssigt udbetalte dagpenge eller </P>  \r\n\r\n<P>efterlønsbeløb mere effektivt. </P>  \r\n\r\n<P>Samtidig er det hensigten, at kassen selv skal kunne træffe afgørelse </P>  \r\n\r\n<P>i en del af sagerne. </P>  \r\n\r\n<P>Til nr. 14 </P>  \r\n\r\n<P>Efter den gældende bestemmelse i § 95, stk. 2, kan Direktøren for </P>  \r\n\r\n<P>Arbejdsløshedsforsikringen, når der opnås overenskomst med andre </P>  \r\n\r\n<P>stater, fastsætte regler om medlemskab af en anerkendt </P>  \r\n\r\n<P>arbejdsløshedskasse og om udbetaling af dagpenge til personer, der </P>  \r\n\r\n<P>flytter til Danmark fra udlandet. Reglerne fastsættes efter </P>  \r\n\r\n<P>forhandling med Landsarbejdsnævnet. </P>  \r\n\r\n<P>I forhold til den gældende § 95, stk. 2, giver den foreslåede ordlyd </P>  \r\n\r\n<P>en mere bred bemyndigelse til at fastsætte regler om ret til </P>  \r\n\r\n<P>medlemskab og om ret til ydelser for personer, der dels har </P>  \r\n\r\n<P>arbejdet i udlandet, dels har været arbejdsløshedsforsikret i </P>  \r\n\r\n<P>udlandet eller på Færøerne og i Grønland. </P>  \r\n\r\n<P>Dagpengeforholdene for personer, der har arbejdet og været </P>  \r\n\r\n<P>arbejdsløshedsforsikret i et andet EF-land, er reguleret i </P>  \r\n\r\n<P>EF-forordning nr. 1408/71 om anvendelse af de sociale </P>  \r\n\r\n<P>sikringsordninger på arbejdstagere, selvstændige erhvervsdrivende </P>  \r\n\r\n<P>og deres familier, der flytter inden for Fællesskabet. </P>  \r\n\r\n<P>Dagpengeforholdene for personer, der har arbejdet og været </P>  \r\n\r\n<P>arbejdsløshedsforsikret i et andet nordisk land, er reguleret i </P>  \r\n\r\n<P>nordisk konvention om social tryghed med tilhørende nordisk </P>  \r\n\r\n<P>overenskomst om ydelser ved arbejdsløshed. </P>  \r\n\r\n<P>I modsætning til EF-forordningen skaber hverken konventionen eller </P>  \r\n\r\n<P>overenskomsten en umiddelbar ret for den enkelte borger, men det </P>  \r\n\r\n<P>enkelte land har ved at tiltræde konventionen og overenskomsten </P>  \r\n\r\n<P>forpligtet sig til at gennemføre en administration i </P>  \r\n\r\n<P>overensstemmelse hermed. </P>  \r\n\r\n<P>Den foreslåede bestemmelse kan tænkes anvendt til at fastsætte mere </P>  \r\n\r\n<P>positive regler, end forordningen og overenskomsten angiver. Her </P>  \r\n\r\n<P>tænkes eksempelvis på løsning af de problemer, der er for </P>  \r\n\r\n<P>personer, der forlader den danske arbejdsløshedsforsikring på </P>  \r\n\r\n<P>grund af beskæftigelse i et andet EF-land. Efter de gældende </P>  \r\n\r\n<P>regler kan disse personer ikke genindtræde i den danske forsikring </P>  \r\n\r\n<P>og få udbetalt dagpenge, medmindre de først har haft beskæftigelse </P>  \r\n\r\n<P>her i landet. De gældende regler kan således afholde personer fra </P>  \r\n\r\n<P>at tage arbejde i et andet EF-land, på grund af vanskelighederne </P>  \r\n\r\n<P>ved at genindtræde i det danske forsikringssystem. </P>  \r\n\r\n<P>Bestemmelsen kan samtidig tænkes anvendt til at fastsætte særlige </P>  \r\n\r\n<P>regler om efterløn, som hverken er omfattet af forordningens eller </P>  \r\n\r\n<P>overenskomstens anvendelsesområde. Det vil her være en </P>  \r\n\r\n<P>forudsætning, at der ved eventuel brug af bemyndigelsen bliver </P>  \r\n\r\n<P>lagt vægt på såvel en længerevarende forudgående som en aktuel </P>  \r\n\r\n<P>tilknytning til det danske arbejdsmarked og den danske </P>  \r\n\r\n<P>arbejdsløshedsforsikring på ansøgningstidspunktet. </P>  \r\n\r\n<P>Endvidere kan der fastsættes nærmere regler om ret til ydelser for </P>  \r\n\r\n<P>personer, der har haft forsikrings- eller beskæftigelsesperioder i </P>  \r\n\r\n<P>lande uden for EF og Norden, på Færøerne eller i Grønland. </P>  \r\n\r\n<P>Den gældende bestemmelse i § 95, stk. 1, har i en årrække ikke haft </P>  \r\n\r\n<P>selvstændig betydning og forventes heller ikke at få betydning i </P>  \r\n\r\n<P>overskuelig fremtid. Bestemmelsen er derfor ikke medtaget i den </P>  \r\n\r\n<P>foreslåede formulering. </P>  \r\n\r\n<P>Til § 2 </P>  \r\n\r\n<P>Det foreslås, at lovforslaget træder i kraft den 1. januar 1988, dog </P>  \r\n\r\n<P>således at forslaget om tilladelse til at forblive i </P>  \r\n\r\n<P>efterlønsordningen, jf. § 1, nr. 9 og forslaget om genoptagelse, </P>  \r\n\r\n<P>jf. § 1, nr. 13 først træder i kraft den 1. april 1988, da der </P>  \r\n\r\n<P>skal udarbejdes regler af Direktøren for </P>  \r\n\r\n<P>Arbejdsløshedsforsikringen efter forhandling med </P>  \r\n\r\n<P>Landsarbejdsnævnet. </P>  \r\n\r\n<P>BILAG </P>  \r\n\r\n<P>I dette bilag er (markeret med --/ og /-- ) indsat gældende </P>  \r\n\r\n<P>formulering af de bestemmelser, der berøres af lovforslaget </P>  \r\n\r\n<P>I lov om arbejdsformidling og arbejdsløshedsforsikring m.v., jf. </P>  \r\n\r\n<P>lovbekendtgørelse nr. 599 af 17. september 1987, foretages </P>  \r\n\r\n<P>følgende ændringer: </P>  \r\n\r\n<P>/-- </P>  \r\n\r\n<P>1. § 35, stk. 2, ophæves. --/ § 35. - - Stk. 2. Vedtægtsændring, hvorved  \r\n\r\n det bestemmes, at deltidsarbejdende kan optages som medlemmer af kassen, jf.  \r\n\r\n kapitel 11, er dog kun gyldig, når ændringen godkendes af arbejdsministeren.  \r\n\r\n /-- </P>  \r\n\r\n<P>2. I § 47 indsættes som 3. pkt.: </P>  \r\n\r\n<P>&#187;Det regulerede beløb afrundes til det nærmeste hele kronebeløb, der  \r\n\r\n</P>  \r\n\r\n<P>kan deles med 6.&#171; --/ § 47. Dagpengenes højeste beløb udgør 2.052 kr.  \r\n\r\n for en uge. Beløbet reguleres een gang årligt den 1. juli, hvis dette er  \r\n\r\n mandag, og ellers fra den mandag, der ligger nærmest den 1. juli, med en  \r\n\r\n procent, der fastsættes på finansloven for det pågældende år. /-- </P>  \r\n\r\n<P>3. § 57, stk. 4, affattes således: </P>  \r\n\r\n<P>&#187;Stk. 4. Udbetaling af dagpenge kan kun finde sted, hvis den ledige  \r\n\r\n</P>  \r\n\r\n<P>er tilmeldt arbejdsformidlingen som arbejdssøgende. Tilmelding </P>  \r\n\r\n<P>skal ske, når ledigheden indtræder, og den ledige skal opretholde </P>  \r\n\r\n<P>kontakten med arbejdsformidlingen i hele ledighedsperioden.&#171;. --/ §  \r\n\r\n 57. - - Stk. 4. Et medlem, som vil begære dagpenge udbetalt, skal ved  \r\n\r\n ledighedens indtræden henvende sig til arbejdsformidlingen for at søge  \r\n\r\n arbejde. I ledighedsperioden skal medlemmet opretholde kontakt med  \r\n\r\n arbejdsformidlingen. /-- </P>  \r\n\r\n<P>4. I § 57 indsættes som stk. 7: </P>  \r\n\r\n<P>&#187;Stk. 7. Direktøren for Arbejdsløshedsforsikringen kan efter </P>  \r\n\r\n<P>forhandling med Landsarbejdsnævnet fastsætte regler om retten til </P>  \r\n\r\n<P>og beregningen af dagpenge for fiskeskippere, der midlertidigt er </P>  \r\n\r\n<P>afskåret fra at udøve selvstændig virksomhed på grund af </P>  \r\n\r\n<P>ishindringer.&#171;. --/ § 57. Dagpenge kan kun udbetales til et medlem,  \r\n\r\n som er ledigt, jfr. dog kapitel 11 b. Stk. 2. Et medlem, der anmelder krav  \r\n\r\n for tab af løn m.v. over for Lønmodtagernes Garantifond, har ret til dagpenge  \r\n\r\n som lån imod overdragelse af kravet til arbejdsløshedskassen til sikkerhed.  \r\n\r\n Arbejdsministeren kan fastsætte nærmere regler herom. Stk. 3. En selvstændig  \r\n\r\n erhvervsdrivende anses for ledig, når hans personlige arbejde i virksomheden  \r\n\r\n er ophørt mere end midlertidigt. Nærmere regler om, hvornår en selvstændig  \r\n\r\n erhvervsdrivendes personlige arbejde i virksomheden anses for ophørt mere end  \r\n\r\n midlertidigt, fastsættes af direktøren for arbejdsløshedsforsikringen efter  \r\n\r\n forhandling med landsarbejdsnævnet. Stk. 4. Et medlem, som vil begære  \r\n\r\n dagpenge udbetalt, skal ved ledighedens indtræden henvende sig til  \r\n\r\n arbejdsformidlingen for at søge arbejde. I ledighedsperioden skal medlemmet  \r\n\r\n opretholde kontakt med arbejdsformidlingen. Stk. 5. Nærmere regler om  \r\n\r\n medlemmets kontakt med arbejdsformidlingen, herunder regler om personligt  \r\n\r\n fremmøde, fastsættes af arbejdsdirektøren efter forhandling med  \r\n\r\n landsarbejdsnævnet. For et fag eller en del af et fag kan der i ganske  \r\n\r\n særlige tilfælde fastsættes regler, hvorefter kontakten foregår andetsteds  \r\n\r\n end hos arbejdsformidlingen. Nærmere regler om de dagpengemæssige  \r\n\r\n konsekvenser af manglende fremmøde fastsættes af direktøren for  \r\n\r\n arbejdsløshedsforsikringen efter forhandling med landarbejdsnævnet. Stk. 6.  \r\n\r\n Arbejdsministeren kan fastsætte regler om, at dagpenge kun kan udbetales,  \r\n\r\n hvis tidspunktet for og årsagen til medlemmets sidste arbejdsophør samt  \r\n\r\n varigheden af medlemmets sidste arbejdsforhold og lønnens størrelse  \r\n\r\n dokumenteres. /-- </P>  \r\n\r\n<P>5. I § 66 indsættes efter stk. 1, som nyt stykke: </P>  \r\n\r\n<P>&#187;Stk. 2. Et medlem af en kasse for lønmodtagere, der overgår til </P>  \r\n\r\n<P>delpension, har ret til at blive optaget som deltidsforsikret, </P>  \r\n\r\n<P>uanset om det er fastsat i kassens vedtægt. Retten til at være </P>  \r\n\r\n<P>deltidsforsikret bevares, selv om delpensionen bortfalder. Hvis </P>  \r\n\r\n<P>der ifølge kassens vedtægt ikke optages deltidsforsikrede inden </P>  \r\n\r\n<P>for medlemmets faglige område, er retten til deltidsforsikring dog </P>  \r\n\r\n<P>betinget af, at medlemmet erklærer sig villig til i tilfælde af </P>  \r\n\r\n<P>ledighed at tage arbejde uden for kassens faglige område.&#171;. </P>  \r\n\r\n<P>Stk. 2 bliver herefter stk. 3. --/ § 66. Reglerne i dette kapitel finder  \r\n\r\n anvendelse i anerkendte arbejdsløshedskasser, som i vedtægten fastsætter, at  \r\n\r\n deltidsarbejdende, som ikke ønsker eller evner at have arbejde i fagets  \r\n\r\n fulde, sædvanlige arbejdstid, kan optages som medlemmer af kassen. Stk. 2.  \r\n\r\n Hvor der ikke i dette kapitel er fastsat særregler, finder lovens øvrige  \r\n\r\n bestemmelser anvendelse. /-- </P>  \r\n\r\n<P>6. I § 68, stk. 2, 1. pkt., udgår: &#187;1. pkt.&#171;. --/ § 68. - - Stk.  \r\n\r\n 2. Et medlem, som straks ved anmeldelse om ledighed, jfr. § 57, stk. 4, 1.  \r\n\r\n pkt., fremsætter begæring herom, betragtes som deltidsforsikret, - - /-- </P>  \r\n\r\n<P>7. § 75 b, stk. 6, 2. pkt., affattes således: </P>  \r\n\r\n<P>&#187;Dog kan efterløn ydes til medlemmer, der </P>  \r\n\r\n<P>1) frasiger sig invaliditetsydelse, eller </P>  \r\n\r\n<P>2) modtager invaliditetsydelse på grund af hørehandicap.&#171; --/ § 75 b.  \r\n\r\n - - Stk. 6. Medlemmer, der modtager ydelser efter lov om social pension eller  \r\n\r\n tilsvarende udenlandsk lovgivning, kan ikke samtidig modtage efterløn. Dog  \r\n\r\n kan efterløn ydes til personer, der frasiger sig retten til  \r\n\r\n invaliditetsydelse. /-- </P>  \r\n\r\n<P>8. I § 75 c, stk. 2, 1. pkt., ændres &#187;en 39 timers arbejdsuge&#171;  \r\n\r\n til: </P>  \r\n\r\n<P>&#187;en arbejdsuge med fuld sædvanlig arbejdstid.&#171;. --/ § 75 c. - -  \r\n\r\n Stk. 2. Perioder, i hvilke medlemmet modtager sygedagpenge efter  \r\n\r\n dagpengeloven, medregnes som arbejdsperioder efter forholdet mellem det  \r\n\r\n gennemsnitlige ugentlige timetal i den periode, der danner grundlag for  \r\n\r\n fastsættelsen af sygedagpengene efter dagpengeloven, og en 39 timers  \r\n\r\n arbejdsuge. Perioder med løn under sygdom medregnes tilsvarende. /-- </P>  \r\n\r\n<P>9. § 75 c, stk. 4 og 5, affattes således: </P>  \r\n\r\n<P>&#187;Stk. 4. Direktøren for Arbejdsløshedsforsikringen kan efter </P>  \r\n\r\n<P>forhandling med Landsarbejdsnævnet fastsætte regler om, at der ved </P>  \r\n\r\n<P>særlige omstændigheder kan meddeles tilladelse til </P>  \r\n\r\n<P>1) at et medlem, der har overtrådt reglerne i stk. 1 eller regler </P>  \r\n\r\n<P>udfærdiget i medfør heraf, kan forblive i efterlønsordningen, </P>  \r\n\r\n<P>2) at et medlem, der ved overgangen til efterløn har bibeskæftigelse, </P>  \r\n\r\n<P>kan bevare denne beskæftigelse efter overgangen til efterløn, selv </P>  \r\n\r\n<P>om arbejdets omfang i mindre grad må antages at overstige det </P>  \r\n\r\n<P>efter stk. 1 tilladte. </P>  \r\n\r\n<P>Stk. 5. Til tilladelserne kan knyttes økonomiske vilkår.&#171;. --/ § 75  \r\n\r\n c. - - Stk. 4. Direktøren for arbejdsløshedsforsikringen kan give tilladelse  \r\n\r\n til, at et medlem, der har overtrådt reglerne i stk. 1 eller regler  \r\n\r\n udfærdiget i medfør heraf, kan forblive i efterlønsordningen, såfremt ganske  \r\n\r\n særlige omstændigheder taler derfor. Til tilladelsen kan knyttes økonomiske  \r\n\r\n vilkår. /-- </P>  \r\n\r\n<P>10. I § 75 h indsættes som stk. 5: </P>  \r\n\r\n<P>&#187;Stk. 5. Feriedagpenge kan ikke udbetales til et medlem, der har ret  \r\n\r\n</P>  \r\n\r\n<P>til dagpenge efter § 57, stk. 7.&#171;. --/ § 75 h. Et medlem, der ikke  \r\n\r\n har optjent fuld ret til ferie med feriegodtgørelse eller løn, kan ved  \r\n\r\n afholdelse af ferie få udbetalt feriedagpenge i det resterende antal  \r\n\r\n feriedage, hvis medlemmet enten er i et arbejdsforhold som lønmodtager eller  \r\n\r\n er ledigt. Det er en betingelse for udbetaling af feriedagpenge, at medlemmet  \r\n\r\n ville have dagpengeret i tilfælde af ledighed i de pågældende dage. Stk. 2.  \r\n\r\n Et medlem, hvis dagpengeret først indtræder efter ferieperiodens udløb den  \r\n\r\n 30. september, kan dog højst få 12 dages ferie med feriedagpenge i det  \r\n\r\n pågældende ferieår. Stk. 3. Et medlem, der får ret til dagpenge efter § 54 i  \r\n\r\n perioden fra 1. januar til ferieårets begyndelse, har ikke ret til  \r\n\r\n feriedagpenge i det ferieår, hvor dagpengeretten opnås. Stk. 4. Nærmere  \r\n\r\n regler om feriedagpenge, herunder om beregningen af feriedagpengene og  \r\n\r\n lediges underretning til arbejdsformidlingen om tidspunktet for feriens  \r\n\r\n afholdelse, fastsættes af direktøren for arbejdsløshedsforsikringen efter  \r\n\r\n forhandling med landsarbejdsnævnet. /-- </P>  \r\n\r\n<P>11. I § 76, stk. 4, udgår &#187;, jfr. § 77.&#171;. --/ § 76. - - Stk. 4.  \r\n\r\n Beløb, som skal indbetales til staten efter stk. 1 og 2, tilvejebringer  \r\n\r\n kassen ved opkrævning af bidrag fra medlemmerne eller ved forbrug af andre  \r\n\r\n indtægter eller formue, jfr. § 77. /-- </P>  \r\n\r\n<P>12. § 77 ophæves. --/ § 77. En kasse, som har indtægter ud over  \r\n\r\n medlemsbidrag, eller som ejer formue, kan anvende indtægterne og tillige  \r\n\r\n årligt indtil 15 pct. af formuen, således som denne er opgjort pr. 1. april  \r\n\r\n 1967, til dækning af de i § 76, stk. 1 og 5, nævnte udgifter. /-- </P>  \r\n\r\n<P>13. § 87, stk. 4, affattes således: </P>  \r\n\r\n<P>&#187;Stk. 4. Et medlem, som slettes af kassen efter stk. 1 eller efter §  \r\n\r\n</P>  \r\n\r\n<P>86, stk. 3, kan genoptages som nyt medlem. Regler herom fastsættes </P>  \r\n\r\n<P>af Direktøren for Arbejdsløshedsforsikringen efter forhandling med </P>  \r\n\r\n<P>Landsarbejdsnævnet.&#171;. --/ § 87. - - Stk. 4. Slettes et medlem af  \r\n\r\n kassen i henhold til stk. 1, eller i henhold til § 86, stk. 3, kan han kun  \r\n\r\n med tilladelse fra direktøren for arbejdsløshedsforsikringen påny optages som  \r\n\r\n medlem af en anerkendt arbejdsløshedskasse. Tilladelsen kan gives på vilkår,  \r\n\r\n at vedkommende for en tid eller for bestandig ikke må have hverv som  \r\n\r\n tillidsmand i en kasse. /-- </P>  \r\n\r\n<P>14. § 95 affattes således: </P>  \r\n\r\n<P>&#187;§ 95. Direktøren for Arbejdsløshedsforsikringen kan efter </P>  \r\n\r\n<P>forhandling med Landsarbejdsnævnet fastsætte regler om ret til </P>  \r\n\r\n<P>medlemskab af en anerkendt arbejdsløshedskasse og om ret til </P>  \r\n\r\n<P>dagpenge, feriedagpenge og efterløn for personer, der har haft </P>  \r\n\r\n<P>forsikrings- eller beskæftigelsesperioder i udlandet, på Færøerne </P>  \r\n\r\n<P>eller i Grønland.&#171;. --/ § 95. En kasse er berettige til at indgå  \r\n\r\n overenskomst med andre danske eller udenlandske foreninger om gensidig ydelse  \r\n\r\n af hjælp til medlemmerne. Sådanne overenskomster skal godkendes af direktøren  \r\n\r\n for arbejdsløshedsforsikringen, der også kan kræve overenskomsterne opsagt.  \r\n\r\n Stk. 2. Direktøren for arbejdsløshedsforsikringen kan, når der opnås gensidig  \r\n\r\n overenskomst med andre stater, fastsætte særlige regler om medlemskab af  \r\n\r\n anerkendte arbejdsløshedskasser og om udbetaling af dagpenge til personer,  \r\n\r\n der flytter til Danmark fra udlandet. Reglerne fastsættes efter forhandling  \r\n\r\n med Landsarbejdsnævnet. /-- </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00049"
        },
        {
            "displayName": "Entydig dokumentidentifikation",
            "displayValue": "CL004696"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}