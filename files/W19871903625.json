{
    "id": 33270,
    "title": "Kontanthjælp - udmåling - civil værnepligtig - fradrag for indtægt - rentetilskud til statsgaranteret studielån - fiktiv B-skat (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19036 af 23/01/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger, der modtog supplerende kontanthjælp under aftjening af  \r\n\r\n civil værnepligt, fik bevilget rentetilskud til statsgaranteret studielån med  \r\n\r\n ialt 3.410 kr. pr. kvartal. Rentetilskuddet blev i skattemæssig henseende  \r\n\r\n betragtet som B-indkomst. Ansøgeren fandtes ikke berettiget til hjælp til  \r\n\r\n betaling af en fiktiv B-skat af rentetilskuddet. Ankestyrelsen lagde vægt på,  \r\n\r\n at B-skatten på angsøgningstidspunktet ikke var forfalden til betaling. </I>  \r\n\r\n</P>  \r\n\r\n<P> <I>Ankestyrelsen fandt endvidere, at socialforvaltningen med rette havde  \r\n\r\n foretaget fradrag for rentetilskuddet i den udmålte hjælp, da rentetilskuddet  \r\n\r\n var at betragte som en indtægt, der fuldt ud skulle modregnes. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - udmåling - civil værnepligtig -  \r\n\r\n fradrag for indtægt - rentetilskud til statsgaranteret studielån - fiktiv  \r\n\r\n B-skat (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger, der i perioden 22. september 1983 - 27.august 1984 skulle  \r\n\r\n aftjene civil værnepligt, søgte i slutningen af september 1983  \r\n\r\n socialforvaltningen om supplerende kontanthjælp. </P>  \r\n\r\n<P>Socialforvaltningen udmålte supplerende kontanthjælp efter bistandslovens  \r\n\r\n § 37 med et beløb på 1.347 kr. månedlig. Ved udmålingen af hjælp blev der set  \r\n\r\n bort fra 30% af værnepligtslønnen. De 30% skulle dække småudgifter ved  \r\n\r\n erhvervelsen af indtægten, skat o.lign. </P>  \r\n\r\n<P>I begyndelsen af april 1984 meddelte ansøgeren socialforvaltningen, at han  \r\n\r\n fra 1. april 1984 havde fået bevilget rentetilskud til sine statsgaranterede  \r\n\r\n studielån med 3.410 kr. pr. kvartal. Rentetilskuddet blev af Statens  \r\n\r\n Uddannelsesstøtte anvist direkte til ansøgerens pengeinstitut, og det blev i  \r\n\r\n skattemæssig henseende betragtet som B-indkomst </P>  \r\n\r\n<P>Efter tildelingen af rentetilskud anmodede ansøgeren skatteforvaltningen  \r\n\r\n om udstedelse af et &#187;B-skattekort&#171; til dækning af den påløbende  \r\n\r\n skat som følge af rentetilskuddet. Skatteforvaltningen gav afslag herpå med  \r\n\r\n henvisning til, at påløben skat, i det omfang det er muligt, først skal  \r\n\r\n betales som A-skat og derefter som B-skat. Skatteforvaltningen lagde herved  \r\n\r\n vægt på, at ansøgeren fra den 27. august 1984 og året ud ville få indtægt i  \r\n\r\n form af løn eller arbejdsløshedsdagpenge. </P>  \r\n\r\n<P>På grund af rentetilskuddet ændrede socialforvaltningen udmålingen af  \r\n\r\n supplerende kontanthjælp til 365 kr. månedlig, idet forvaltningen ved  \r\n\r\n hjælpens udmåling fratrak rentetilskuddet fuldt ud, uden at bortse fra 30% af  \r\n\r\n tilskuddet. </P>  \r\n\r\n<P>Over for amtsankenævnet anførte socialforvaltningen bl.a., at såfremt  \r\n\r\n skatteforvaltningen ikke skatteteknisk kunne påligne B-skat af  \r\n\r\n rentetilskuddet, kunne socialforvaltningen heller ikke i henhold til  \r\n\r\n bistandsloven indgå i en fiktiv B-skattebetaling. Forvaltningen anførte  \r\n\r\n endvidere, at når der ikke blev set bort fra 30% af rentetilskuddet ved  \r\n\r\n hjælpens udmåling, skyldtes det, at rentetilskuddet var alment gældende for  \r\n\r\n bestemte grupper af studiegælds-indehavere og ikke kun for personer, der  \r\n\r\n aftjente civil værnepligt. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte socialforvaltningens afgørelse, idet nævnet var  \r\n\r\n enig med forvaltningen i, at det udbetalte rentetilskud var at betragte som  \r\n\r\n en indtægt, der skulle modregnes 100% i den udmålte hjælp. Vedrørende  \r\n\r\n ansøgningen om hjælp til B-skat lagde nævnet vægt på, at denne ikke var  \r\n\r\n forfalden, og at der alene var tale om et skatteteknisk spørgsmål, som ikke  \r\n\r\n kunne kompenseres via bistandslovens bestemmelser. </P>  \r\n\r\n<P>KLAGER TIL ANKESTYRELSEN: </P>  \r\n\r\n<P>Sagen blev anket af ansøgeren </P>  \r\n\r\n<P>LOVGRUNDLAG: </P>  \r\n\r\n<P>Lov om social bistand, § 37. Socialministeriets cirkulære af 16 december  \r\n\r\n 1986 om kontanthjælp efter bistandsloven, pkt. 15. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at socialforvaltningen har været berettiget til at  \r\n\r\n afslå at yde ansøger en kontanthjælp til betaling af fiktiv B- skat af  \r\n\r\n rentetilskuddet. Ankestyrelsen har lagt vægt på, at B- skatten på  \r\n\r\n ansøgningstidspunktet ikke var forfalden til betaling. </P>  \r\n\r\n<P>Vedrørende klagen over, at der ikke ved udmålingen af løbende supplerende  \r\n\r\n kontanthjælp efter den 1. april 1984 også blev bortset fra 30% af  \r\n\r\n rentetilskuddet, finder Ankestyrelsen, at det udbetalte rentetilskud var at  \r\n\r\n betragte som en indtægt, der skulle modregnes fuldt ud i den udmålte hjælp.  \r\n\r\n</P>  \r\n\r\n<P>Det bemærkes, at Ankestyrelsen ikke herved har taget stilling til det  \r\n\r\n berettigede i, at socialforvaltningen i øvrigt ved udmålingen af kontanthjælp  \r\n\r\n til ansøgeren har set bort fra 30% af ansøgerens indtægt som civil  \r\n\r\n værnepligtig. </P>  \r\n\r\n<P>Ankestyrelsen tiltræder således Amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1991.",
        "(* 2) Dagældende retsforskrift: Cirkulære nr. 147 af 16. december 1986 om kontanthjælp efter bistandsloven, punkt 15.",
        "(* 1) Offentliggjort af Socialstyrelsen i SM O-034-87 19/05/1987."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871903625"
        },
        {
            "displayName": "Entydig dokumentidentifikation",
            "displayValue": "CA001197"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19036"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "23/01/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20358-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}