{
    "id": 156538,
    "title": "Ankestyrelsens principafgørelse O-54-84 om flyttehjælp - indhentning af samtykke - hjælp til indbo",
    "documentTypeId": "240",
    "isSagsforlobPeriodValid": true,
    "shortName": "KEN nr 9051 af 05/11/1984",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-54-84 om flyttehjælp - indhentning af samtykke - hjælp til indbo</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kommune B havde givet samtykke til en families flytning til kommu nen med viden om, at A kommune havde ydet hjælp til flytningen, inden samtykket var indhentet. B kommune var bundet af tilsagnet.</p>\r\n   <p class=\"TekstGenerel\">Samtykket havde været betinget af, at A kommune tillige ydede familien hjælp til indbo. Da familien ikke havde anmodet A kommune om hjælp til indbo, måtte det påhvile B kommune at afholde denne udgift.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 637 af 27. september 1989 - § 47, stk. 1 og § 47, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En familie med 3 børn, som modtog hjælp efter bistandslovens § 37, søgte i august 1982 det sociale udvalg i A kommune om hjælp til betaling af boligindskud og en måneds husleje i forbindelse med, at familien havde lejet en lejlighed i B kommune fra den 2. august 1982.</p>\r\n<p>Socialudvalget i A kommune anmodede den 3. august 1982 telefonisk B kommune om samtykke til flytningen efter bistandslovens § 47, stk. 2.</p>\r\n<p>Socialforvaltningen i B kommune udbad sig skriftlig anmodning om samtykke,  hvorefter sagen ville blive behandlet i et møde i socialudvalget.</p>\r\n<p>Den 4. august 1982 bevilgede det sociale udvalg i A kommune hjælp til de ansøgte udgifter, og skriftlig anmodning om samtykke blev sendt til socialforvaltningen i B kommune den 5. august 1982.</p>\r\n<p>Den 9. august 1982 søgte familien det sociale udvalg i B kommune om hjælp til indbo. Det oplystes i denne forbindelse, at familien var flyttet til B kommune, og at den fra A kommune havde fået udbetalt boligindskud og en måneds husleje samt hjælp til underhold indtil den 16. august 1982.</p>\r\n<p>Den 11. august 1982 besluttede det sociale udvalg i B kommune at give samtykke til flytningen, jf. bistandslovens § 47, stk. 2, under forudsætning af, at det sociale udvalg i A kommune ydede hjælp til familiens etablering i lejligheden. Dette blev telefonisk meddelt A kommune den 12. august 1982, hvilket A kommune telefonisk afslog samme dag.</p>\r\n<p>Den 25. august 1982 bevilgede socialudvalget i B kommune hjælp til nødvendigt indbo med indtil 3.000 kr., jf. bistandslovens § 40, stk. 1. Den 26. august 1982 meddelte B kommune, at udvalget ville give samtykke til flytningen, hvis A kommune ville afholde udgifterne til nødvendigt indbo og andre ting, der var forbundet med indflytning og etablering i egen lejlighed.</p>\r\n<p>Den 30. august 1982 forelagde socialudvalget i A kommune for amtsankenævnet, at socialudvalget i B kommune havde gjort udvalgets samtykke betinget af, at A kommune ydede hjælp til anskaffelse af indbo, uanset at dette spørgsmål aldrig var rejst af familien over for A kommune.</p>\r\n<p>Socialudvalget i B kommune udtalte over for nævnet, at nødvendigt indbo i den konkrete sag, hvor familien stod uden bohave, måtte være en stor del af den hjælp, som udvalget i A kommune burde bevilge. Da A kommune afviste dette, fandt B kommune ikke, at der var grundlag for at give samtykke til flytningen efter bistandslovens § 47, stk. 2.</p>\r\n<p>Amtsankenævnet fandt, at da det sociale udvalg i A kommune ikke havde fulgt den i bistandslovens § 47, stk. 2, foreskrevne fremgangsmåde, fulgte det heraf, at B kommune ikke var opholdskommune.</p>\r\n<p>Socialudvalget i A kommune anførte, at den i sagen anvendte fremgangsmåde ofte anvendes i hastesager. Ifølge A kommune ville entiltrædelse af nævnets afgørelse være ensbetydende med, at to kommu ner ikke indbyrdes kunne aftale en bestemt fremgangsmåde i en konkret hastesag, ligesom det i adskillige tilfælde ville være umuligt at yde flyttehjælp i en akut sag uden at blive pålagt refusionstilsagn.</p>\r\n<p>Efter bistandslovens § 47, stk. 1, kan der ydes en person, som ikke selv har midler dertil, hjælp til flytning, som medfører enforbedring  af pågældendes eller familiens boligmæssige eller er hvervsmæssige forhold.</p>\r\n<p>Ifølge bistandslovens § 47, stk. 2, skal det sociale udvalg, såfremt flytningen sker til en anden kommune, indhente samtykke fra detsociale udvalg i denne kommune, inden hjælpen ydes. Hvis denne frem gangsmåde ikke er fulgt, betragtes den kommune, der har ydet hjælp, fortsat som opholdskommune, indtil pågældende i mindst 3 måneder har klaret sig uden bistand efter denne lov, dog længst i 2 år efter flytningen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Det var ubestridt, at betingelserne for at yde flyttehjælp i henhold til bistandslovens § 47, stk. 1, havde været til stede.</p>\r\n<p>Det sociale udvalg i A kommune havde ved ydelse af hjælp til flytningen den 4. august 1982 ikke overholdt reglerne i lovens § 47, stk. 2, idet hjælpen måtte anses for ydet, inden der var indhentet samtykke fra det sociale udvalg i B kommune.</p>\r\n<p>Det sociale udvalg i B kommune havde imidlertid den 11. august 1982  med kendskab til den flyttehjælp, der var ydet af det sociale udvalg i A kommune - besluttet at give samtykke i henhold til § 47, stk. 2, dog således at samtykket meddelt ved skrivelse af 26. august 1982 var betinget af, at B kommune afholdt udgifterne til nødvendigt indbo.</p>\r\n<p>Under hensyn til at samtykket var givet med viden om, at flyttehjælpen var bevilget af A kommune, fandtes B kommune at måtte anses for bundet af det givne tilsagn og måtte anses som opholdskommune. Da familien ikke i forbindelse med anmodningen om flyttehjælp havde ansøgt om hjælp til indbo i A kommune, fandtes denne hjælp ikke at kunne betragtes som flyttehjælp, og det måtte derfor påhvile B kommune at afholde denne udgift.</p>\r\n<p>B kommune fandtes således at måtte anses for opholdskommune efter flytningen, og Ankestyrelsen ændrede således amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19840905125"
        },
        {
            "displayName": "Entydig dokumentidentifikation",
            "displayValue": "BS009329"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9051"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "05/11/1984"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 10946-83"
        },
        {
            "displayName": "Stikord",
            "displayValue": "O-54-84"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}