{
    "id": 96639,
    "title": "Forslag til folketingsbeslutning om at sikre lønmodtagerne minimumsrettigheder på arbejdsmarkedet",
    "documentTypeId": "480",
    "isSagsforlobPeriodValid": true,
    "shortName": "2003/1 BSF 61",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 20. november 2003 af  \r\n\r\n Mogens&nbsp;Nørgård&nbsp;Pedersen&nbsp;(KD), Bodil&nbsp;Kornbek&nbsp;(KD),  \r\n\r\n<BR>  \r\n\r\n Jann Sjursen (KD)&nbsp;og&nbsp;Tove&nbsp;Videbæk&nbsp;(KD)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om at sikre lønmodtagerne minimumsrettigheder på  \r\n\r\n arbejdsmarkedet  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"NormalInd\">  \r\n\r\n Folketinget opfordrer regeringen til snarest at fremsætte  \r\n\r\n lovforslag og foretage de nødvendige ændringer i administrative forskrifter,  \r\n\r\n der sikrer alle lønmodtagere på arbejdsmarkedet minimumsrettigheder på  \r\n\r\n følgende  \r\n\r\n områder:  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n    \r\n\r\n Beskyttelse mod  \r\n\r\n usaglig opsigelse svarende til rettighederne i funktionærloven.  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n &#9;  \r\n\r\n    \r\n\r\n Fratrædelsesgodtgørelse  \r\n\r\n svarende til rettighederne i funktionærloven.  \r\n\r\n</P>  \r\n\r\n<P class=\"Nummer\">  \r\n\r\n 3.  \r\n\r\n &#9;  \r\n\r\n    \r\n\r\n Opsigelsesvarsler,  \r\n\r\n der er kortere end opsigelsesvarslerne i overenskomsterne og funktionærloven,  \r\n\r\n men som alligevel sikrer lønmodtageren et rimeligt varsel ved opsigelse.  \r\n\r\n</P>  \r\n\r\n<P class=\"Nummer\">  \r\n\r\n 4.  \r\n\r\n &#9;  \r\n\r\n    \r\n\r\n En mindsteløn, der  \r\n\r\n ligger over den maksimale dagpengesats, men som er så lav, at der sikres et  \r\n\r\n godt spillerum for de kollektive overenskomstforhandlinger.  \r\n\r\n</P>  \r\n\r\n<P class=\"Nummer\">  \r\n\r\n 5.  \r\n\r\n &#9;  \r\n\r\n    \r\n\r\n En delvis  \r\n\r\n arbejdsgiverfinansieret arbejdsmarkedspension.  \r\n\r\n</P>  \r\n\r\n<P class=\"Nummer\">  \r\n\r\n 6.  \r\n\r\n &#9;  \r\n\r\n    \r\n\r\n Ret til 1 dags  \r\n\r\n frihed for både faderen og moderen ved barns sygdom.  \r\n\r\n</P>  \r\n\r\n<P class=\"Nummer\">  \r\n\r\n 7.  \r\n\r\n &#9;  \r\n\r\n    \r\n\r\n Ret til betaling ved  \r\n\r\n overarbejde og arbejde på forskudt tid.  \r\n\r\n</P>  \r\n\r\n<P class=\"Nummer\">  \r\n\r\n 8.  \r\n\r\n &#9;  \r\n\r\n    \r\n\r\n Ret til  \r\n\r\n søgnehelligdagsbetaling.  \r\n\r\n</P>  \r\n\r\n<P class=\"Nummer\">  \r\n\r\n 9.  \r\n\r\n &#9;  \r\n\r\n    \r\n\r\n Loven skal ikke  \r\n\r\n gælde, hvor arbejdstageren er omfattet af bestemmelser, der giver mindst  \r\n\r\n samme  \r\n\r\n rettigheder som loven.  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"NormalInd9\">  \r\n\r\n Kristendemokraterne finder, at der er behov for at sikre  \r\n\r\n alle lønmodtagere på det danske arbejdsmarked en række grundlæggende  \r\n\r\n minimumsrettigheder. Arbejdsmarkedets parter har sikret danske lønmodtagere  \r\n\r\n rettigheder på de anførte områder, men en stor del af det danske  \r\n\r\n arbejdsmarked  \r\n\r\n er ikke dækket af overenskomsterne indgået mellem arbejdsmarkedets parter.  \r\n\r\n Kristendemokraterne finder det ikke rimeligt, at en del af lønmodtagerne i  \r\n\r\n praksis er retsløse på mange områder vedrørende løn- og arbejdsvilkår.  \r\n\r\n</P>  \r\n\r\n<P class=\"NormalInd9\">  \r\n\r\n Omkring 30 pct. af lønmodtagerne på arbejdsmarkedet  \r\n\r\n angiver, at de ikke er omfattet af en overenskomst. Heraf er en del dog  \r\n\r\n omfattet af funktionærlovens bestemmelser om forbud mod usaglig opsigelse og  \r\n\r\n om  \r\n\r\n opsigelsesvarsler.  \r\n\r\n</P>  \r\n\r\n<P class=\"NormalInd9\">  \r\n\r\n Forslaget skal sikre, at alle lønmodtagere sikres  \r\n\r\n minimumsrettigheder og dermed menneskeværdige forhold. Med forslaget  \r\n\r\n afhjælpes  \r\n\r\n nogle af de væsentligste ulemper ved den danske model.  \r\n\r\n</P>  \r\n\r\n<P class=\"NormalInd9\">  \r\n\r\n Kristendemokraterne ønsker ikke med forslaget at gribe ind  \r\n\r\n i arbejdsmarkedets parters ret til selv at fastlægge løn- og arbejdsvilkår  \r\n\r\n ved  \r\n\r\n overenskomster. Når det gælder forældrenes ret til hver 1 dags frihed i  \r\n\r\n forbindelse med barns sygdom, påvirker forslaget dog arbejdsmarkedets parters  \r\n\r\n ret til at fastlægge løn- og arbejdsvilkår ved overenskomstforhandlinger. På  \r\n\r\n dette område finder Kristendemokraterne, at forældrene i høj grad har behov  \r\n\r\n for  \r\n\r\n lidt mere tid i hverdagen. I dag har forældrene kun ret til 1 dags fravær i  \r\n\r\n alt  \r\n\r\n i forbindelse med barns sygdom.  \r\n\r\n</P>  \r\n\r\n<P class=\"TekstoverskriftBm\">  \r\n\r\n Bemærkninger til forslagets enkelte bestemmelser  \r\n\r\n</P>  \r\n\r\n<P class=\"TekstoverskriftVO9\">  \r\n\r\n Ad 1) Beskyttelse mod usaglig opsigelse  \r\n\r\n</P>  \r\n\r\n<P class=\"NormalInd9\">  \r\n\r\n I dag er lønmodtagere, der ikke er dækket af overenskomst,  \r\n\r\n og som ikke er funktionærer, uden rettigheder, hvad angår beskyttelse mod  \r\n\r\n usaglig opsigelse. I lov om ligebehandling af mænd og kvinder kan en  \r\n\r\n lønmodtager, der forskelsbehandles på grund af køn, tilkendes en godtgørelse,  \r\n\r\n jf. bekendtgørelse nr. 711 af 20. august 2002.  \r\n\r\n</P>  \r\n\r\n<P class=\"NormalInd9\">  \r\n\r\n Beskyttelse mod usaglig opsigelse indebærer, at ledelsen  \r\n\r\n skal have en rimelig grund til at afskedige en lønmodtager. Hvis ledelsen  \r\n\r\n ikke  \r\n\r\n har en rimelig grund, skal lønmodtageren have en godtgørelse eller krav på  \r\n\r\n genansættelse.  \r\n\r\n</P>  \r\n\r\n<P class=\"NormalInd9\">  \r\n\r\n Beskyttelse mod usaglig opsigelse er en vigtig del af det  \r\n\r\n kollektive aftalesystem. En tilsvarende beskyttelse findes i funktionærlovens  \r\n\r\n §  \r\n\r\n 2 b, jf. bekendtgørelse nr. 691 af 20. august 2002.  \r\n\r\n</P>  \r\n\r\n<P class=\"TekstoverskriftVO9\">  \r\n\r\n Ad 2) Fratrædelsesgodtgørelse, der svarer til  \r\n\r\n rettighederne i funktionærloven  \r\n\r\n</P>  \r\n\r\n<P class=\"NormalInd9\">  \r\n\r\n Funktionærlovens § 2 a giver ret til  \r\n\r\n fratrædelsesgodtgørelse. Ifølge denne bestemmelse har funktionæren krav på  \r\n\r\n fratrædelsesgodtgørelse, hvis den pågældende afskediges eller bortvises  \r\n\r\n uberettiget. Efter 12 års ansættelse er der krav om 1 måneds  \r\n\r\n fratrædelsesgodtgørelse, efter 15 år 2 måneders godtgørelse og efter 18 år 3  \r\n\r\n måneders godtgørelse, jf. bekendtgørelse nr. 691 af 20. august 2002.  \r\n\r\n</P>  \r\n\r\n<P class=\"NormalInd9\">  \r\n\r\n I nogle overenskomster er der også fastsat  \r\n\r\n fratrædelsesgodtgørelser for ikkefunktionærer.  \r\n\r\n</P>  \r\n\r\n<P class=\"TekstoverskriftVO9\">  \r\n\r\n Ad 3) Opsigelsesvarsler, der er kortere end  \r\n\r\n opsigelsesvarslerne i overenskomsterne og funktionærloven, men som alligevel  \r\n\r\n sikrer lønmodtageren et rimeligt varsel ved opsigelse  \r\n\r\n</P>  \r\n\r\n<P class=\"NormalInd9\">  \r\n\r\n Som udgangspunkt har lønmodtagere, der ikke er omfattet af  \r\n\r\n funktionærloven, og som ikke er omfattet af en overenskomst, ikke krav på et  \r\n\r\n opsigelsesvarsel. Imidlertid følger det af retspraksis, at arbejdstagere, der  \r\n\r\n har været ansat i en periode, har krav på et opsigelsesvarsel, jf. U  \r\n\r\n 1999.1471  \r\n\r\n Ø m.fl. Varslets længde afhænger af, hvilken type ansættelsesforhold der er  \r\n\r\n tale om, og hvor længe ansættelsesforholdet har bestået. Retspraksis er ikke  \r\n\r\n helt entydig, men betyder, at arbejdstagere har krav på et passende  \r\n\r\n opsigelsesvarsel.  \r\n\r\n</P>  \r\n\r\n<P class=\"NormalInd9\">  \r\n\r\n Et fremtidigt lovforslag skal sikre alle arbejdstagere et  \r\n\r\n opsigelsesvarsel, der ligger under det opsigelsesvarsel, der gælder i  \r\n\r\n funktionærloven og i overenskomsterne, men som alligevel sikrer lønmodtageren  \r\n\r\n et rimeligt varsel ved opsigelse. Længden af opsigelsesvarslet skal endvidere  \r\n\r\n være afhængig af arbejdstagerens anciennitet på arbejdspladsen.  \r\n\r\n</P>  \r\n\r\n<P class=\"TekstoverskriftVO9\">  \r\n\r\n Ad 4) En mindsteløn, der ligger over den maksimale  \r\n\r\n dagpengesats, men som er så lav, at der sikres et godt spillerum for de  \r\n\r\n kollektive overenskomstforhandlinger  \r\n\r\n</P>  \r\n\r\n<P class=\"NormalInd9\">  \r\n\r\n I dag fastsættes mindstelønninger kun via overenskomster.  \r\n\r\n Arbejdsgivere uden overenskomst kan således sætte urimeligt lave  \r\n\r\n timelønninger.  \r\n\r\n Alle lønmodtagere skal have ret til en løn, som er højere end den maksimale  \r\n\r\n dagpengesats, men som alligevel giver et godt spillerum for de kollektive  \r\n\r\n overenskomstforhandlinger.  \r\n\r\n</P>  \r\n\r\n<P class=\"NormalInd9\">  \r\n\r\n I forbindelse med optagelse af en række nye lande i EU  \r\n\r\n nærer mange en frygt for, at Danmark bliver overstrømmet af arbejdskraft, der  \r\n\r\n er villig til at arbejde for en meget beskeden løn. En lovregulering af  \r\n\r\n minimumslønnen vil være en optimal regulering til at imødegå en sådan form  \r\n\r\n for  \r\n\r\n løndumping.  \r\n\r\n</P>  \r\n\r\n<P class=\"TekstoverskriftVO9\">  \r\n\r\n Ad 5) En delvis arbejdsgiverfinansieret  \r\n\r\n arbejdsmarkedspension  \r\n\r\n</P>  \r\n\r\n<P class=\"NormalInd9\">  \r\n\r\n Der er i dag indbygget arbejdsmarkedspensioner i næsten  \r\n\r\n alle overenskomster. Arbejdsgiveren bidrager typisk med 2/3 og lønmodtageren  \r\n\r\n med 1/3.  \r\n\r\n</P>  \r\n\r\n<P class=\"NormalInd9\">  \r\n\r\n En arbejdsmarkedspension på 6 pct. af den pensionsgivende  \r\n\r\n løn, svarende til et bidrag fra arbejdsgiveren på 4 pct. og et bidrag fra  \r\n\r\n lønmodtageren på 2 pct., vil holde sig under niveauet i de gængse  \r\n\r\n overenskomster.  \r\n\r\n</P>  \r\n\r\n<P class=\"NormalInd9\">  \r\n\r\n Det foreslås, at man skal være fyldt 20 år og have mindst 1  \r\n\r\n års anciennitet for at få ret til en pensionsordning.  \r\n\r\n</P>  \r\n\r\n<P class=\"TekstoverskriftVO9\">  \r\n\r\n Ad 6) Ret til 1 dags frihed for både faderen og  \r\n\r\n moderen ved barns sygdom  \r\n\r\n</P>  \r\n\r\n<P class=\"NormalInd9\">  \r\n\r\n Forældrene skal hver have ret til 1 dags frihed, hvor de  \r\n\r\n kan blive hjemme hos et sygt barn. Arbejdsgiveren bør kunne få sygedagpenge  \r\n\r\n refunderet fra kommunen, og lønmodtageren sikres en minimumsret til at få løn  \r\n\r\n svarende til sygedagpengesatsen i forbindelse med barns sygedag.  \r\n\r\n</P>  \r\n\r\n<P class=\"NormalInd9\">  \r\n\r\n I dag har forældre på overenskomstdækkede arbejdspladser  \r\n\r\n oftest kun ret til 1 dags fravær i forbindelse med barns første sygedag.  \r\n\r\n</P>  \r\n\r\n<P class=\"NormalInd9\">  \r\n\r\n Forslaget vil i højere grad tilskynde faderen til at tage  \r\n\r\n fri i forbindelse med barns sygdom.  \r\n\r\n</P>  \r\n\r\n<P class=\"TekstoverskriftVO9\">  \r\n\r\n Ad 7) Ret til betaling ved overarbejde og arbejde  \r\n\r\n på forskudt tid  \r\n\r\n</P>  \r\n\r\n<P class=\"NormalInd9\">  \r\n\r\n Dette er i dag udelukkende et overenskomstspørgsmål.  \r\n\r\n Lønmodtagerne bør have en generel ret til kompensation for arbejde ud over  \r\n\r\n normal aftalt arbejdstid.  \r\n\r\n</P>  \r\n\r\n<P class=\"NormalInd9\">  \r\n\r\n Personer, der arbejder uden længste arbejdstid, er ikke  \r\n\r\n omfattet af bestemmelsen.  \r\n\r\n</P>  \r\n\r\n<P class=\"TekstoverskriftVO9\">  \r\n\r\n Ad 8) Ret til søgnehelligdagsbetaling  \r\n\r\n</P>  \r\n\r\n<P class=\"NormalInd9\">  \r\n\r\n Uge- og timelønnede lønmodtagere, der ikke er  \r\n\r\n overenskomstdækkede, får ikke søgnehelligdagsbetaling, medmindre de er  \r\n\r\n funktionærer. Den gængse sats i overenskomsterne er, at 3,5 pct. af lønsummen  \r\n\r\n afsættes til søgnehelligdagsbetaling.  \r\n\r\n</P>  \r\n\r\n<P class=\"TekstoverskriftVO9\">  \r\n\r\n Ad 9) Loven skal ikke gælde, hvor arbejdstageren er  \r\n\r\n omfattet af bestemmelser, der giver mindst samme rettigheder som loven  \r\n\r\n</P>  \r\n\r\n<P class=\"NormalInd9\">  \r\n\r\n Bestemmelsen har til hensigt at sikre, at den  \r\n\r\n minimumslovgivning, der lægges op til med beslutningsforslaget, ikke fører  \r\n\r\n til  \r\n\r\n forringelser for lønmodtagere, der er omfattet af en overenskomst.  \r\n\r\n</P>  \r\n\r\n<P class=\"NormalInd9\">  \r\n\r\n Samtidig sikrer bestemmelsen, at løn- og arbejdsvilkår for  \r\n\r\n lønmodtagere kan fastlægges ved overenskomstforhandlinger og ikke via  \r\n\r\n lovgivning, hvis overenskomstforhandlingerne ikke giver ringere vilkår end  \r\n\r\n minimumsrettighederne. Dermed bevares den særlige danske model, hvor  \r\n\r\n arbejdsmarkedets parter fastlægger løn- og arbejdsvilkår ved  \r\n\r\n overenskomstforhandlinger.  \r\n\r\n</P>  \r\n\r\n<P class=\"NormalInd9\">  \r\n\r\n &nbsp;  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Mogens Nørgård Pedersen  \r\n\r\n</B>  \r\n\r\n (KD):  \r\n\r\n</P>  \r\n\r\n<P class=\"Tekst2\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til  \r\n\r\n folketingsbeslutning om at sikre lønmodtagerne minimumsrettigheder på  \r\n\r\n arbejdsmarkedet.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 61).  \r\n\r\n</P>  \r\n\r\n<P class=\"NormalInd\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2003/1 BF 61",
            "stateLabel": "Forkastet",
            "references": [
                {
                    "shortName": "2003/1 BSF 61",
                    "title": "Forslag til folketingsbeslutning om at sikre lønmodtagerne minimumsrettigheder på arbejdsmarkedet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 96639,
                    "eliUri": "/eli/ft/20031BB00061",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20031/beslutningsforslag_oversigtsformat/B61.htm"
                },
                {
                    "shortName": "2003/1 BTB 61",
                    "title": "Betænkning over Forslag til folketingsbeslutning om at sikre lønmodtagerne  minimumsrettigheder på arbejdsmarkedet",
                    "presentationName": "Betænkning over beslutningsforslag",
                    "documentTypeId": 500,
                    "documentId": 97329,
                    "eliUri": "/eli/ft/20031DB00492",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "20/11/2003"
        },
        {
            "displayName": "Accession",
            "displayValue": "20031BB00061"
        },
        {
            "displayName": "Entydig dokumentidentifikation",
            "displayValue": "AX005720"
        },
        {
            "displayName": "Dato for førstegangsindlæggelse",
            "displayValue": "20/11/2003"
        },
        {
            "displayName": "Dato for indlæggelse",
            "displayValue": "20/11/2003"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}