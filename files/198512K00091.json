{
    "id": 112674,
    "title": "1985 LSF 91   FORSLAG TIL LOV OM OPRETTELSE AF ET ETISK RÅD OG REGULERING AF VISSE   BIO-MEDICINSKE FORSØG ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 91",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 91 </P>  \r\n\r\n<P></P>  \r\n\r\n<P>Forslag til Lov om oprettelse af et etisk råd og regulering af visse  \r\n\r\n bio-medicinske forsøg </P>  \r\n\r\n<P></P>  \r\n\r\n<P>Fremsat af Indenrigsministeren </P>  \r\n\r\n<P></P>  \r\n\r\n<P>den 28. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Indenrigsministeren nedsætter et etisk råd for sundhedsvæsenet </P>  \r\n\r\n<P>og den biologisk-medicinske forskning vedrørende mennesket. Rådet </P>  \r\n\r\n<P>virker i et samarbejde med sundhedsvæsenets myndigheder og de </P>  \r\n\r\n<P>videnskabsetiske komiteer, der er oprettet efter </P>  \r\n\r\n<P>Helsinki-deklaration II. Rådet skal i sit virke bygge på den </P>  \r\n\r\n<P>forudsætning, at menneskeligt liv tager sin begyndelse på </P>  \r\n\r\n<P>befrugtningstidspunktet. </P>  \r\n\r\n<P>§ 2. Rådet består af 13 medlemmer som beskikkes af </P>  \r\n\r\n<P>indenrigsministeren efter følgende regler: </P>  \r\n\r\n<P>1) 4 medlemmer udpeges af indenrigsministeren. Udpegningen sker under </P>  \r\n\r\n<P>hensyntagen til de pågældendes offentligt dokumenterede indseende </P>  \r\n\r\n<P>i de etiske, kulturelle og samfundsmæssige spørgsmål der er af </P>  \r\n\r\n<P>betydning for rådets arbejde. </P>  \r\n\r\n<P>2) 4 medlemmer udpeges af det lægevidenskabelige forskningsråd. Disse </P>  \r\n\r\n<P>medlemmer skal være sagkyndige på det biologisk-medicinske </P>  \r\n\r\n<P>forskningsområde. </P>  \r\n\r\n<P>3) 4 medlemmer udpeges af den centrale videnskabsetiske komite. Disse </P>  \r\n\r\n<P>medlemmer skal vælges blandt de læge medlemmer af de regionale </P>  \r\n\r\n<P>videnskabsetiske komiteer. </P>  \r\n\r\n<P>4) 1 medlem udpeges af sundhedsstyrelsen. </P>  \r\n\r\n<P>Stk. 2. Rådet vælger selv sin formand blandt de udpegede medlemmer. </P>  \r\n\r\n<P>Stk. 3. Medlemmer og formand beskikkes for 3 år ad gangen. </P>  \r\n\r\n<P>Genbeskikkelse kan ske en gang. </P>  \r\n\r\n<P>Stk. 4. Indenrigsministeren fastsætter efter forhandling med rådet </P>  \r\n\r\n<P>dets forretningsorden. </P>  \r\n\r\n<P>§ 3. Rådet afgiver indstilling til indenrigsministeren om </P>  \r\n\r\n<P>fastsættelse af regler ved lov om beskyttelse af befrugtede </P>  \r\n\r\n<P>menneskelige æg og levende fostre eller fosteranlæg. Tilsvarende </P>  \r\n\r\n<P>gælder for genetiske forsøg på menneskelige kønsceller som bliver </P>  \r\n\r\n<P>brugt til befrugtning. </P>  \r\n\r\n<P>Stk. 2. I perioden indtil den i stk. 1 nævnte lovgivning træder i </P>  \r\n\r\n<P>kraft må der kun foretages sådanne forsøg på befrugtede </P>  \r\n\r\n<P>menneskelige æg, som har til formål at forbedre </P>  \r\n\r\n<P>befrugtningsteknikken (in vitro) med henblik på fremkaldelse af en </P>  \r\n\r\n<P>graviditet hos den kvinde, der har givet ægget. </P>  \r\n\r\n<P>Stk. 3. Rådet kan endvidere: </P>  \r\n\r\n<P>1) Rådgive de videnskabsetiske komiteer om almene etiske spørgsmål i </P>  \r\n\r\n<P>forbindelse med forsøg på mennesker, omfattet af </P>  \r\n\r\n<P>Helsinki-deklaration II. </P>  \r\n\r\n<P>2) Rådgive sundhedsvæsenets myndigheder i bedømmelsen af almene </P>  \r\n\r\n<P>etiske spørgsmål af væsentlig betydning for sundhedsvæsenet ved </P>  \r\n\r\n<P>anvendelse af nye behandlingsmetoder og ny diagnostisk teknik. </P>  \r\n\r\n<P>3) Rådgive offentlige myndigheder i den etiske bedømmelse af </P>  \r\n\r\n<P>spørgsmål om registrering, videregivelse og anvendelse af </P>  \r\n\r\n<P>oplysninger om arvelige sygdomme eller egenskaber hos </P>  \r\n\r\n<P>enkeltpersoner eller grupper af personer. </P>  \r\n\r\n<P>§ 4. Rådet følger udviklingen på de i § 3 nævnte områder, orienterer </P>  \r\n\r\n<P>løbende offentligheden og tager initiativ til en debat om de </P>  \r\n\r\n<P>etiske problemer, som udviklingen rejser. </P>  \r\n\r\n<P>Stk. 2. Rådet kan betjene sig af særlige sagkyndige. </P>  \r\n\r\n<P>Stk. 3. Rådet afgiver en årlig beretning til indenrigsministeren og </P>  \r\n\r\n<P>folketinget. </P>  \r\n\r\n<P>Forsøg </P>  \r\n\r\n<P>§ 5. Følgende forsøg må ikke foretages: </P>  \r\n\r\n<P>1) Forsøg, der har til formål at muliggøre systematisk fremstilling </P>  \r\n\r\n<P>af arvemæssigt identiske menneskelige individer. </P>  \r\n\r\n<P>2) Forsøg, der har til formål at muliggøre fremstilling af </P>  \r\n\r\n<P>menneskelige individer ved sammensmeltning af genetisk forskellige </P>  \r\n\r\n<P>fosteranlæg før de sætter sig fast i livmoderen (præ-embryoner). </P>  \r\n\r\n<P>3) Forsøg, der har til formål at muliggøre fremstilling af levende </P>  \r\n\r\n<P>menneskelige individer som er hybrider med en arvemasse, hvori </P>  \r\n\r\n<P>indgår bestanddele fra andre arter. </P>  \r\n\r\n<P>§ 6. Indenrigsministeren kan efter indstilling fra det etiske råd </P>  \r\n\r\n<P>fastsætte regler for adgangen til og vilkårene for forsøg omfattet </P>  \r\n\r\n<P>af § 3, stk. 2, og nedfrysning af menneskelige kønsceller med </P>  \r\n\r\n<P>henblik på befrugtning og af befrugtede menneskelige æg. </P>  \r\n\r\n<P>§ 7. Enhver, der påtænker at udføre forsøg på befrugtede menneskelige </P>  \r\n\r\n<P>æg, der er tilladt efter § 3, stk. 2, skal anmelde forsøget til </P>  \r\n\r\n<P>den pågældende regionale videnskabsetiske komite. </P>  \r\n\r\n<P>Stk. 2. De regionale videnskabsetiske komiteer underretter løbende </P>  \r\n\r\n<P>det etiske råd om anmeldte forsøg efter stk. 1. </P>  \r\n\r\n<P>Straffebestemmelser </P>  \r\n\r\n<P>§ 8. Med bøde eller hæfte straffes den, der </P>  \r\n\r\n<P>1) overtræder § 3, stk. 2, eller § 5, </P>  \r\n\r\n<P>2) iværksætter et ikke anmeldt forsøg, jfr. § 7. </P>  \r\n\r\n<P>Stk. 2. I forskrifter, der udstedes i medfør af loven, kan der </P>  \r\n\r\n<P>fastsættes straf af bøde. </P>  \r\n\r\n<P>Stk. 3. For overtrædelser, der begås af aktieselskaber, </P>  \r\n\r\n<P>andelsselskaber eller lignende, kan der pålægges selskabet som </P>  \r\n\r\n<P>sådant bødeansvar. </P>  \r\n\r\n<P>§ 9. Indenrigsministeren fremsætter forslag til den lov, der er nævnt </P>  \r\n\r\n<P>i § 3, stk. 1, senest i folketingsåret 1988/89. </P>  \r\n\r\n<P>§ 10. Loven træder i kraft dagen efter bekendtgørelse i Lovtidende. </P>  \r\n\r\n<P>§ 11. Loven gælder ikke for Færøerne og Grønland, men kan ved </P>  \r\n\r\n<P>kongelig anordning sættes i kraft for disse landsdele med de </P>  \r\n\r\n<P>afvigelser, som de særlige færøske og grønlandske forhold </P>  \r\n\r\n<P>tilsiger. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>1. Formålet med lovforslaget. </P>  \r\n\r\n<P>Lovforslaget skal skabe grundlag for, at der løbende gives </P>  \r\n\r\n<P>folketinget, offentligheden og offentlige myndigeder råd og </P>  \r\n\r\n<P>oplysning om de etiske problemer, som udviklingen på det </P>  \r\n\r\n<P>biologisk-medicinske område måtte rejse. </P>  \r\n\r\n<P>Lovforslaget skal sikre, at denne udvikling sker under hensyntagen </P>  \r\n\r\n<P>til etiske begrænsninger, som samfundet forventer respekteret. </P>  \r\n\r\n<P>Lovforslaget bygger på den forudsætning, at menneskeligt liv tager </P>  \r\n\r\n<P>sin begyndelse på befrugtningstidspunktet. Befrugtede </P>  \r\n\r\n<P>menneskelige æg, fosteranlæg og levende fostre har krav på en </P>  \r\n\r\n<P>særlig beskyttelse, fordi der er fundamentale etiske problemer </P>  \r\n\r\n<P>knyttet til livets opståen og respekten for menneskeligt liv. </P>  \r\n\r\n<P>Regeringen mener derfor, at en regulering af i hvilket omfang, det </P>  \r\n\r\n<P>overhovedet bør være tilladt at foretage forsøg på befrugtede </P>  \r\n\r\n<P>menneskelige æg, bør ske ved lov. </P>  \r\n\r\n<P>Regeringen mener endvidere, at i perioden, indtil en sådan lov er </P>  \r\n\r\n<P>vedtaget, bør kun sådanne forsøg være tilladt, som har til formål </P>  \r\n\r\n<P>at bidrage til at afhjælpe ufrivillig barnløshed, dvs. forsøg som </P>  \r\n\r\n<P>har et klart behandlingsmæssigt formål. </P>  \r\n\r\n<P>Indtil en sådan lovgivning træder i kraft vil alle andre forsøg på </P>  \r\n\r\n<P>befrugtede menneskelige æg (og i et vist omfang på kønsceller) </P>  \r\n\r\n<P>således ikke være tilladt. </P>  \r\n\r\n<P>2. Lovforslagets tilblivelse </P>  \r\n\r\n<P>Lovforslaget er et led i den arbejdsproces, der indledtes i efteråret </P>  \r\n\r\n<P>1983, da indenrigsministeren foranstaltede en offentlig høring på </P>  \r\n\r\n<P>Rigshospitalet i København om en række biologisk-medicinske </P>  \r\n\r\n<P>teknikker: Genetisk terapi, fosterdiagnostik og kunstig </P>  \r\n\r\n<P>befrugtning. Høringen fik bl.a. til resultat, at </P>  \r\n\r\n<P>indenrigsministeren i april 1984 nedsatte det såkaldte </P>  \r\n\r\n<P>&#187;etik-udvalg&#171;, der fik til opgave at vurdere, om der var behov  \r\n\r\n for </P>  \r\n\r\n<P>en etisk begrundet regulering af disse teknikker. Udvalgets </P>  \r\n\r\n<P>rapport &#187;Fremskridtets Pris&#171; forelå i oktober 1984 og udsendtes  \r\n\r\n</P>  \r\n\r\n<P>til en bred kreds af enkeltpersoner og institutioner, myndigheder </P>  \r\n\r\n<P>m.v. med henblik på at indgå i en offentlig debat. Denne debatfase </P>  \r\n\r\n<P>videreførtes i folketinget med indenrigsministerens redegørelse i </P>  \r\n\r\n<P>tinget den 21. marts 1985 og debatten i tinget den 10. april 1985 </P>  \r\n\r\n<P>(F.T. spalte 7727-7742). </P>  \r\n\r\n<P>Som helhed hviler lovforslaget således på det forarbejde, der er </P>  \r\n\r\n<P>gjort i form af rapporten fra den offentlige høring på </P>  \r\n\r\n<P>Rigshospitalet, på rapporten &#187;Fremskridtets Pris&#171; og ministerens  \r\n\r\n</P>  \r\n\r\n<P>redegørelse i folketinget, på folketingsdebatten og de mange </P>  \r\n\r\n<P>tilkendegivelser i den offentlige debat og i de høringssvar, der </P>  \r\n\r\n<P>indkom til &#187;Fremskridtets Pris&#171;. </P>  \r\n\r\n<P>Lovforslagets primære formål er at forme en struktur, der tilskynder </P>  \r\n\r\n<P>til og muliggør at udviklingen på dette område sker under </P>  \r\n\r\n<P>hensyntagen til etiske begrænsninger, som samfundet forventer </P>  \r\n\r\n<P>respekteret. Der findes ikke i det system af myndigheder m.v., der </P>  \r\n\r\n<P>i dag varetager opgaver på dette område, et organ, hvis formål det </P>  \r\n\r\n<P>er systematisk at følge udviklingen og vurdere denne under </P>  \r\n\r\n<P>inddragelse af såvel sundhedsfaglige som bredere, </P>  \r\n\r\n<P>ikke-sundhedsfaglige, specielt etiske synspunkter. Dette er en </P>  \r\n\r\n<P>afgørende begrundelse for at foreslå et etisk råd oprettet med </P>  \r\n\r\n<P>læge og sagkyndige medlemmer og med kompetence til dels at afgive </P>  \r\n\r\n<P>indstillinger til indenrigsministeren og yde rådgivning og </P>  \r\n\r\n<P>varetage oplysende og debatskabende funktioner. </P>  \r\n\r\n<P>På dette grundlag er lovforslaget baseret på en kombination af: </P>  \r\n\r\n<P>- oprettelse af et etisk råd til at afgive indstillinger til </P>  \r\n\r\n<P>indenrigsministeren om ny lovgivning og rådgive og løbende </P>  \r\n\r\n<P>informere folketinget og offentligheden i øvrigt om udviklingen </P>  \r\n\r\n<P>(jfr. bemærkningerne til § 3 og § 4 nedenfor), </P>  \r\n\r\n<P>- forbud mod visse typer af forsøg, som ikke har noget diagnostisk og </P>  \r\n\r\n<P>behandlingsmæssigt formål, og som klart ville overskride de etiske </P>  \r\n\r\n<P>grænser, der må sættes (jfr. lovforslagets § 5), </P>  \r\n\r\n<P>- en anmeldelsespligt for visse typer af forsøg (§ 7). </P>  \r\n\r\n<P>Lovforslaget hviler i organisatorisk henseende på den forudsætning, </P>  \r\n\r\n<P>at et etisk råd bør virke i et samarbejde med de myndigheder m.v., </P>  \r\n\r\n<P>der allerede varetager opgaver på de områder, forslaget berører. </P>  \r\n\r\n<P>Det vil især sige indenrigsministeriet og sundhedsstyrelsen og de </P>  \r\n\r\n<P>videnskabsetiske komiteer, der er oprettet efter </P>  \r\n\r\n<P>Helsinki-deklaration II. Lovforslaget tilsigter således ikke at </P>  \r\n\r\n<P>gennemføre ændringer i de videnskabsetiske komiteers status og </P>  \r\n\r\n<P>opgaver på de områder, der omfattes af Helsinki-deklaration II, </P>  \r\n\r\n<P>dvs. hvor der er tale om videnskabelige forsøg med mennesker, jfr. </P>  \r\n\r\n<P>nedenfor i bemærkningerne til § 7. Der foreslås ikke tillagt </P>  \r\n\r\n<P>ministeren instruktionsbeføjelser på dette område, hvorimod der i </P>  \r\n\r\n<P>§ 3, stk. 3, tillægges det etiske råd en rådgivningsfunktion over </P>  \r\n\r\n<P>for komiteerne. Denne har til formål at sikre en vekselvirkning </P>  \r\n\r\n<P>mellem rådet og komitesystemet en vekselvirkning, der er begrundet </P>  \r\n\r\n<P>i sagens natur, idet de etiske problemer vil være beslægtede. Ud </P>  \r\n\r\n<P>fra samme hensyn er der tillige i § 3, stk. 3, nr. 2 tillagt rådet </P>  \r\n\r\n<P>en rådgivende funktion for så vidt angår ny behandling og </P>  \r\n\r\n<P>diagnostik, jfr. i det hele bemærkningerne nedenfor til § 3. </P>  \r\n\r\n<P>4. Lovforslagets økonomiske og administrative konsekvenser. </P>  \r\n\r\n<P>Medlemskab af det etiske råd vil være ulønnet. Rådets sekretariat vil </P>  \r\n\r\n<P>ligge i indenrigsministeriet. Rådets virksomhed må påregnes at </P>  \r\n\r\n<P>medføre udgifter til publikationer og mødevirksomhed, høringer og </P>  \r\n\r\n<P>lignende i en størrelsesorden, der på årsbasis kan anslås til ca. </P>  \r\n\r\n<P>400.000 kr. Beløbet vil blive afholdt inden for </P>  \r\n\r\n<P>indenrigsministeriets bevillingsrammer. </P>  \r\n\r\n<P>Bemærkninger til de enkelte lovbestemmelser. </P>  \r\n\r\n<P>Til § 1 og § 2 </P>  \r\n\r\n<P>Det etiske råd nedsættes af indenrigsministeren. Det foreslås </P>  \r\n\r\n<P>sammensat under en afvejning af følgende væsentlige hensyn: </P>  \r\n\r\n<P>- Det bør rumme et væsentligt islæt af læge medlemmer, der i deres </P>  \r\n\r\n<P>offentlige virke har dokumenteret engagement i og forståelse for </P>  \r\n\r\n<P>de etiske, kulturelle og sociale problemer af betydning for rådets </P>  \r\n\r\n<P>arbejde, </P>  \r\n\r\n<P>- det bør rumme et sådant islæt af biologisk-medicinsk sagkundskab, </P>  \r\n\r\n<P>at det selv er i stand til at følge og i de store linier vurdere </P>  \r\n\r\n<P>de afgørende fagligt-etiske problemstillinger i </P>  \r\n\r\n<P>forskningsudviklingen, </P>  \r\n\r\n<P>- det bør rumme repræsentation af sundhedsstyrelsen med henblik på </P>  \r\n\r\n<P>koordinationen med den almindelige sundhedsfaglige rådgivning og </P>  \r\n\r\n<P>tilsynet med sundhedsvæsenet, </P>  \r\n\r\n<P>- det bør endelig rumme repræsentation fra de videnskabsetiske </P>  \r\n\r\n<P>komiteer med henblik på koordinationen med disse. </P>  \r\n\r\n<P>På grund af forsøgenes særegne karakter har regeringen fundet det </P>  \r\n\r\n<P>rigtigst at fastlægge en særlig forudsætning for rådets virksomhed </P>  \r\n\r\n<P>efter loven. </P>  \r\n\r\n<P>I § 2 foreslås lægmandselementet udpeget på to forskellige måder: </P>  \r\n\r\n<P>dels gennem det videnskabsetiske komitesystem (4 medlemmer, jfr. </P>  \r\n\r\n<P>stk. 1, pkt. 3), dels gennem ministerens valg (stk. 1, pkt. 1), </P>  \r\n\r\n<P>hvor der kan udpeges medlemmer med et teologisk-filosofisk </P>  \r\n\r\n<P>grundlag. Lægmandselementet vil således have betydelig vægt i </P>  \r\n\r\n<P>rådet. Udpegningen af lægmedlemmer gennem komitesystemet sikrer </P>  \r\n\r\n<P>desuden koordination med dette foruden at der skabes mulighed for </P>  \r\n\r\n<P>en vis regional repræsentation, der i sig selv er ønskelig. </P>  \r\n\r\n<P>I den offentlige debat har det været anført, at den </P>  \r\n\r\n<P>biologisk-medicinske sagkundskab ikke bør have sæde i rådet. </P>  \r\n\r\n<P>Synspunktet er begrundet i en frygt for, at sagkundskaben på denne </P>  \r\n\r\n<P>måde vil dominere rådets læge medlemmer i kraft af større </P>  \r\n\r\n<P>specialistviden. </P>  \r\n\r\n<P>Det må imidlertid tillægges afgørende vægt, at rådet selv er i stand </P>  \r\n\r\n<P>til - også i faglig henseende - at definere de problemer, det </P>  \r\n\r\n<P>agter at tage op. Dette kræver tilstedeværelse af </P>  \r\n\r\n<P>biologisk-medicinsk sagkundskab. Den detaljerede udførelse af </P>  \r\n\r\n<P>arbejdsopgaverne vil derefter kunne delegeres eller særligt </P>  \r\n\r\n<P>sagkyndige vil kunne tilkaldes. </P>  \r\n\r\n<P>Ved beskikkelse efter § 2, stk. 1, pkt. 2)-4) er ministeren </P>  \r\n\r\n<P>forpligtet til at følge de beskikkende instansers indstilling. </P>  \r\n\r\n<P>Ministerens valgfrihed er således begrænset til § 2, stk. 1, pkt. </P>  \r\n\r\n<P>1. </P>  \r\n\r\n<P>Ved udpegningen bør det tilstræbes, at der - med respekt af de hensyn </P>  \r\n\r\n<P>udpegningen skal varetage sikres en rimelig vægtfordeling mellem </P>  \r\n\r\n<P>kvindelige og mandlige medlemmer af rådet. </P>  \r\n\r\n<P>Ved fastsættelsen af rådets størrelse er der lagt vægt på at sikre et </P>  \r\n\r\n<P>handlingsdygtigt organ. </P>  \r\n\r\n<P>I sit praktiske virke vil rådet, som nævnt, skulle samarbejde til to </P>  \r\n\r\n<P>sider: Med det videnskabsetiske komitesystem og med </P>  \r\n\r\n<P>sundhedsstyrelsen og indenrigsministeriet. Den praktiske </P>  \r\n\r\n<P>gennemførelse af koordinationen vil kunne reguleres i </P>  \r\n\r\n<P>forretningsordenen, jfr. stk. 4. Rådets sekretariat vil, som </P>  \r\n\r\n<P>nævnt, ligge i indenrigsministeriet, og medlemskab af rådet vil </P>  \r\n\r\n<P>være ulønnet. </P>  \r\n\r\n<P>Til § 3 og § 4. </P>  \r\n\r\n<P>Bortset fra den indholdsmæssige regulering, som sker i og med </P>  \r\n\r\n<P>bestemmelserne i lovforslagets § 3, stk. 2, og § 5, vil en </P>  \r\n\r\n<P>regulering for det område, forslaget omfatter, skulle ske gennem </P>  \r\n\r\n<P>indstillinger fra det etiske råd og ved dettes rådgivning og </P>  \r\n\r\n<P>oplysnings- og debatvirksomhed. </P>  \r\n\r\n<P>Rådets kommissorium fastlægges i § 3 og § 4. Der er tale om tre </P>  \r\n\r\n<P>forskellige funktioner, der dog er nøje indbyrdes forbundne: </P>  \r\n\r\n<P>- For det første at afgive indstilling til indenrigsministeren om </P>  \r\n\r\n<P>lovgivning på områder, hvor yderligere undersøgelser og offentlig </P>  \r\n\r\n<P>debat er nødvendige (§ 3, stk. 1), </P>  \r\n\r\n<P>- for det andet at rådgive myndigheder og de videnskabsetiske </P>  \r\n\r\n<P>komiteer (§ 3, stk. 3), </P>  \r\n\r\n<P>- for det tredie at varetage oplysende og debatskabende funktioner </P>  \r\n\r\n<P>over for offentligheden (§ 4). </P>  \r\n\r\n<P>Som helhed er rådet således tænkt som et indstillende, rådgivende og </P>  \r\n\r\n<P>oplysende/debatskabende organ. Det har ikke regelfastsættende </P>  \r\n\r\n<P>myndighed. </P>  \r\n\r\n<P>I § 3, stk. 1, foreslås, at rådet afgiver indstilling til </P>  \r\n\r\n<P>indenrigsministeren om fastsættelse af regler ved lov om </P>  \r\n\r\n<P>beskyttelse af befrugtede menneskelige æg og levende fostre eller </P>  \r\n\r\n<P>fosteranlæg. </P>  \r\n\r\n<P>Baggrunden for forslaget er som nævnt i de almindelige bemærkninger, </P>  \r\n\r\n<P>at en beskyttelse af befrugtede, mennekelige æg og levende fostre </P>  \r\n\r\n<P>eller fosteranlæg rejser ganske særlige problemer af etisk </P>  \r\n\r\n<P>karakter, der bl.a. er knyttet til fundamentale spørgsmål om </P>  \r\n\r\n<P>livets opståen og om beskyttelse af menneskeligt liv. Det er </P>  \r\n\r\n<P>derfor regeringens opfattelse, at en endelig retlig regulering af </P>  \r\n\r\n<P>denne beskyttelse bør ske ved lovgivning. </P>  \r\n\r\n<P>§ 3, stk. 2, fastsætter - i konsekvens af dette grundsynspunkt - at </P>  \r\n\r\n<P>der i perioden indtil en lovgivning træder i kraft kun må </P>  \r\n\r\n<P>foretages sådanne forsøg, som har et behandlingsmæssigt formål. </P>  \r\n\r\n<P>Begrebet forsøg anvendes i samme betydning som i Helsinki-deklaration </P>  \r\n\r\n<P>II. Det afgørende element i bestemmelsen af begrebet er, at der </P>  \r\n\r\n<P>ved forsøg sker indgreb eller ændringer i sædvanlige diagnostiske </P>  \r\n\r\n<P>og behandlingsmæssige procedurer i forbindelse med en systematisk </P>  \r\n\r\n<P>dataindsamling med henblik på generelt at erhverve ny viden. </P>  \r\n\r\n<P>Således som § 3, stk. 2, er opbygget i sammenhæng med § 6, vil det </P>  \r\n\r\n<P>etiske råd skulle indstille til indenrigsministeren, om forsøg kan </P>  \r\n\r\n<P>finde sted og på hvilke vilkår. Rådets indstillinger vil ikke være </P>  \r\n\r\n<P>bindende for ministeren. </P>  \r\n\r\n<P>I § 3, stk. 3, hjemles det etiske råds rådgivende opgaver i forhold </P>  \r\n\r\n<P>til de videnskabsetiske komiteer (stk. 3, 1)), sundhedsvæsenets </P>  \r\n\r\n<P>myndigheder (stk. 3, 2)) og i forhold til øvrige myndigheder (stk. </P>  \r\n\r\n<P>3, 3)). </P>  \r\n\r\n<P>Som helhed vil rådgivningsfunktionen i stk. 3 blive udført i en </P>  \r\n\r\n<P>vekselvirkning med de myndigheder m.v. på hvis områder </P>  \r\n\r\n<P>bestemmelsen giver rådet kompetence. Rådet vil kunne tage </P>  \r\n\r\n<P>spørgsmål op af egen drift eller efter anmodning fra disse </P>  \r\n\r\n<P>myndigheder. Rådet er med andre ord ikke i denne relation </P>  \r\n\r\n<P>underordnet en bestemt minister, men optræder heller ikke </P>  \r\n\r\n<P>fuldstændig uafhængigt. Der er tale om et samspil mellem </P>  \r\n\r\n<P>initiativer, som kan tages af rådet eller af de pågældende </P>  \r\n\r\n<P>myndigheder m.v. </P>  \r\n\r\n<P>Rådgivningsfunktionen i forhold til de videnskabsetiske komiteer </P>  \r\n\r\n<P>(stk. 3, 1)) er begrundet i, at der vil være en nær sammenhæng i </P>  \r\n\r\n<P>de etiske afvejninger og synspunkter. Rådet vil kunne give sin </P>  \r\n\r\n<P>rådgivning af egen drift eller efter anmodning fra komiteerne. </P>  \r\n\r\n<P>Rådgivningen omfatter alene almene etiske spørgsmål. Det er ikke </P>  \r\n\r\n<P>hensigten, at rådet skal inddrages i behandlingen af konkrete </P>  \r\n\r\n<P>projekter. </P>  \r\n\r\n<P>Efter § 3, stk. 3, 2) tillægges der som nævnt rådet </P>  \r\n\r\n<P>rådgivningskomptence, hvor der ikke er tale om forsøg, men om ny </P>  \r\n\r\n<P>behandling og ny diagnostik. Mens forsøg på mennesker hører under </P>  \r\n\r\n<P>det videnskabsetiske komitesystem, ligger tilsynet med ny </P>  \r\n\r\n<P>diagnostik og behandling under sundhedsstyrelsen og </P>  \r\n\r\n<P>indenrigsministeriet i medfør af lov om sundhedsvæsenets </P>  \r\n\r\n<P>centralstyrelse, lægeloven m.v. Tilsynet varetages i hovedsagen på </P>  \r\n\r\n<P>tre forskellige måder: </P>  \r\n\r\n<P>- For det første gennem tilsyn med den enkelte medicinalperson, hvad </P>  \r\n\r\n<P>enten vedkommende er læge, sygeplejerske eller har en anden </P>  \r\n\r\n<P>uddannelse i medfør af centralstyrelseslovens regler og de regler, </P>  \r\n\r\n<P>der er hjemlet i lovgivningen om de enkelte faggrupper, </P>  \r\n\r\n<P>- for det andet gennem behandlingen af klager over medicinalpersoner </P>  \r\n\r\n<P>i medfør af reglerne i lovgivningen om de enkelte faggrupper, </P>  \r\n\r\n<P>- for et tredje gennem det indseende, sundhedsstyrelsen og </P>  \r\n\r\n<P>indenrigsministeriet som planlægningsmyndighed - især for </P>  \r\n\r\n<P>sygehusvæsenet - har med udviklingen i de lægevidenskabelige </P>  \r\n\r\n<P>specialer. </P>  \r\n\r\n<P>Dette tilsyn har dog ikke karakter af et løbende indseende med ny </P>  \r\n\r\n<P>behandling og diagnostik, som generelt finder anvendelse i </P>  \r\n\r\n<P>sundhedsvæsenet og udøves ikke systematisk på et bredere etisk </P>  \r\n\r\n<P>grundlag. </P>  \r\n\r\n<P>Den kompetence, der foreslås tillagt det etiske råd, er med andre ord </P>  \r\n\r\n<P>tænkt som et supplement til og en videreudbygning af </P>  \r\n\r\n<P>sundhedsstyrelsens og indenrigsministeriets kompetence i </P>  \r\n\r\n<P>situationer, hvor der generelt eller principielt rejser sig etiske </P>  \r\n\r\n<P>spørgsmål ved indførelse af ny behandling eller diagnostik. Rådet </P>  \r\n\r\n<P>skal med andre ord ikke inddrages i det løbende tilsyn med den </P>  \r\n\r\n<P>enkelte medicinalperson og ej heller i behandling af klagesager. </P>  \r\n\r\n<P>Tyngdepunktet i rådets arbejde vil ligge på problemer af </P>  \r\n\r\n<P>principiel karakter knyttet til en - behandlingsmæssig eller </P>  \r\n\r\n<P>diagnostisk - metode som sådan. Heri ligger også, at der må være </P>  \r\n\r\n<P>tale om problemer af en vis væsentlighed. De etiske problemer, der </P>  \r\n\r\n<P>kan knytte sig til eller udspringe af - at iværksættelse af en </P>  \r\n\r\n<P>given metode på grund af ressourceknaphed kan indebære besparelser </P>  \r\n\r\n<P>på andre områder af sundhedsvæsenet kan indgå i rådets kompetence, </P>  \r\n\r\n<P>men det er givne metoder som sådanne, rådet bør vurdere og tage </P>  \r\n\r\n<P>stilling til. Det ansvar, der knytter sig til prioriteringen af </P>  \r\n\r\n<P>ressourceforbruget i sundhedsvæsenet bør fortsat endeligt ligge </P>  \r\n\r\n<P>hos de ansvarlige myndigheder - dvs. amtsrådene, </P>  \r\n\r\n<P>indenrigsministeriet, sundhedsstyrelsen. </P>  \r\n\r\n<P>Baggrunden for at tillægge rådet denne kompetence vedrørende </P>  \r\n\r\n<P>vurdering af etiske problemer i forbindelse med indførelse af nye </P>  \r\n\r\n<P>diagnostiske metoder og nye behandlingsformer er, at der er </P>  \r\n\r\n<P>flydende grænser mellem navnlig kliniske forsøg og anvendelse af </P>  \r\n\r\n<P>ny behandling og diagnostik. Eksempelvis ville områder som </P>  \r\n\r\n<P>genetisk terapi og fosterdiagnostik helt eller delvis falde uden </P>  \r\n\r\n<P>for det etiske råds kompetence, hvis ikke bestemmelsen blev </P>  \r\n\r\n<P>indført. Dertil kommer, at udviklingen i de senere år har vist et </P>  \r\n\r\n<P>voksende behov for, at lægevidenskabelige nydannelser, der falder </P>  \r\n\r\n<P>ind under kategorien ny behandling/ny diagnostik, og som ikke har </P>  \r\n\r\n<P>karakter af forsøg, underkastes bredere etiske vurderinger end </P>  \r\n\r\n<P>hidtil måske sket. Dette er måske tydeligst på </P>  \r\n\r\n<P>transplantationskirurgiens område, hvor der kan rejse sig etiske </P>  \r\n\r\n<P>problemer, der er nøje beslægtet med dem, lovforslaget i øvrigt </P>  \r\n\r\n<P>beskæftiger sig med. </P>  \r\n\r\n<P>§ 3, stk. 3, 3), giver rådet rådgivende kompetence i spørgsmål om </P>  \r\n\r\n<P>registrering, videregivelse og anvendelse af oplysninger om </P>  \r\n\r\n<P>arvelige sygdomme eller egenskaber hos enkeltpersoner eller </P>  \r\n\r\n<P>grupper af personer. Registerlovgivningens regler giver en retlig </P>  \r\n\r\n<P>beskyttelse på dette område. Det er imidlertid påkrævet, at rådet </P>  \r\n\r\n<P>løbende følger udviklingen og kan bistå registermyndighederne. </P>  \r\n\r\n<P>Ud over forholdet til registerlovgivningen åbner bestemmelsen </P>  \r\n\r\n<P>mulighed for, at rådet løbende kan følge udviklingen på felter, </P>  \r\n\r\n<P>hvor oplysninger om arvelige sygdomme eller egenskaber erhverves </P>  \r\n\r\n<P>og f.eks. kunne tænkes anvendt i andet øjemed end diagnostik, </P>  \r\n\r\n<P>forebyggelse og behandling af sygdomme. </P>  \r\n\r\n<P>Til § 4. </P>  \r\n\r\n<P>I § 4 hjemles - i stk. 1 - rådets almindelige oplysende og </P>  \r\n\r\n<P>debatskabende kompetence. Bestemmelsen forudsætter, at rådet af </P>  \r\n\r\n<P>egen drift kan tage spørgsmål op og meddele sig til offentligheden </P>  \r\n\r\n<P>- gennem pjecer, debatoplæg eller på anden måde - når det skønner, </P>  \r\n\r\n<P>at der foreligger etiske problemer af en sådan karakter, at en </P>  \r\n\r\n<P>offentlig meningsudveksling er påkrævet. Rådet vil imidlertid også </P>  \r\n\r\n<P>kunne virke efter anmodning fra myndigheder m.v. </P>  \r\n\r\n<P>Kompetencestillingen er med andre ord den samme som i </P>  \r\n\r\n<P>rådgivningssituationerne i § 3, stk. 3. </P>  \r\n\r\n<P>Bestemmelsen i § 4, stk. 2, supplerer de foregående regler ved at </P>  \r\n\r\n<P>give rådet adgang til at indhente nødvendige oplysninger ved hjælp </P>  \r\n\r\n<P>af særligt sagkyndige. </P>  \r\n\r\n<P>Endelig afgiver rådet efter § 4, stk. 3, en årlig beretning til </P>  \r\n\r\n<P>indenrigsministeren og folketinget. Beretningens væsentligste </P>  \r\n\r\n<P>formål vil være at sikre tinget og ministeren løbende indseende </P>  \r\n\r\n<P>med, hvilke problemer rådet behandler, og hvilke synspunkter det </P>  \r\n\r\n<P>har lagt til grund i sin virksomhed. </P>  \r\n\r\n<P>Til § 5. </P>  \r\n\r\n<P>I § 5 hjemles forbud mod de - i etisk henseende - &#187;klare&#171;  \r\n\r\n tilfælde, </P>  \r\n\r\n<P>der omtaltes i de almindelige bemærkninger, dvs. de tilfælde, hvor </P>  \r\n\r\n<P>et forsøg ikke har noget medicinsk formål og samtidig klart ville </P>  \r\n\r\n<P>overskride grænserne for, hvad der er etisk acceptabelt, idet </P>  \r\n\r\n<P>individ- eller artsgrænserne ville blive ophævet. </P>  \r\n\r\n<P>I § 5, 1), forbydes således forsøg på kloning af menneskelige </P>  \r\n\r\n<P>individer, dvs. forsøg med det formål systematisk at fremstille </P>  \r\n\r\n<P>ensartede kopier af et og samme individ. I streng forstand </P>  \r\n\r\n<P>omfatter dette alene tilfælde, hvor celler fra et allerede levende </P>  \r\n\r\n<P>individ søges bragt til at genoptage produktionen af væv i et </P>  \r\n\r\n<P>befrugtet æg, men bestemmelsen må også dække andre typer af forsøg </P>  \r\n\r\n<P>på kloning på indvidniveau, f.eks. forsøg på deling af det </P>  \r\n\r\n<P>befrugtede æg i dets tidligste stadier og indføring af det delte </P>  \r\n\r\n<P>æg i flere livmødre. </P>  \r\n\r\n<P>Bestemmelsen retter sig alene mod formålet at skabe et menneskeligt </P>  \r\n\r\n<P>indvid. Kloning af celler, der er en ganske sædvanlig biologisk </P>  \r\n\r\n<P>teknik, berøres som metode ikke af bestemmelsen. </P>  \r\n\r\n<P>I § 5, 2), forbydes forsøg, der stiler mod at fremstille såkaldte </P>  \r\n\r\n<P>&#187;mosaikindivider&#171;, dvs. individer, som ved sammensmeltning af  \r\n\r\n</P>  \r\n\r\n<P>præ-embryoner sammensættes af celler med forskellig arvemasse. Ved </P>  \r\n\r\n<P>præ-embryoner forstås menneskelige fosteranlæg, før de sætter sig </P>  \r\n\r\n<P>fast i livmoderen. </P>  \r\n\r\n<P>I§ 5, 3), forbydes endelig forsøg, der har til formål at fremstille </P>  \r\n\r\n<P>levende menneskelige hybrider, dvs. individer, hvis arvemasse, </P>  \r\n\r\n<P>foruden menneskelige arveanlæg, indeholder arveanlæg fra andre </P>  \r\n\r\n<P>arter. </P>  \r\n\r\n<P>Til § 6. </P>  \r\n\r\n<P>§ 6 hjemler indenrigsministerens adgang til at fastsætte bindende - </P>  \r\n\r\n<P>strafsanktionerede - regler inden for det område, der omfattes af </P>  \r\n\r\n<P>§ 3, stk. 2. </P>  \r\n\r\n<P>Nedfrysning af menneskelige æg med henblik på befrugtning og af </P>  \r\n\r\n<P>befrugtede menneskelige æg finder ikke i dag sted i Danmark, </P>  \r\n\r\n<P>hvorimod nedfrossen sæd i stor udstrækning bruges til kunstig </P>  \r\n\r\n<P>insemination. Erfaringerne fra udlandet (England) med in vitro </P>  \r\n\r\n<P>befrugtningsteknikken synes at vise, at fryseteknikken kan vise </P>  \r\n\r\n<P>sig værdifuld, bl.a. fordi den sparer kvinden for flere på </P>  \r\n\r\n<P>hinanden følgende udtagninger af æg, hvis den første behandling </P>  \r\n\r\n<P>slår fejl. </P>  \r\n\r\n<P>Som helhed er der behov for en særskilt udredning af de problemer af </P>  \r\n\r\n<P>faglig, juridisk og etisk art, der er forbundet med anvendelse af </P>  \r\n\r\n<P>frosne kønsceller til befrugtning og af befrugtede æg. Det er </P>  \r\n\r\n<P>derfor fundet naturligt, at indenrigsministeren, forinden der </P>  \r\n\r\n<P>fastsættes regler efter denne paragraf, forhandler med det etiske </P>  \r\n\r\n<P>råd. </P>  \r\n\r\n<P>Til § 7. </P>  \r\n\r\n<P>I årene 1979-1982 oprettedes på initiativ af bl.a. Den almindelige </P>  \r\n\r\n<P>danske Lægeforening et landsdækkende komitesystem bestående af 7 </P>  \r\n\r\n<P>regionale videnskabsetiske komiteer og 1 central videnskabsetisk </P>  \r\n\r\n<P>komite. Komitesystemet er oprettet i henhold til </P>  \r\n\r\n<P>Helsinki-deklaration II, som er udformet på initiativ af </P>  \r\n\r\n<P>Verdenslægeorganisationen (WMA) i 1975. I 1982 anbefalede </P>  \r\n\r\n<P>Verdenssundhedsorganisationen (WHO) og Rådet for de internationale </P>  \r\n\r\n<P>medicinsk-videnskabelige organisationer (CIOMS), at der blev </P>  \r\n\r\n<P>oprettet komitesystemer i de enkelte lande, hvilket også i flere </P>  \r\n\r\n<P>tilfælde er sket, enten som komiteer i tilknytning til enkelte </P>  \r\n\r\n<P>udvalgte institutioner eller, som her i landet, som komiteer med </P>  \r\n\r\n<P>geografisk tilknytning. Fælles er dog, at komitesystemet og </P>  \r\n\r\n<P>anvendelsen af Helsinki-deklaration II i det enkelte land ikke </P>  \r\n\r\n<P>hviler på national lovgivning. </P>  \r\n\r\n<P>Medlemmerne i de 7 regionale videnskabsetiske komiteer (6-10 </P>  \r\n\r\n<P>personer) er for den ene halvdels vedkommende biologisk-medicinske </P>  \r\n\r\n<P>forskere, som udpeges af statens lægevidenskabelige forskningsråd, </P>  \r\n\r\n<P>den anden halvdel er lægfolk, som udpeges af amtsrådene, </P>  \r\n\r\n<P>Københavns borgerrepræsentation og Frederiksberg </P>  \r\n\r\n<P>kommunalbestyrelse. Ifølge komiteernes vedtægter udpeges </P>  \r\n\r\n<P>medlemmerne for 4 år ad gangen og hvervet er ulønnet. </P>  \r\n\r\n<P>Tvivlsspørgsmål kan forelægges den centrale videnskabsetiske komite, </P>  \r\n\r\n<P>som ligeledes fungerer som ankeinstans. Denne komite består af en </P>  \r\n\r\n<P>formand, en næstformand og op til 14 medlemmer. Hvervet er </P>  \r\n\r\n<P>ulønnet, valgperioden er her ligeledes 4 år, og medlemmerne </P>  \r\n\r\n<P>udpeges af de 7 regionale komiteer. </P>  \r\n\r\n<P>Lovbestemmelsen udgør et supplement til Helsinki-deklaration II og </P>  \r\n\r\n<P>medfører dels, at en vigtig del af kontrollen med overholdelsen af </P>  \r\n\r\n<P>de retningslinier, indenrigsministeren fastsætter efter § 5, </P>  \r\n\r\n<P>henlægges til det videnskabsetiske komitesystem, dels at der i </P>  \r\n\r\n<P>perioden indtil lovgivning efter § 3, stk. 1, om befrugtede æg </P>  \r\n\r\n<P>m.v. er gennemført, sker anmeldelse af forsøg som måtte blive </P>  \r\n\r\n<P>iværksat. </P>  \r\n\r\n<P>Anmeldelsespligten gælder &#187;enhver&#171; hvad enten forsøget udføres  \r\n\r\n på </P>  \r\n\r\n<P>offentlige forskningsinstitutioner, sygehuse m.v. eller i private </P>  \r\n\r\n<P>virksomheder. </P>  \r\n\r\n<P>Den anmeldelsespligt i forhold til de videnskabsetiske komiteer, der </P>  \r\n\r\n<P>gælder for levende forsøgspersoner, er ikke sanktioneret i </P>  \r\n\r\n<P>lovgivningen. Sanktionerne er indirekte og består først og </P>  \r\n\r\n<P>fremmest i, at forskningsstøtte i medfør af lovgivningen om </P>  \r\n\r\n<P>forskningsrådene vil kunne nægtes projekter, der ikke er anmeldt, </P>  \r\n\r\n<P>og at offentliggørelse i anerkendte fagtidsskrifter m.v. ikke vil </P>  \r\n\r\n<P>ske. </P>  \r\n\r\n<P>I § 8, stk. 1, 2), foreslås indført en lovhjemlet strafsanktion for </P>  \r\n\r\n<P>iværksættelse af et ikke anmeldt forsøg, jfr. bemærkningerne til § </P>  \r\n\r\n<P>8. </P>  \r\n\r\n<P>Bestemmelsen i stk. 2 har til formål at sikre, at det etiske råd </P>  \r\n\r\n<P>løbende orienteres om, hvilke projekter efter § 3, stk. 1 og 2, </P>  \r\n\r\n<P>der er anmeldt her i landet. Orienteringen skal kun omfatte </P>  \r\n\r\n<P>oplysninger, som er nødvendige for vurdering af de etiske </P>  \r\n\r\n<P>problemer, der måtte være forbundet med forsøgene. Rådet vil </P>  \r\n\r\n<P>således ikke kunne kræve forsøgsprotokoller udleveret. Men </P>  \r\n\r\n<P>komiteerne skal viderebringe de oplysninger, der er nødvendige for </P>  \r\n\r\n<P>en vurdering af de principielle etiske aspekter i forbindelse med </P>  \r\n\r\n<P>biologisk-medicinske forsøg omfattet af loven. Dette er såvel </P>  \r\n\r\n<P>begrundet i hensynet til oplysningernes fortrolige karakter som </P>  \r\n\r\n<P>til at undgå, at det etiske råd inddrages i vurderingen af </P>  \r\n\r\n<P>konkrete projekter. </P>  \r\n\r\n<P>Til § 8. </P>  \r\n\r\n<P>I § 8 hjemles straf af bøde eller hæfte for overtrædelse af </P>  \r\n\r\n<P>bestemmelserne i § 5, § 6 og § 7. Specielt for så vidt angår </P>  \r\n\r\n<P>overtrædelse af § 7 bemærkes, at den anmeldelsespligt, der var </P>  \r\n\r\n<P>foreslået i det lovudkast, der indeholdes i &#187;Fremskridtets  \r\n\r\n Pris&#171;, </P>  \r\n\r\n<P>ikke var tænkt sanktioneret ved straf. Begrundelsen herfor var, at </P>  \r\n\r\n<P>de indirekte sanktioner, der er omtalt ovenfor i bemærkningerne </P>  \r\n\r\n<P>til § 7 skønnedes tilstrækkeligt effektive, og at der under alle </P>  \r\n\r\n<P>omstændigheder måtte tilrådes en vis tilbageholdenhed med et </P>  \r\n\r\n<P>strafansvar på et område som dette, der har en så tæt berøring med </P>  \r\n\r\n<P>forskningens udvikling. Heroverfor står imidlertid, at der er en </P>  \r\n\r\n<P>klar offentlig interesse i at markere pligten til at anmelde </P>  \r\n\r\n<P>forsøg - så meget mere som der i de tilfælde, der omhandles i § 7, </P>  \r\n\r\n<P>ikke foreligger en situation, hvor der kan indhentes et dækkende </P>  \r\n\r\n<P>indformeret samtykke fra en levende forsøgsperson. </P>  \r\n\r\n<P>Til § 9. </P>  \r\n\r\n<P>Indenrigsministeren fremsætter forslag til den i § 3, stk. 1, </P>  \r\n\r\n<P>omhandlede lov senest i folketingsåret 1988/89. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00091"
        },
        {
            "displayName": "Entydig dokumentidentifikation",
            "displayValue": "CL006076"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "91"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}