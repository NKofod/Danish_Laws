{
    "id": 121783,
    "title": "Forslag til folketingsbeslutning om fremme af folkeoplysningens vilkår",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 22",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 30. oktober 2008 af Bente Dahl (RV), Marianne Jelved (RV) og Margrethe Vestager (RV)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om fremme af folkeoplysningens vilkår</p>\r\n      <p class=\"Tekst\">Folketinget opfordrer regeringen at nedsætte en kommission, der skal udrede baggrund og betingelser for, at folkeoplysningen kan få bedre vilkår og dermed blive fremmet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"TekstoverskriftVenstreBm\">Begrundelse</p>\r\n      <p class=\"Tekst9\">En revitalisering af folkeoplysningen er ønskelig og nødvendig, fordi det er vigtigt at give mennesker rum at mødes i til samtale, samvær og videndeling. Området er dermed en vigtig brik i demokratiudviklingen i Danmark.</p>\r\n      <p class=\"Tekst9\">I folkeoplysende aktiviteter mødes mennesker for at beskæftige sig med emner og være i dialog med hinanden og derigennem udvikle både sig selv og samværsformer. Det er demokratiets grundsten, og det er i dette samvær, fornyelsen sker.</p>\r\n      <p class=\"Tekst9\">Det er folkeoplysningens kerneopgave at give mennesker redskaber til at kunne begå sig i den tid og i det samfund, de lever i. Sådan har det altid været. Den almindelige samfundsudvikling og globaliseringen stiller nye krav med hensyn til at sikre og udvikle vort folkestyre, således at alle borgere får mulighed for at blive reelle medspillere i samfundslivet.</p>\r\n      <p class=\"Tekst9\">Folkeoplysningen skal bidrage til udvikling af den enkeltes kompetencer, således at vedkommende ikke bare bliver en passiv tilskuer til tilværelsen, men bliver i stand til aktivt at leve i et globaliseret samfund. Folkeoplysningen kan bl.a. medvirke til at sikre og udvikle den enkeltes realkompetencer og virke som fødekæde til det formelle voksen- og efteruddannelsessystem.</p>\r\n      <p class=\"Tekst9\">Vort demokratiske livssyn er ikke selvfølgeligt. Demokrati skal passes og dyrkes. Det sker i folkeoplysningen ved, at meninger brydes og fordomme nedbrydes i dialog, hvor der er fag og temaer, håndværk og husflid, litteratur og film m.m., og gensidig respekt opstår.</p>\r\n      <p class=\"Tekst9\">Med folkeoplysning tænker forslagsstillerne på områder som folkehøjskoler, efterskoler, aftenskoler, frivilligt foreningsarbejde og husflid samt områder, der er organiserede under oplysningsforbundene, m.fl.</p>\r\n      <p class=\"Tekst9\">Kommunerne skal gives redskaber til og tilskyndes til at yde støtte til gode, tidssvarende og velegnede lokaler, inklusive specialiserede lokaler til f.eks. musik, kunst og andre kreative aktiviteter. De kan eksempelvis indrettes i bygninger, som rummer biblioteker, foredragssale, koncertsale og lign.</p>\r\n      <p class=\"TekstoverskriftVenstreBm\">Nedsættelse af kommission</p>\r\n      <p class=\"Tekst9\">Forslagsstillerne ønsker, at der nedsættes en kommission, der skal udrede og belyse folkeoplysningens bidrag i et globaliseret samfund.</p>\r\n      <p class=\"Tekst9\">Kommissionen skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> sætte fokus på, hvor folkeoplysningen kan styrke den uddannelsespolitiske indsats i forhold til voksen- og efteruddannelse,</p>\r\n        <p class=\"Liste1\"><span class=\"Liste1Nr\" id=\"\">–</span> sætte fokus på, hvordan folkeoplysningen kan bidrage til et aktivt og levende demokrati med aktive samfundsborgere,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan folkeoplysningen fortsat kan medvirke til, at befolkningen er oplyst og i stand til at begå sig i samfundet,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan folkeoplysningen kan bidrage til et aktivt medborgerskab,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan folkeoplysningens tilbud kan bidrage til at få flere unge ind i en ungdomsuddannelse,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan folkeoplysningen kan bidrage til at få flere i gang med voksen- og efteruddannelse,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan folkeoplysningens uddannelsesvirksomhed bidrager til at styrke danskernes realkompetencer,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan folkeoplysningen kan løse samfundsnyttige opgaver som sundhed, kulturmøde, integration og oplysningsarbejde,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan vi kan sikre rammer og vilkår for folkeoplysningen, således at opgaverne kan varetages tilfredsstillende såvel for folkeoplysningen som for staten og kommunerne,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan de folkeoplysende aktører kan agere på lige vilkår med øvrige voksen- og efteruddannelsesaktører,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan de nødvendige fysiske rammer for lokal folkeoplysende aktivitet i form af tidssvarende lokaler sikres,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan man sikrer et ubureaukratisk samspil med kommuner og myndigheder,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan de folkeoplysende organisationers virksomhed skal finansieres; det ønskes belyst, hvordan den offentlige finansiering af de folkeoplysende organisationer kan fordeles mellem stat og kommune,</p>\r\n        <p class=\"Liste1\"><span class=\"Liste1Nr\" id=\"\">–</span> Belyse, hvordan de folkeoplysende organisationer kan inddrages som aktører på indsatsfelter, hvor der anvendes statslige puljer med fokus på samfundsudbytte, målopfyldelse og langtidsholdbare effekter,</p>\r\n        <p class=\"Liste1\"><span class=\"Liste1Nr\" id=\"\">–</span> sammenligne vilkårene for den folkeoplysende virksomhed i de øvrige nordiske lande,</p>\r\n        <p class=\"Liste1\"><span class=\"Liste1Nr\" id=\"\">–</span> belyse muligheder for at tilskynde kommunerne til at oprette folkeoplysningsudvalg, foreningsudvalg og andre strukturer, der skal koordinere, samle, komme med tiltag og vejlede befolkningen i folkeoplysningens muligheder m.m.,</p>\r\n        <p class=\"Liste1\"><span class=\"Liste1Nr\" id=\"\">–</span> belyse, hvordan støttesystemet bedst indrettes, så bl.a. det følgende kan fremmes:</p>\r\n        <p class=\"Liste1\"><span class=\"Liste1Nr\" id=\"\">–</span> Den demokratiske samtale.</p>\r\n        <p class=\"Liste1\"><span class=\"Liste1Nr\" id=\"\">–</span> Kulturmøder.</p>\r\n        <p class=\"Liste1\"><span class=\"Liste1Nr\" id=\"\">–</span> Borgerinddragelse vedrørende løsningen af energi- og miljøproblemer.</p>\r\n        <p class=\"Liste1\"><span class=\"Liste1Nr\" id=\"\">–</span> Borgerinddragelse for bedring af den almene sundhedstilstand.</p>\r\n        <p class=\"Liste1\"><span class=\"Liste1Nr\" id=\"\">–</span> Forbedring af integration.</p>\r\n        <p class=\"Liste1\"><span class=\"Liste1Nr\" id=\"\">–</span> Bidrag til sikring af ungdomsuddannelser til unge med særlige behov.</p>\r\n        <p class=\"Liste1\"><span class=\"Liste1Nr\" id=\"\">–</span> Undervisningstilbud som supplement til arbejdsmarkedsuddannelser.</p>\r\n        <p class=\"Liste1\"><span class=\"Liste1Nr\" id=\"\">–</span> Formidling af forskningsresultater.</p>\r\n        <p class=\"Liste1\"><span class=\"Liste1Nr\" id=\"\">–</span> Formidling af viden og kundskaber.</p>\r\n        <p class=\"Liste1\"><span class=\"Liste1Nr\" id=\"\">–</span> Styrkelse af folkeuniversitetet.</p>\r\n      </p>\r\n      <p class=\"Tekst9\">Kommissionens arbejdsform skal være åben og f.eks. inkludere afholdelse af konferencer, høringer, debatfora og lign.</p>\r\n      <p class=\"Tekst9\">Dette vigtige område, folkeoplysningen, skal fortsat kunne bidrage med konstruktive løsninger på nutidige og fremtidige samfundsmæssige opgaver og dermed være i overensstemmelse med en god dansk tradition.</p>\r\n      <p class=\"Tekst9\">Men for at området kan få større gennemslagskraft, skal der sættes ind med mange tiltag, og derfor har forslagsstillerne fremsat dette beslutningsforslag.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Bente Dahl </span>(RV):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om fremme af folkeoplysningens vilkår.</p>\r\n      <p class=\"ForslagsNummer\">(Beslutningsforslag nr. B 22).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 22",
            "stateLabel": "Bortfaldet",
            "references": [
                {
                    "shortName": "2008/1 BSF 22",
                    "title": "Forslag til folketingsbeslutning om fremme af folkeoplysningens vilkår",
                    "presentationName": "Beslutningsforslag som fremsat",
                    "documentTypeId": 480,
                    "documentId": 121783,
                    "eliUri": "/eli/ft/20081BB00022",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b22/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/11/2008"
        },
        {
            "displayName": "Accession",
            "displayValue": "20081BB00022"
        },
        {
            "displayName": "Entydig dokumentidentifikation",
            "displayValue": "AX010567"
        },
        {
            "displayName": "Dato for førstegangsindlæggelse",
            "displayValue": "28/11/2008"
        },
        {
            "displayName": "Dato for indlæggelse",
            "displayValue": "01/10/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "22"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}