{
    "id": 55159,
    "title": "Cirkulæreskrivelse vedrørende afprøvning af fritstående redningsstiger af stål eller letmetal ",
    "documentTypeId": "210",
    "isSagsforlobPeriodValid": false,
    "shortName": "CIS nr 11227 af 11/04/1958",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende afprøvning af  \r\n\r\n fritstående redningsstiger af stål eller letmetal </H1>  \r\n\r\n<P></P>  \r\n\r\n<BR>  \r\n\r\n<P>Hoslagt fremsendes nogle eksemplarer af vejledende regler for afprøvning  \r\n\r\n af fritstående redningsstiger af stål eller letmetal (afprodsstiger og  \r\n\r\n efterløberstiger) udarbejdet af justitsministeriets brandudvalg. </P>  \r\n\r\n<P>Det bemærkes, at reglerne ikke omfatter drejestiger, d.v.s.  \r\n\r\n redningsstiger, der er drejeligt monteret på et chassis, men at der bør  \r\n\r\n drages omsorg for, at alle drejestiger mindst een gang om året under  \r\n\r\n sagkyndig medvirken underkastes et gennemgribende eftersyn og eventuelt også  \r\n\r\n belastningsprøver svarende til de for fritstående redningsstiger anførte, dog  \r\n\r\n med maksimalbelastning på 325 kg ved 75 graders hældning. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Mogens Grau </P>  \r\n\r\n<P>Bilag </P>  \r\n\r\n<P>Vejledende regler for afprøvning af fritstående redningsstiger af stål  \r\n\r\n eller letmetal. </P>  \r\n\r\n<P>Udarbejdet af justitsministeriets brandudvalg i marts 1958. </P>  \r\n\r\n<P>Enhver fritstående redningsstige af stål eller letmetal afprøves ved  \r\n\r\n modtagelsen, i tilfælde hvor den har været udsat for hård belastning eller  \r\n\r\n har udvist funktionsfejl, og i øvrigt een gang årligt. </P>  \r\n\r\n<P>Afprøvningen omfatter: </P>  \r\n\r\n<P CLASS=PUNKT> <B>1.</B> Belastningsprøve og </P>  \r\n\r\n<P CLASS=PUNKT> <B>2.</B> undersøgelse af de maskinelle dele, stigeløb m.m.  \r\n\r\n</P>  \r\n\r\n<P CLASS=PUNKT> <B>1.</B> Belastningsprøve. </P>  \r\n\r\n<P>Før prøven påbegyndes, foretages en almindelig undersøgelse for eventuelle  \r\n\r\n fejl og brud i vanger, trin og beslag, herunder af at alle bolte og skruer er  \r\n\r\n tilspændt. </P>  \r\n\r\n<P>Stigen anbringes på vandret plan og fast grund. </P>  \r\n\r\n<P>Støttespindlerne sættes til jord. For redningsstiger med luftgummiringe  \r\n\r\n skrues støttespindlerne så hårdt mod jord, at der hviler intet eller kun et  \r\n\r\n meget lille tryk på gummihjulene. </P>  \r\n\r\n<P>Stigebardunerne fastgøres til stigetoppen. Under betjeningen holdes  \r\n\r\n bardunerne løst lige ud til siden. </P>  \r\n\r\n<P>Til øverste trin fastbindes et tov, idet dette med to tovdele fastgøres  \r\n\r\n til trinet helt ude ved vangerne. Til tovets nederste ende fastgøres et  \r\n\r\n prøvebræt af størrelsen ca. 70 x 70 cm ved hjælp af 4 tovender. Tovet skal  \r\n\r\n have en sådan længde, at brættet, efter at stigen er rejst og udskudt til  \r\n\r\n fuld længde, hænger i en afstand af 60-100 cm fra jord. </P>  \r\n\r\n<P>Måletråden med måleloddet fastbindes til midten af det næstøverste trin.  \r\n\r\n Måletråden skal have en sådan længde, at loddet, efter at stigen er rejst og  \r\n\r\n udskudt til fuld længde, hænger i en afstand af 40-60 cm fra jord. </P>  \r\n\r\n<P>Stigen rejses til 75 grader og indstilles i sideretningen. </P>  \r\n\r\n<P>Stigen udskydes til fuld længde. </P>  \r\n\r\n<P>Palerne skal træde. </P>  \r\n\r\n<P>Afstanden a1 fra måleloddet til et fikspunkt på jorden (f.eks. en  \r\n\r\n jernklods) måles. </P>  \r\n\r\n<P>Prøvelodderne anbringes langsomt og forsigtigt, indtil  \r\n\r\n maksimalbelastningen 250 kg er nået. </P>  \r\n\r\n<P>Hver gang et lod er anbragt, må stigens stilling kontrolleres. Bøjer  \r\n\r\n stigen til siden, eller vrides den om sin længdeakse i væsentlig grad, eller  \r\n\r\n forekommer der i øvrigt tegn på overbelastning, må afprøvningen straks  \r\n\r\n afbrydes, og årsagen til uregelmæssigheden klarlægges. </P>  \r\n\r\n<P>Stigen belastes med den maksimale last i 5 min. Afstanden a2 fra loddet  \r\n\r\n fikspunktet måles. Nedbøjningen under belastningen er da a1-a2=A. </P>  \r\n\r\n<P>Prøvelodderne fjernes langsomt, eet ad gangen. Afstanden a3 fra loddet til  \r\n\r\n fikspunktet måles. Den blivende nedbøjning er da a1-a3=a. </P>  \r\n\r\n<P>Stigen sammenskydes og sænkes til 60 grader, hvorefter sideretningen  \r\n\r\n kontrolleres. </P>  \r\n\r\n<P>Stigen udskydes til den største tilladte længde ved 60 grader. </P>  \r\n\r\n<P>Palerne skal træde. </P>  \r\n\r\n<P>Herefter foretages en belastningsprøve som foran beskrevet, dog med en  \r\n\r\n maksimalbelastning på 100 kg. </P>  \r\n\r\n<P>Det bemærkes, at der ikke vil kunne opgives bestemte værdier for de  \r\n\r\n tilladelige nedbøjninger, idet disse kan variere efter den enkelte stiges  \r\n\r\n fabrikat, materiale og konstruktion. Som eksempler på nedbøjninger, der kan  \r\n\r\n tolereres, skal anføres: </P>  \r\n\r\n<PRE>  \r\n\r\n max.     nedbøjning: 40- 80 mm ved 60 grader.  \r\n\r\n                      45-120 -  -   75 grader.  \r\n\r\n blivende -         :  0- 10 -  \r\n\r\n</PRE>  \r\n\r\n<P><IMG SRC=\"/image.aspx?id=55159&img=CR14048_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Bemærkninger. </P>  \r\n\r\n<P>Afprøvning bør kun foretages i stille vejr. </P>  \r\n\r\n<P>Som ophængningstov for prøvebrættet bør anvendes en stålwire af mindst 9  \r\n\r\n mm's diameter. Som måletråd kan passende anvendes en klavertråd. </P>  \r\n\r\n<P>Måleloddets vægt bør være mindst 1 kg. </P>  \r\n\r\n<P>Ved måling ved 75 graders rejsning vil måletråden - fastgjort til  \r\n\r\n næstøverste trin - ikke kunne gå fri af prøvebrættet. Dette har imidlertid  \r\n\r\n ingen indflydelse på målenøjagtigheden, når der blot sørges for, at der under  \r\n\r\n hele målingen benyttes samme fikspunkt, samt at måletråden til stadighed er  \r\n\r\n helt stram. </P>  \r\n\r\n<P>I stedet for prøvebrættet kan anvendes en jernstang forsynet med et antal  \r\n\r\n kroge for ophængning af prøvelodderne. </P>  \r\n\r\n<P CLASS=PUNKT> <B>2.</B> Undersøgelse af stigen. </P>  \r\n\r\n<P>Der foretages en undersøgelse af stigens mekanik med henblik på  \r\n\r\n funktionsduelighed, eventuelle fejl og brud i vanger, trin og beslag,  \r\n\r\n herunder at at alle bolte og skruer er tilspændt. </P>  \r\n\r\n<P>Såfremt der ved afprøvningen viser sig uregelmæssigheder, herunder  \r\n\r\n væsentlige afvigelser fra den sidst foretagne afprøvning, og disse ikke  \r\n\r\n umiddelbart kan afhjælpes, bør stigen straks tages ud af udrykningstjenesten,  \r\n\r\n og fagfolk, der er nøje kendt med vedkommende stiges konstruktion, tilkaldes  \r\n\r\n til nærmere undersøgelse af uregelmæssighederne eller manglerne. </P>  \r\n\r\n<P>Der bør føres bog over afprøvningerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19581122710"
        },
        {
            "displayName": "Entydig dokumentidentifikation",
            "displayValue": "CM014048"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11227"
        },
        {
            "displayName": "År for udstedelse",
            "displayValue": "1958"
        },
        {
            "displayName": "Dato for underskrift",
            "displayValue": "11/04/1958"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin. 3.kt.j.nr. 1956-27-39"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}