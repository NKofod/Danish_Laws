{
    "id": 74259,
    "title": "Cirkulære om afholdelse af husholdningslærereksamen (Til husholdningsseminariernes rektorer) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22009 af 01/02/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om afholdelse af  \r\n\r\n husholdningslærereksamen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til husholdningsseminariernes  \r\n\r\n rektorer) </P>  \r\n\r\n<BR>  \r\n\r\n<P>I henhold til bekendtgørelse af 17. september 1974 om uddannelse af  \r\n\r\n husholdningslærere § 23, stk. 3, fastsætter direktoratet følgende  \r\n\r\n bestemmelser: </P>  \r\n\r\n<P> Almindelige bestemmelser. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Rektor forestår prøvernes afholdelse i  \r\n\r\n overensstemmelse med reglerne i bekendtgørelsen og de nedenfor fastsatte  \r\n\r\n bestemmelser. Såfremt det i særlige tilfælde er nødvendigt at fravige  \r\n\r\n bestemmelserne på grund af uforudsete omstændigheder, skal rektor straks  \r\n\r\n indberette sagen til direktoratet, som træffer de afgørelser, der er  \r\n\r\n nødvendige i denne forbindelse. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Rektor sørger for, at alle godkendte  \r\n\r\n eksamenspensa meddeles de pågældende lærere. Fagets lærer(e) har pligt til at  \r\n\r\n meddele de studerende det godkendte eksamenspensum og oplyse dem om de til  \r\n\r\n eksamen tilladte hjælpemidler. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Rektor sørger ved tydeligt opslag for, at de  \r\n\r\n studerende får mulighed for at gøre sig bekendt med dette cirkulære i hver  \r\n\r\n eksamenstermin. Studerende skal ved henvendelse til seminariets kontor kunne  \r\n\r\n få udleveret et eksemplar af dette cirkulære. Til hver tilsynsførende  \r\n\r\n udleveres et eksemplar af dette cirkulære. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> De studerende må selv sørge for at gøre sig  \r\n\r\n bekendt med reglerne for prøvernes afholdelse, navnlig §§ 7-16 nedenfor, samt  \r\n\r\n med oplysninger om mødetidspunkter m.v. </P>  \r\n\r\n<P> Bestemmelser vedrørende opgaver stillet af direktoratet. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Direktoratet stiller opgaverne ved skriftlige og  \r\n\r\n skriftlig/praktiske prøver på grundlag af indstilling fra opgaveudvalg. </P>  \r\n\r\n<P>Opgaverne sendes af direktoratet til seminariets rektor i så god tid, at  \r\n\r\n de er denne i hænde senest 3 dage før den pågældende prøves afholdelse. </P>  \r\n\r\n<P>Det påkrævede antal eksemplarer af hver opgave, mindst 3 ud over  \r\n\r\n eksaminandernes antal, pakkes i en uigennemsigtig konvolut, der lukkes med  \r\n\r\n oblat. </P>  \r\n\r\n<P>Straks efter modtagelsen af opgavepakken kontrollerer rektor, at  \r\n\r\n tidsangivelserne på de modtagne opgavekonvolutter er i overensstemmelse med  \r\n\r\n skemaet for skriftlig eksamen, og at det på opgavekonvolutterne anførte antal  \r\n\r\n eksemplarer er tilstrækkeligt, hvorefter opgavekonvolutterne anbringes i  \r\n\r\n seminariets boks. Skulle der være indløbet fejl i denne forbindelse, må  \r\n\r\n rektor straks underrette direktoratet herom. </P>  \r\n\r\n<P> Bestemmelser vedrørende tilsyn. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B>  Skriftlige prøver. </P>  \r\n\r\n<P>Rektor udpeger det nødvendige antal tilsynsførende, der skal sørge for, at  \r\n\r\n alt er i orden før prøvens begyndelse. Der skal være mindst 2 tilsynsførende  \r\n\r\n i hvert lokale, i større lokaler dog mindst 3. Tilsynet udøves fortrinsvis af  \r\n\r\n lærere. En ved seminariet ansat lærer eller dennes pårørende kan dog normalt  \r\n\r\n ikke føre tilsyn i det fag, hvori læreren selv underviser. </P>  \r\n\r\n<P>Eksaminanderne skal placeres i så stor afstand fra hinanden, at ingen  \r\n\r\n eksaminand kan gøre sig bekendt med indholdet i noget af det materiale, der  \r\n\r\n findes på de øvrige eksaminanders pladser. </P>  \r\n\r\n<P>De tilsynsførende må være til stede 15 minutter før prøvens begyndelse for  \r\n\r\n at anvise eksaminanderne deres pladser. De tilsynsførende skal under prøven  \r\n\r\n have deres opmærksomhed henvendt udelukkende på eksaminanderne, og de  \r\n\r\n tilsynsførende skal omhyggeligt undgå at forstyrre eksaminanderne i deres  \r\n\r\n arbejde. </P>  \r\n\r\n<P>Ingen tilsynsførende må meddele eksaminanderne nogen som helst oplysning  \r\n\r\n vedrørende opgaven, dens forståelse eller besvarelse. Det påhviler de  \r\n\r\n tilsynsførende at kontrollere, at ingen eksaminand anvender ikke-tilladte  \r\n\r\n hjælpemidler. </P>  \r\n\r\n<P>Må en eksaminand nødvendigvis forlade lokalet under prøven, må den  \r\n\r\n tilsynsførende, der ledsager den pågældende, nøje påse, at tilladelsen ikke  \r\n\r\n misbruges. </P>  \r\n\r\n<P>På det fastsatte klokkeslæt åbner rektor i eksamenslokalet  \r\n\r\n opgavekonvolutten og fordeler opgaverne til eksaminanderne. Såfremt der ved  \r\n\r\n den pågældende prøve anvendes flere lokaler, åbner rektor opgavekonvolutten  \r\n\r\n på sit kontor eller i et andet centralt lokale i overværelse af en  \r\n\r\n tilsynsførende fra hvert af lokalerne 5 minutter inden det fastsatte  \r\n\r\n klokkeslæt, optæller det nødvendige antal eksemplarer til hvert  \r\n\r\n eksamenslokale, og de tilsynsførende bringer dem derefter til samtlige  \r\n\r\n lokaler. Når de tilsynsførende på det fastsatte klokkeslæt har omdelt  \r\n\r\n opgaverne, sikrer de sig, at hver eksaminand har fået, hvad han/hun skal  \r\n\r\n have. Overskydende eksemplarer opbevares af tilsynet indtil prøvens  \r\n\r\n afslutning. </P>  \r\n\r\n<P>Ved prøvens afslutning afhenter de tilsynsførende besvarelserne fra  \r\n\r\n eksaminandernes pladser. De tilsynsførende påser, at hver eksaminand forinden  \r\n\r\n afleveringen har mærket papirerne med navn, sidetal og studienummer, og  \r\n\r\n kontrollerer antallet af bilag. </P>  \r\n\r\n<P>Efter at alle besvarelser er samlet, skal disse straks indpakkes  \r\n\r\n forsvarligt tillige med et eksemplar af opgaven og en fortegnelse over  \r\n\r\n eksaminanderne med angivelse af, om nogen af disse har været fraværende.  \r\n\r\n Pakken afsendes straks anbefalet under rektors ansvar til censor(erne). </P>  \r\n\r\n<P>Anvendt kladdepapir, annullerede besvarelser og lignende opbevares på  \r\n\r\n seminariet, jævnfør bekendtgørelsens § 26, stk. 6. </P>  \r\n\r\n<P> Praktiske og mundtlige prøver. </P>  \r\n\r\n<P>Ved den praktiske del af de kombinerede prøver i henhold til §§ 34, stk.  \r\n\r\n 4, 50 og 55 i bekendtgørelse af 17. september 1974 om uddannelse af  \r\n\r\n husholdningslærere udfører eksaminanderne hver sin(e) opgave(r) i  \r\n\r\n eksaminator(er)s og censor(er)s nærværelse. </P>  \r\n\r\n<P>Rektor drager omsorg for, at der er forsvarligt tilsyn ved eksaminandernes  \r\n\r\n eventuelle forberedelse i forbindelse med mundtlig eksamen. </P>  \r\n\r\n<P>Der må ikke meddeles eksaminanderne nogen som helst oplysning vedrørende  \r\n\r\n opgaven, dens forståelse eller udførelse. Det kontrolleres, at ingen  \r\n\r\n eksaminand anvender ikke-tilladte hjælpemidler. </P>  \r\n\r\n<P> Attestation. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Den studerende har personlig ansvaret for ved  \r\n\r\n hjælp af studiebogen at administrere de givne bestemmelser for  \r\n\r\n eksamensdeltagelsen. </P>  \r\n\r\n<P>Ved eksamen i fag, hvori undervisningen helt eller delvis er obligatorisk,  \r\n\r\n skal den studerende fremlægge lærerens (lærernes) attestation for deltagelse  \r\n\r\n i den pågældende obligatoriske undervisning. Ved deltagelse i de afsluttende  \r\n\r\n prøver skal den studerende fremlægge lærerens (lærernes) attestation for  \r\n\r\n deltagelse i de supplerende emner samt attestation for gennemført  \r\n\r\n praktikantvirksomhed. </P>  \r\n\r\n<P> Sygeksamen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Studerende, der ikke kan gennemføre eksamen på  \r\n\r\n grund af sygdom eller graviditet, må drage omsorg for, at der fra egen læge  \r\n\r\n snarest muligt tilsendes seminariet sygemelding. Indtræder sygdommen under  \r\n\r\n selve prøven, må seminariets rektor underrettes, og eksaminanden skal i  \r\n\r\n øvrigt ved fremskaffelsen af lægeattest forholde sig som angivet ovenfor.  \r\n\r\n</P>  \r\n\r\n<P>Hvis en eksaminand trods sygdom eller graviditet gennemfører en prøve, vil  \r\n\r\n vedkommende ikke kunne opnå tilladelse til at aflægge sygeeksamen i det  \r\n\r\n pågældende fag. </P>  \r\n\r\n<P>Studerende, som på grund af sygdom eller graviditet, der er dokumenteret  \r\n\r\n ved lægeattest, ikke har gennemført prøverne i 2. semester, kan deltage i  \r\n\r\n prøven i august eller januar/februar i det eller de fag, hvori den studerende  \r\n\r\n ikke har gennemført eksamen. Studerende, der på grund af sygdom eller  \r\n\r\n graviditet, der er dokumenteret ved lægeattest, har været forhindret i at  \r\n\r\n gennemføre andre prøver end de ovenfor nævnte, deltager i den (de) pågældende  \r\n\r\n prøve(r) næste gang, der afholdes prøve i faget (fagene). Direktoratet kan  \r\n\r\n for studerende, der er syge ved prøven i 7. semester, foranstalte sygeeksamen  \r\n\r\n uden for eksamensterminerne. </P>  \r\n\r\n<P> Mødetidspunkt. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ved skriftlige og praktiske prøver åbnes  \r\n\r\n eksamenslokalet 15 minutter før det til prøvens begyndelses fastsatte  \r\n\r\n tidspunkt. Samtlige eksaminander har pligt til at være på plads 5 minutter  \r\n\r\n før prøvens begyndelse. Møder en eksaminand ikke til det fastsatte tidspunkt,  \r\n\r\n skal han/hun i reglen ikke have adgang til at deltage i prøven, men der kan  \r\n\r\n dog gives den pågældende adgang under forbehold af direktoratets sanktion,  \r\n\r\n når rektor skønner, at der foreligger fyldestgørende grunde for forsinkelsen,  \r\n\r\n og der ikke foreligger grund til at antage, at den pågældende kan have  \r\n\r\n skaffet sig kendskab til opgaven. </P>  \r\n\r\n<P>Uanset tilfældigt indtrufne omstændigheder må den skriftlige eller  \r\n\r\n praktiske prøves varighed ikke for nogen eksaminands vedkommende udstrækkes  \r\n\r\n over det for prøvens afslutning fastsatte tidspunkt. </P>  \r\n\r\n<P>Ved mundtlige prøver, ved hvilke der eventuelt gives forberedelsestid,  \r\n\r\n meddeler seminariet ved opslag tidspunktet for den enkelte eksaminands  \r\n\r\n fremmøde til forberedelsen. Uanset tilfældigt indtrufne omstændigheder må  \r\n\r\n forberedelsestiden ikke udstrækkes over det for eksaminationens påbegyndelse  \r\n\r\n fastsatte tidspunkt. </P>  \r\n\r\n<P> Hjælpemidler/materialer. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Enhver eksaminand får udleveret det til  \r\n\r\n skriftlige og skriftlig/praktiske prøver nødvendige materiale, men har selv  \r\n\r\n ansvar for at medbringe skrive- og tegnerekvisitter, studiemateriale m.v. Det  \r\n\r\n tillades eksaminander, der fremsætter ønske herom, at benytte egen  \r\n\r\n regnemaskine ved besvarelsen af skriftlige opgaver. </P>  \r\n\r\n<P> Tobaksrygning. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Tobaksrygning må ikke finde sted i  \r\n\r\n eksamenslokalerne. </P>  \r\n\r\n<P> Afbrydelse. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Under skriftlige og praktiske prøver og ved  \r\n\r\n forberedelse til mundtlig prøve må eksaminanderne ikke henvende sig til andre  \r\n\r\n end de tilsynsførende. Ønsker en eksaminand at henvende sig til tilsynet,  \r\n\r\n markere han/hun dette. </P>  \r\n\r\n<P>Eksaminanderne må i reglen ikke forlade lokalet, før den skriftlige  \r\n\r\n besvarelse eller den praktiske opgave er afleveret, eller forberedelse til en  \r\n\r\n mundtlig prøve er afsluttet. Skulle en afbrydelse under en prøve imidlertid  \r\n\r\n være nødvendig, kan en sådan tillades, men den, der ledsager eksaminanden, må  \r\n\r\n nøje påse, at tilladelsen ikke misbruges. </P>  \r\n\r\n<P> Aflevering. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Inden aflevering af den skriftlige besvarelse  \r\n\r\n til den tilsynsførende skal eksaminanden kontrollere, at alle løsblade er  \r\n\r\n forsynet med navn, studienummer og sidetal. De enkelte løsblade skal  \r\n\r\n nummereres, og antal bilag noteres. </P>  \r\n\r\n<P>Anvendt kladdepapir, annullerede besvarelser m.v. afleveres ligeledes.  \r\n\r\n</P>  \r\n\r\n<P>Aflevering af besvarelserne sker ved, at de tilsynsførende afhenter disse  \r\n\r\n fra eksaminandernes pladser. Efter at aflevering er sket, skal eksaminanden  \r\n\r\n forlade lokalet. </P>  \r\n\r\n<P>Afleverer eksaminanden besvarelsen før prøvens afslutning, må han/hun ikke  \r\n\r\n medtage den udleverede opgave, når han/hun forlader eksamenslokalet. </P>  \r\n\r\n<P> Uregelmæssigheder. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Konstateres det, at en eksaminand uretmæssigt  \r\n\r\n skaffer sig hjælp ved udarbejdelsen af en skriftlig eller praktisk opgave  \r\n\r\n eller ved forberedelsen til en mundtlig prøve, eller at der anvendes ikke  \r\n\r\n tilladte hjælpemidler dertil, skal rektor straks bortvise ham/hende fra  \r\n\r\n eksamen. Skulle der være tvivl om berettigelsen af bortvisningen, må  \r\n\r\n eksaminanden fortsætte eksamen, men rektor skal da efter prøven skriftligt  \r\n\r\n indberette sagen til direktoratet, som lader sagen undersøge. </P>  \r\n\r\n<P>Den eksaminand, der måtte have hjulpet eller forsøgt at hjælpe en anden,  \r\n\r\n bortvises ligeledes fra den resterende del af eksamen. </P>  \r\n\r\n<P>Bortvisning fra eksamen medfører, at den studerende afskæres fra at  \r\n\r\n  deltage i de resterende prøver i den pågældende eksamenstermin, og  at  \r\n\r\n karaktererne i de allerede aflagte prøver i eksamensterminen  bortfalder.  \r\n\r\n Eksaminanden henvises til at gå semestret om. </P>  \r\n\r\n<P>P.d.v. </P>  \r\n\r\n<P>Edith Kjærsgaard </P>  \r\n\r\n<P>undervisningsinspektør </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19822200909"
        },
        {
            "displayName": "Entydig dokumentidentifikation",
            "displayValue": "CM033463"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22009"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "01/02/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for de Videregående Uddannelser"
        },
        {
            "displayName": "Ressortministeriets journalnummer",
            "displayValue": "S. 26-07-04/81"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}