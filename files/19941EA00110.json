{
    "id": 105607,
    "title": "1994 BRB 110   BERETNING OVER FORSLAG TIL FOLKETINGSBESLUTNING OM BRUG AF SPILDEVANDSSLAM   PÅ LANDBRUGSJORD    NR B 110 1994-95, 1. SAMLING ",
    "documentTypeId": "510",
    "isSagsforlobPeriodValid": false,
    "shortName": "1994/1 BRB 110",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRB 110 </P>  \r\n\r\n<P></P>  \r\n\r\n<P>Beretning over Forslag til folketingsbeslutning om brug af spildevandsslam  \r\n\r\n på landbrugsjord <BR>  \r\n\r\n Nr B 110 1994-95, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19950602 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til miljø- og energiministeren, som denne </P>  \r\n\r\n<P>har besvaret dels skriftligt, dels i samråd. </P>  \r\n\r\n<P>En notits fra Miljø- og Energiministeriet med noter fra et møde den 30.  \r\n\r\n maj 1995 mellem miljø- og energiministeren og repræsentanter for landbrugets  \r\n\r\n organisationer er optrykt som bilag til beretningen. </P>  \r\n\r\n<P>Miljø- og energiministeren har i samråd den 31. maj 1995 orienteret  \r\n\r\n udvalget om drøftelser den 30. maj 1995 med repræsentanter for landbrugets  \r\n\r\n organisationer om de fremtidige krav til anvendelsen af spildevandsslam. </P>  \r\n\r\n<P>Miljø- og energiministeren har i den forbindelse over for udvalget  \r\n\r\n tilkendegivet, at den forestående revision af bekendtgørelsen om anvendelse  \r\n\r\n af slam, spildevand og kompost m.v. til jordbrugsformål - samt det  \r\n\r\n efterfølgende udrednings- og vejledningsarbejde - vil ske i overensstemmelse  \r\n\r\n med følgende tilkendegivelser: </P>  \r\n\r\n<P> <I>Landmændene skal holdes skadesløse </I></P>  \r\n\r\n<P> Miljø- og energiministeren giver tilsagn om, at ingen landmand, der  \r\n\r\n anvender spildevandsslam som gødning forskiftsmæssigt korrekt, i fremtiden  \r\n\r\n vil blive mødt med krav til landbrugsjordens kvalitet som dyrkningsmedium og  \r\n\r\n som er af et sådant indhold, at de vil udelukke landmanden fra at anvende  \r\n\r\n jorden til dyrkning af alle landbrugsafgrøder på grund af anvendelse af  \r\n\r\n spildevandsslam. </P>  \r\n\r\n<P> <I>Spildevandsslam i økologisk jordbrug</I>  </P>  \r\n\r\n<P>Med de nuværende EU-regler er det ikke tilladt at anvende spildevandsslam  \r\n\r\n i økologisk jordbrug. </P>  \r\n\r\n<P>Landbrugs- og fiskeriministeren vil arbejde aktivt for at ændre reglerne  \r\n\r\n inden årets udgang, så spildevandsslam fremover kan anvendes hos økologerne.  \r\n\r\n Landbrugs- og Fiskeriministeriet har således med brev af 11. maj 1995  \r\n\r\n foreslået Europa-Kommissionen, at spildevandsslam og komposteret  \r\n\r\n husholdningsaffald optages på positivlisten over de produkter, der må  \r\n\r\n anvendes på økologiske brug. </P>  \r\n\r\n<P> <I>Tilsyn med slamkvalitet</I>  </P>  \r\n\r\n<P>Ministeren vil arbejde positivt for, at ansvaret for tilsynet med  \r\n\r\n slamkvaliteten og den jordbrugsmæssige anvendelse overføres fra amterne til  \r\n\r\n Plantedirektoratet. </P>  \r\n\r\n<P>Der nedsættes en faglig arbejdsgruppe med repræsentanter fra Landbrugs- og  \r\n\r\n Fiskeriministeriet, Miljøstyrelsen og landbrugets organisationer - eventuelt  \r\n\r\n suppleret med andre fagteknikere - som skal fastsætte retningslinjer for  \r\n\r\n prøveudtagning, analysehyppighed og analyseparametre. </P>  \r\n\r\n<P> <I>Tilsyn med levering af slam</I>  </P>  \r\n\r\n<P>Amterne fører tilsyn med, at leverancer af slam håndteres korrekt og altid  \r\n\r\n ledsages af en skriftlig kontrakt mellem landmanden som aftager og  \r\n\r\n kommunalbestyrelsen som producent. </P>  \r\n\r\n<P>Kommunerne fører tilsyn med den miljømæssige anvendelse af slammet hos  \r\n\r\n landmanden - helt parallelt med det tilsyn, kommunerne fører med  \r\n\r\n husdyrgødningen. </P>  \r\n\r\n<P> <I>Overgangsperiode for etablering af opbevaringskapacitet</I>  </P>  \r\n\r\n<P>I det foreliggende udkast til slambekendtgørelse er der forudsat en  \r\n\r\n overgangsperiode på 5 år. Landbruget har foreslået perioden nedsat til 3 år.  \r\n\r\n</P>  \r\n\r\n<P>Miljø- og energiministeren har tilbudt en overgangsperiode på 4 år, men er  \r\n\r\n indstillet på at forhandle med kommunerne, hvorvidt en kortere periode er  \r\n\r\n mulig, hvis det er økonomisk forsvarligt. </P>  \r\n\r\n<P>Miljø- og energiministeren har i forbindelse med samrådet noteret, at  \r\n\r\n udvalget kan tilslutte sig, at den ramme, der er beskrevet i noter af 30. maj  \r\n\r\n 1995 fra mødet mellem landbruget og miljø- og energiministeren, kan danne  \r\n\r\n grundlag for de ændrede regler om spildevandsslam. </P>  \r\n\r\n<P>Miljø- og energiministeren har endvidere oplyst, at kravene til  \r\n\r\n slamkvaliteten bliver udformet på en sådan måde, at anvendelsen af  \r\n\r\n spildevandsslam som gødning over tid ikke vil belaste dyrkningsjorden med  \r\n\r\n miljøfremmede stoffer i større omfang, end hvis handels- og husdyrgødning er  \r\n\r\n anvendt. </P>  \r\n\r\n<P>Miljø- og energiministeren har i samrådet givet tilsagn om i løbet af  \r\n\r\n efteråret 1995 at vende tilbage til udvalget med en orientering om, hvilke  \r\n\r\n initiativer der er igangsat eller påtænkes igangsat inden for følgende  \r\n\r\n områder: </P>  \r\n\r\n<P>- Projekt vedrørende forskellige håndterings- og opbevaringsmetoder for  \r\n\r\n spildevandsslam og organisk affald, </P>  \r\n\r\n<P>- projekt vedrørende effekten af at anvende slam som gødning over for  \r\n\r\n andre gødningsformer, </P>  \r\n\r\n<P>- status for arbejdet i den faglige arbejdsgruppe vedrørende fastsættelse  \r\n\r\n af retningslinjer for blandt andet analysemetoder og -parametre, </P>  \r\n\r\n<P>- redegørelse for, hvordan renere teknologi, kildeopsporing m.v. bidrager  \r\n\r\n til en løbende forbedring af slamkvaliteten, </P>  \r\n\r\n<P>- status for, hvordan problemerne vedrørende halm- og flisaske håndteres,  \r\n\r\n herunder muligheder for udvikling af rensnings- og separationsmetoder samt  \r\n\r\n den nødvendige spredningsteknologi. </P>  \r\n\r\n<P>Herefter bemærker <I>udvalget</I> , at man kan tiltræde miljø- og  \r\n\r\n energiministerens tilkendegivelser vedrørende grundlaget for de ændrede  \r\n\r\n regler om spildevandsslam. </P>  \r\n\r\n<P>P.u.v. </P>  \r\n\r\n<P>Steen Gade </P>  \r\n\r\n<P>formand </P>  \r\n\r\n<P> <B>Bilag </B></P>  \r\n\r\n<P>En notits fra Miljø- og Energiministeriet med noter fra et møde den 30.  \r\n\r\n maj 1995 mellem miljø- og energiministeren og repræsentanter for landbrugets  \r\n\r\n organisationer </P>  \r\n\r\n<P>  <I>Noter fra møde mellem miljø- og energiministeren og landbruget den  \r\n\r\n 30. maj 1995 om anvendelse af slam i jordbruget </I></P>  \r\n\r\n<P> I mødet deltog Niels Th. Ilsøe, De danske Landboforeninger, Peder  \r\n\r\n Thomsen, Dansk Familielandbrug, miljø- og energiminister Svend Auken og Hans  \r\n\r\n Henrik Christensen, Miljøstyrelsen. </P>  \r\n\r\n<P>Der var en grundlæggende enighed om, at næringsstoffer i slam - både ud  \r\n\r\n fra en miljø- og samfundsmæssig betragtning - bør indgå i det økologiske  \r\n\r\n kredsløb. Derfor skal reglerne være udformet, så anvendelsen af slammet kan  \r\n\r\n ske på alle bedrifter - også de økologiske - uden fare for miljø og sundhed.  \r\n\r\n</P>  \r\n\r\n<P>På mødet drøftedes herefter de krav, som landbruget har opstillet senest i  \r\n\r\n brev af 2. maj 1995 til miljø- og energiministeren, og som efter landbrugets  \r\n\r\n opfattelse skal være opfyldt for at sikre en forsvarlig anvendelse af  \r\n\r\n slammet. </P>  \r\n\r\n<P>Ministeren tilkendegav på mødet, at der arbejdes på inden den 15. juni at  \r\n\r\n opfylde de 6 hovedkrav, der er opstillet fra landbruget som betingelse for at  \r\n\r\n modtage spildevandsslam. Hvad angår mere tekniske spørgsmål blev det  \r\n\r\n besluttet at iværksætte et teknisk udrednigsarbejde. Der sigtes mod, at de  \r\n\r\n nye regler kan være færdige medio juni 1995. </P>  \r\n\r\n<P>For de enkelte krav blev følgende tilkendegivet: </P>  \r\n\r\n<P> <I>Landmændene skal holdes skadesløse </I></P>  \r\n\r\n<P> Miljø- og energiministeren giver tilsagn om, at ingen landmand, der  \r\n\r\n anvender spildevandsslam som gødning forskriftsmæssigt korrekt, i fremtiden  \r\n\r\n vil blive mødt med krav til landbrugsjordens kvalitet som dyrkningsmedium og  \r\n\r\n som er af et sådant indhold, at de vil udelukke landmanden fra at anvende  \r\n\r\n jorden til dyrkning af alle landbrugsafgrøder på grund af anvendelse af  \r\n\r\n spildevandsslam. </P>  \r\n\r\n<P>Miljø- og energiministeren vil anmode Folketingets partier om at støtte  \r\n\r\n tilsagnet. </P>  \r\n\r\n<P> <I>Spildevandsslam i økologisk jordbrug </I></P>  \r\n\r\n<P> Med de nuværende EU-regler er det ikke tilladt at anvende spildevandsslam  \r\n\r\n i økologisk jordbrug. </P>  \r\n\r\n<P>Landbrugs- og fiskeriministeren vil arbejde aktivt for at ændre reglerne  \r\n\r\n inden årets udgang, så spildevandsslam fremover kan anvendes hos økologerne.  \r\n\r\n Landbrugs- og Fiskeriministeriet har således med brev af 11. maj 1995  \r\n\r\n foreslået Europa-Kommissionen, at spildevandsslam og komposteret  \r\n\r\n husholdningsaffald optages på positivlisten over de produkter, der må  \r\n\r\n anvendes på økologiske brug. </P>  \r\n\r\n<P> <I>Tilsyn med slamkvalitet </I></P>  \r\n\r\n<P> Landbrugets organisationer er tilfredse med miljø- og energiministerens  \r\n\r\n tilsagn om, at ministeren vil arbejde positivt for, at ansvaret for tilsynet  \r\n\r\n med slamkvaliteten og den jordbrugsmæssige anvendelse overføres fra amterne  \r\n\r\n til Plantedirektoratet. </P>  \r\n\r\n<P>Der nedsættes en faglig arbejdsgruppe med repræsentanter fra Landbrugs- og  \r\n\r\n Fiskeriministeriet, Miljøstyrelsen og landbrugets organisationer - evt.  \r\n\r\n suppleret med andre fagteknikere - som skal fastsætte retningslinjer for  \r\n\r\n prøveudtagning, analysehyppighed og analyseparametre. </P>  \r\n\r\n<P> <I>Tilsyn med levering af slam </I></P>  \r\n\r\n<P> Amterne fører tilsyn med, at leverancer af slam håndteres korrekt og  \r\n\r\n altid ledsages af en skriftlig kontrakt mellem landmanden som aftager og  \r\n\r\n kommunalbestyrelsen som producent. </P>  \r\n\r\n<P>Kommunerne fører tilsyn med den miljømæssige anvendelse af slammet hos  \r\n\r\n landmanden - helt parallelt med det tilsyn, kommunerne fører med  \r\n\r\n husdyrgødningen. </P>  \r\n\r\n<P> <I>Overgangsperiode for etablering af opbevaringskapacitet </I></P>  \r\n\r\n<P> I det foreliggende udkast af slambekendtgørelse er der forudsat en  \r\n\r\n overgangsperiode på 5 år. Landbruget har foreslået perioden nedsat til 3 år.  \r\n\r\n</P>  \r\n\r\n<P>Miljø- og energiministeren har tilbudt en overgangsordning på 4 år, men er  \r\n\r\n indstillet på at forhandle med kommunerne, hvorvidt en kortere periode er  \r\n\r\n mulig, hvis det er økonomisk forsvarligt. </P>  \r\n\r\n<P>Landbrugets organisationer deler miljø- og energiministerens opfattelse  \r\n\r\n af, at såfremt de opstillede krav til kvalitet, tilsyn og kontrol efterleves,  \r\n\r\n vil der ikke være grundlag for reservationer ved at aftage produkter fra  \r\n\r\n slamgødede arealer på alle bedrifter - også de økologiske. Landbrugets  \r\n\r\n organisationer har efterfølgende opfordret miljø- og energiministeren til at  \r\n\r\n kontakte landbrugets aftagere for at få dette bekræftet. </P>  \r\n\r\n<P>Landbrugets repræsentanter tilkendegav, at den her anførte ramme kan danne  \r\n\r\n grundlag for udarbejdelsen af reglerne for anvendelsen af spildevandsslam.  \r\n\r\n Der må dog tages forbehold overfor eventuelle synspunkter ved en  \r\n\r\n efterfølgende behandling i organisationernes bestyrelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/08/1995"
        },
        {
            "displayName": "Accession",
            "displayValue": "19941EA00110"
        },
        {
            "displayName": "Entydig dokumentidentifikation",
            "displayValue": "CL000556"
        },
        {
            "displayName": "Dato for førstegangsindlæggelse",
            "displayValue": "16/08/1995"
        },
        {
            "displayName": "Dato for indlæggelse",
            "displayValue": "16/08/1995"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "110"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}