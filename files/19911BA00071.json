{
    "id": 107036,
    "title": "1991 BSF 71   FORSLAG TIL FOLKETINGSBESLUTNING OM ÆNDRING AF BESTEMMELSERNE I   BISTANDSLOVEN OM SVANGRE- OG MØDREHJEM OG FORSORGSHJEM M.V. ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 71",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 71 </P>  \r\n\r\n<P></P>  \r\n\r\n<P>Forslag til folketingsbeslutning om ændring af bestemmelserne i  \r\n\r\n bistandsloven om svangre- og mødrehjem og forsorgshjem m.v. </P>  \r\n\r\n<P></P>  \r\n\r\n<P>Fremsat af Hanne Thanning Jacobsen (SF) Pernille Frahm (SF) Gade (SF) </P>  \r\n\r\n<P></P>  \r\n\r\n<P>den 20. februar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til </P>  \r\n\r\n<P>ændring af §§ 101-111 i lov om social bistand, således at disse </P>  \r\n\r\n<P>bestemmelser udgår og der i stedet for indsættes bestemmelser, som </P>  \r\n\r\n<P>forpligter amtsråd og kommunalbestyrelser til enten hver for sig </P>  \r\n\r\n<P>eller sammen og eventuelt i samarbejde med organisationer at oprette </P>  \r\n\r\n<P>og drive herberger, herbergsasyler og botilbud til særligt truede </P>  \r\n\r\n<P>grupper efter retningslinjer, der nærmere angives i forslagets </P>  \r\n\r\n<P>bemærkninger. </P>  \r\n\r\n<P>Regeringen opfordres videre til at fastsætte bestemmelser i bistandsloven  \r\n\r\n om, at herberger, herbergsasyler og botilbud kan etableres efter samme  \r\n\r\n finansieringsbestemmelser som ældreboliger. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Bistandslovens bestemmelser om forsorgshjem har rod i traditioner inden  \r\n\r\n for socialforsorg, som rækker helt tilbage til fattigforordningen af 1708.  \r\n\r\n Den eneste nyskabelse omkring døgnophold for voksne findes i bistandslovens §  \r\n\r\n 68 om bofællesskaber, hvorfra der kan hentes mange erfaringer, såvel positive  \r\n\r\n som negative. </P>  \r\n\r\n<P>Behovet for modernisering er helt tydeligt, da tilbudene i henhold til  \r\n\r\n gældende lovgivning er ganske utilstrækkelige. Dels er tilbudene ikke brede  \r\n\r\n nok, og dels er forholdene i de fleste herbergs- og mødre- og svangrehjem  \r\n\r\n mere nedbrydende end socialiserende. Et besøg i blot en af disse  \r\n\r\n institutioner vil overbevise om, at der er behov for en tidsmæssig  \r\n\r\n ajourføring af tilbudene til den dårligst stillede gruppe. </P>  \r\n\r\n<P>Igennem de sidste 10 år er der nedlagt ca. 8.000 psykiatriske  \r\n\r\n sengepladser. Disse sengepladser repræsenterede overvejende et asyl- og  \r\n\r\n omsorgstilbud for ca. 20.000 psykisk svage personer. Denne gruppe er i dag  \r\n\r\n henvist til de dårligste boliger og herberger, eller de er helt hjemløse.  \r\n\r\n</P>  \r\n\r\n<P>Der er f.eks. i København omkring 2.000 mennesker, som ikke har egen  \r\n\r\n bolig, men som bor enten i en kuffert, i kældre, på pulterrum, på herberg  \r\n\r\n eller på gaden. De er underforbrugere af den sociale service, og de har ikke  \r\n\r\n nogen politisk bevågenhed. </P>  \r\n\r\n<P>Udviklingen i socialt arbejde inden for herbergsområdet har vist, at der  \r\n\r\n er behov for at oprette og drive institutioner efter andre opfattelser end de  \r\n\r\n eksisterende. Brugernes behov stemmer måske ikke altid overens med gængse  \r\n\r\n normer for bolig. Mange brugere af herberger m.v. har et bestemt ønske om  \r\n\r\n egen bolig, men også ønske om nærhed og omsorg og forståelse for særheder.  \r\n\r\n</P>  \r\n\r\n<P>Udviklingen i herbergsbrugergruppen går i retning af, at klientellet er  \r\n\r\n yngre, og at andelen af kvinder - nogle med børn - vokser. Misbrugsproblemet  \r\n\r\n i herbergsmiljøet er meget stort, men det er usikkert, om misbruget er en  \r\n\r\n følge af en trøstesløs situation eller er årsag til den. Flere herbergsledere  \r\n\r\n peger på, at de dårlige forhold i forsorgshjem og herberger har en negativ  \r\n\r\n virkning på misbruget. </P>  \r\n\r\n<P> <I>De enkelte typer af institutioner: </I></P>  \r\n\r\n<P>Herberger og herbergsasyler </P>  \r\n\r\n<P>Der vil stadig være behov for et traditionelt herbergstilbud for  \r\n\r\n mennesker, som er kommet i akut nød, eller som ikke umiddelbart ønsker et  \r\n\r\n mere vidtrækkende tilbud. Opholdet skal være af korvarig karakter. Det  \r\n\r\n enkelte herberg må ikke være større end til 30 personer. Ved siden af  \r\n\r\n herbergstilbudet oprettes herbergsasyler, som er beregnet for den gruppe  \r\n\r\n mennesker, der ønsker at blive boende længere under herbergslignende forhold,  \r\n\r\n eller som ikke kan klare mere socialt forpligtende boligforhold.  \r\n\r\n Herbergsasyler skal i vid udstrækning drives som et almindeligt pensionat med  \r\n\r\n størst mulig selvaktivitet hos beboerne. Der skal være aktivitets- og  \r\n\r\n beskæftigelsestilbud. </P>  \r\n\r\n<P>Beboerens opholdskommune og opholdsamt dækker halvdelen af udgifterne.  \r\n\r\n Beboerens egenudgift kan dækkes af beboerens uforbrugte pensionsmidler. </P>  \r\n\r\n<P>Beslutning om ophold i herberg og herbergsasyl træffes af dem, der driver  \r\n\r\n institutionerne. </P>  \r\n\r\n<P> <I>Botilbud for truede grupper</I>  </P>  \r\n\r\n<P>Amter og kommuner skal oprette og drive det nødvendige antal botilbud for  \r\n\r\n truede grupper. Der er i denne sammenhæng tale om en bred vifte af sociale  \r\n\r\n problemer lige fra børn, som lever på gaden, personer, der har brug for  \r\n\r\n krisecentre, personer med fysisk og psykisk handicap, psykiatriske lidelser  \r\n\r\n eller misbrugsproblemer. </P>  \r\n\r\n<P>Det er ikke hensigten med forslaget, at forskellige handicapgrupper skal  \r\n\r\n blandes i botilbudene. Det er vigtigt, at pleje- og omsorgsekspertisen ikke  \r\n\r\n bliver forringet, og at boligforholdene er trygge. </P>  \r\n\r\n<P>Det varierede botilbud skal ses ud fra den enkeltes behov for at have en  \r\n\r\n bolig og ikke en institutionsplads. </P>  \r\n\r\n<P> <I>Tilbud til børn og unge</I>  </P>  \r\n\r\n<P>Der skal være botilbud for alle uanset alder. Der har vist sig behov for  \r\n\r\n børnehoteller eller døgncentre for børn, som enten er smidt ud hjemmefra,  \r\n\r\n eller som er gået hjemmefra - ofte på grund af manglende omsorg. Botilbud for  \r\n\r\n børn og unge har i denne sammenhæng mere karakter af et periodisk ophold,  \r\n\r\n indtil en varig løsning er fremskaffet. Det er imidlertid vigtigt, at børn og  \r\n\r\n unge får mulighed for at blive optaget i botilbudet, uden at  \r\n\r\n betalingsspørgsmål bliver afgørende for, om barnet eller den unge kan blive  \r\n\r\n boende. </P>  \r\n\r\n<P>Det er således dem, der driver institutionen, der træffer afgørelse om  \r\n\r\n ophold. Amtskommunen og opholdskommunen deles om udgiften. </P>  \r\n\r\n<P> <I>Krisecentre</I>  </P>  \r\n\r\n<P>Krisecentre med rådgivningsmuligheder og information har vist sig som  \r\n\r\n vigtige og dækkende et stort behov. En del krisecentre drives med frivillig  \r\n\r\n arbejdskraft og anonymitet. Erfaringer fra eksisterende arbejdsmodeller  \r\n\r\n omkring økonomi og administration bør videreføres. </P>  \r\n\r\n<P> <I>Aflastningsboliger</I>  </P>  \r\n\r\n<P>Boliger til at dække behov for mennesker, som enten ikke kan fungere i  \r\n\r\n egen bolig, eller som i en overgangsperiode er uden bolig. </P>  \r\n\r\n<P> <I>Botilbud af pensionatslignende karakter</I>  </P>  \r\n\r\n<P>Botilbud af pensionatslignende karakter har til formål at dække et behov  \r\n\r\n hos svagt fungerende mennesker, dvs. mennesker med en psykiatrisk lidelse, et  \r\n\r\n fysisk eller et psykisk handicap, for at bo under trygge omsorgsforhold.  \r\n\r\n Botilbud med pensionatslignende karakter kan f.eks. etableres med en ansat  \r\n\r\n familie, der har ansvaret for at drive et pensionat som botilbud. </P>  \r\n\r\n<P>Det skal i forslaget sikres, at der etableres et tilstrækkeligt antal  \r\n\r\n herbergspladser, herbergsasyler og botilbud samt, at svagt stillede og  \r\n\r\n udstødte får reelle muligheder for at få ophold her. Det skal ikke være  \r\n\r\n muligt for et amt eller en kommune at afvise at yde betaling for ophold i et  \r\n\r\n herberg, herbergsasyl eller botilbud. Modsat skal kommunen have mulighed for  \r\n\r\n at modregne egenbetalingen i bistandshjælp/pension. </P>  \r\n\r\n<P>Udgifterne dækkes med 50 pct. af amterne og 50 pct. af kommunerne. </P>  \r\n\r\n<P>Etableringsudgifter til herberger, herbergsasyler og botilbud skal kunne  \r\n\r\n finansieres på samme måde som ældreboliger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/02/1992"
        },
        {
            "displayName": "Accession",
            "displayValue": "19911BA00071"
        },
        {
            "displayName": "Entydig dokumentidentifikation",
            "displayValue": "CL002031"
        },
        {
            "displayName": "Dato for førstegangsindlæggelse",
            "displayValue": "20/02/1992"
        },
        {
            "displayName": "Dato for indlæggelse",
            "displayValue": "20/02/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}