{
    "id": 78780,
    "title": "Cirkulære om detailforhandling af levnedsmidler fra automat ",
    "documentTypeId": "140",
    "isSagsforlobPeriodValid": false,
    "shortName": "CIR nr 13070 af 18/10/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om detailforhandling af levnedsmidler  \r\n\r\n fra automat </H1>  \r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<P>I § 44 i miljøministeriets bekendtgørelse nr.369 af 27. juni 1974 om  \r\n\r\n detailforhandling, herunder ved servering m.m., af levnedsmidler er der givet  \r\n\r\n nogle regler om detailforhandling af levnedsmidler fra automat. I  \r\n\r\n bekendtgørelsen sondres der mellem automater med køle- og varmeanordning,  \r\n\r\n automater uden køle- og varmeanordning, som ikke er opstillet i forbindelse  \r\n\r\n med et levnedsmiddeludsalg, og automater uden køle- og varmeanordning, som  \r\n\r\n opstilles i forbindelse med et levnedsmiddeludsalg. </P>  \r\n\r\n<P>I henhold til bekendtgørelsen skal den første gruppe automater godkendes  \r\n\r\n af den lokale tilsynsmyndighed. Den anden gruppe automater skal anmeldes for  \r\n\r\n den lokale tilsynsmyndighed, men kræver ingen godkendelsesskrivelse fra  \r\n\r\n denne. Den sidstnævnte gruppe automater betragtes som hørende til  \r\n\r\n udsalgsstedet og kræver hverken godkendelse eller anmeldelse, men  \r\n\r\n tilsynsmyndigheden må i forbindelse med tilsyn med udsalgsstedet påtale  \r\n\r\n uhygiejniske forhold ved sådanne automater, såvel hvad angår indretning som  \r\n\r\n drift. </P>  \r\n\r\n<P>Der henvises i øvrigt til reglerne i § 44, stk. 4-6, i den nævnte  \r\n\r\n bekendtgørelse, hvor der er givet nogle principielle regler vedrørende  \r\n\r\n automater. Ifølge § 44, stk. 7, kan veterinærdirektoratet i fornødent omfang  \r\n\r\n udfærdige vejledende retningslinier for detailforhandling af levnedsmidler  \r\n\r\n fra automat. Disse vejledende retningslinier fremgår af det følgende. </P>  \r\n\r\n<P>For de ved dette cirkulæres ikrafttræden eksisterende automater bør der  \r\n\r\n foretages en konkret vurdering af, om indretningen af disse kan accepteres ud  \r\n\r\n fra hygiejniske hensyn, selv om indretningen ikke fuldt ud svarer til de  \r\n\r\n vejledende retningslinier i dette cirkulære. De i retningslinierne anførte  \r\n\r\n driftsforskrifter er dog gældende for disse automater. </P>  \r\n\r\n<P>Vejledende retningslinier for detailforhandling af levnedsmidler fra  \r\n\r\n automat. </P>  \r\n\r\n<P CLASS=PUNKT> <B>1.</B> Almindelige bestemmelser for automater. </P>  \r\n\r\n<P>1.1. I automater skal såvel udvendige som indvendige flader, der kan komme  \r\n\r\n i berøring med levnedsmidler, være af en sådan udformning og af et sådant  \r\n\r\n materiale, at de let kan renholdes, og skal være således opstillet og  \r\n\r\n indrettet, at de yder levnedsmidlerne fornøden beskyttelse mod forurening og  \r\n\r\n anden skadelig påvirkning. Udleveringslåger skal kunne lukke fuldstændigt.  \r\n\r\n</P>  \r\n\r\n<P> <I>1.2.</I> Ved udendørs opstilling eller opstilling i banegårdshaller og  \r\n\r\n lignende af automater må underkanten af den nederste udleveringslåge ikke  \r\n\r\n være placeret mindre end 60 cm over terræn. </P>  \r\n\r\n<P> <I>1.3</I> Automater, der ikke opstilles umiddelbart ved et  \r\n\r\n levnedsmiddeludsalg, skal synligt for publikum være forsynet med navn og  \r\n\r\n adresse på den ansvarlige indehaver. </P>  \r\n\r\n<P> <I>1.4.</I> Når automaten ikke opstilles i tilslutning til et  \r\n\r\n levnedsmiddeludsalg, må oplagring uden for automaten af levnedsmidler til  \r\n\r\n brug ved opfyldning af denne kun ske på en af den lokale tilsynsmyndighed  \r\n\r\n godkendt måde. </P>  \r\n\r\n<P> <I>1.5.</I> I køle- og dybfrostautomater, varmeautomater samt  \r\n\r\n opvarmningsautomater skal på et for forbrugeren synligt sted være anbragt et  \r\n\r\n let aflæseligt og nøjagtigt termometer, som viser temperaturen i henholdsvis  \r\n\r\n varmeste (køle- og dybforstautomater) og koldeste (varme- og  \r\n\r\n opvarmningsautomater) del af opbevaringsrummet. På sådanne automater skal  \r\n\r\n herudover være anbragt et skilt, der angiver den foreskrevne  \r\n\r\n opbevaringstemperatur. </P>  \r\n\r\n<P> <I>1.6.</I> Køle-, dybfrost-, varme- og opvarmningsautomater skal være  \r\n\r\n forsynet med en effektiv sikringsanordning (blokeringsanordning), der træder  \r\n\r\n i funktion ved en ændring på mere end 5 grader C - strækkende sig over mere  \r\n\r\n end 30 minutter - af temperaturen i automaten i forhold til den efter  \r\n\r\n automatens art og vareudvalget foreskrevne opbevaringstemperatur. Automaten  \r\n\r\n må efter blokering alene kunne startes manuelt. </P>  \r\n\r\n<P> <I>1.7.</I> Levnedsmidlerne i automaten skal være friske og have en  \r\n\r\n rimelig holdbarhed i salgsøjeblikket. Der må ikke i automaten forefindes  \r\n\r\n varer, som kan forurene levnedsmidlerne eller i øvrigt påvirke disse. Der må  \r\n\r\n ikke i automater findes levnedsmidler, hvor en på forbrugerpakningen anført  \r\n\r\n sidste salgsfrist er overskredet. </P>  \r\n\r\n<P> <I>1.8.</I> Den for automaten ansvarlige skal mindst 1 gang daglig  \r\n\r\n foretage eftersyn af automatens levnedsmiddelbeholdning og om nødvendigt  \r\n\r\n foretage udskiftning. </P>  \r\n\r\n<P> <I>1.9.</I> Automaterne skal være opstillet sådan, at levnedsmidlerne  \r\n\r\n ikke udsættes for direkte sollys eller særlig temperaturpåvirkning. </P>  \r\n\r\n<P> <I>1.10.</I> Opstilling af en levnedsmiddelautomat i lokaler, hvor der  \r\n\r\n foregår tøjvask, tøjrensning, lugt- og støvgivende virksomhed eller lignende,  \r\n\r\n kan af den lokale tilsynsmyndighed kun tillades, hvis automaten anbringes  \r\n\r\n således, at uhygiejnisk påvirkning af levnedsmidlerne kan forventes undgået.  \r\n\r\n For automater, hvorfra uemballerede levnedsmidler udleveres - f.eks.  \r\n\r\n drikkeautomater - gælder, at de skalanbringes behørigt afskærmet - eventuelt  \r\n\r\n ventilationsmæssigt - fra nævnte virksomhed. </P>  \r\n\r\n<P> <I>1.11.</I> Levnedsmiddelautomater skal holdes rene og vel  \r\n\r\n vedligeholdte. Rengøringen skal foretages så hyppigt, det af hygiejniske  \r\n\r\n grunde er påkrævet og skal afsluttes med en desinfektion. Det til rengøring  \r\n\r\n anvendte vand skal opfylde kravene til godt drikkevand. Til desinfektion, som  \r\n\r\n først må foretages efter bortskylning af rengøringsmidlet, må kun anvendes  \r\n\r\n opvarmning (f.eks. kogning, skoldning eller dampning), en kloropløsning  \r\n\r\n (mindst 200 mg aktivt klor pr. liter) eller andet af veterinærdirektoratet  \r\n\r\n godkendt middel. </P>  \r\n\r\n<P> <I>1.12.</I> Automatens omgivelser skal være lette at renholde, og  \r\n\r\n automaten skal anbringes sådan, at den er let tilgængelig for betjening og  \r\n\r\n renholdelse. Automaten skal være let flyttelig eller være anbragt på mindst  \r\n\r\n 15 cm høje ben eller have en mellem automaten og underlaget tætsluttende  \r\n\r\n afskærmning. </P>  \r\n\r\n<P> <I>1.13.</I> i tilslutning til automaten skal der, om nødvendigt,  \r\n\r\n opsættes affaldsbeholdere (affaldskurve) og om nødvendigt  \r\n\r\n returemballagecontainere af en størrelse eller i et antal passende til  \r\n\r\n automatens omsætning. </P>  \r\n\r\n<P CLASS=PUNKT> <B>2.</B> Automater uden køle- eller varmeanordning  \r\n\r\n (ikke-temperaturregulerede automater). </P>  \r\n\r\n<P>2.1 Fra sådanne automater må alene forhandles ikke-færdigpakkede friske  \r\n\r\n frugter samt færdigpakkede, holdbare levnedsmidler (* 1) med undtagelse af  \r\n\r\n stærkt saltholdige kødvarer. </P>  \r\n\r\n<P CLASS=PUNKT> <B>3.</B> Køle og dybfrostautomater. </P>  \r\n\r\n<P> <I>3.1.</I> Fra køleautomater må forhandles færdigpakkede levnedsmidler i  \r\n\r\n form af kølevarer (* 1), dog ikke fersk kød, slagteaffald, fjerkræ, kaniner  \r\n\r\n og fisk. For så vidt angår indendørsautomater, kan den lokale  \r\n\r\n tilsynsmyndighed dog meddele afvigelser herfra, såfremt sådan forhandling  \r\n\r\n skønnes at kunne ske hygiejnisk og sundhedsmæssigt forsvarligt. </P>  \r\n\r\n<P> <I>3.2.</I> Fra dybfrostautomater må forhandles færdigpakkede  \r\n\r\n levnedsmidler i form af dybfrosne levnedsmidler (* 1). </P>  \r\n\r\n<P> <I>3.3.</I> Det i pkt. 3.1. og 3.2. nævnte vareudvalg skal afpasse  \r\n\r\n automatens kapacitet, således at levnedsmidlerne opbevares i overensstemmelse  \r\n\r\n med de på pakningerne angivne temperaturer. </P>  \r\n\r\n<P> <I>3.4.</I> Kølevarerne skal ved anbringelse i køleautomat være afkølet  \r\n\r\n til den på forbrugerpakningen angivne opbevaringstemperatur og skal til  \r\n\r\n stadighed holdes således nedkølet. Såfremt der i et opbevaringsrum i en  \r\n\r\n køleautomat opbevares kølevarer mærket med forskellige  \r\n\r\n opbevaringstemperaturer, skal opbevaringsrummet være afkølet til den lavest  \r\n\r\n angivne temperatur. Dybfrosne levnedsmidler skal ved anbringelse i  \r\n\r\n dybforstautomat have en temperatur på - 18 grader C eller derunder og skal  \r\n\r\n til stadighed holdes således nedfrosset. </P>  \r\n\r\n<P> <I>3.5.</I> Hvis der i en køle- eller dybfrostautomat med kølevarer og  \r\n\r\n dybfrosne levnedsmidler opbevares andre varer, skal disse andre varer være  \r\n\r\n afkølet forud for anbringelsen i automaten på tilsvarende måde som i pkt.  \r\n\r\n 3.4. anført for kølevarer og dybfrosne levnedsmidler. </P>  \r\n\r\n<P> <I>3.6.</I> Såfremt den i pkt. 1.6. nævnte blokeringsanordning træder i  \r\n\r\n funktion på grund af temperaturforandring i automaten, skal beholdningen af  \r\n\r\n levnedsmidler inspiceres og omfornødent udskiftes. Hvis en nødvendige  \r\n\r\n kuldetilførsel i køle- eller dybfrostautomater har været afbrudt i mere end 3  \r\n\r\n timer, skal de opbevarede levendesmidler fjernes fra automaten. Hvis der ved  \r\n\r\n en umiddelbar inspektion af de kølede eller dybfrosne levnedsmidler kan  \r\n\r\n konstateres en forringelse af varernes kvalitet, f.eks. en begyndende  \r\n\r\n optøning af dybfrosne levnedsmidler,skal sådanne levnedsmidler destrueres,  \r\n\r\n medmindre den lokale tilsynsmyndighed tillader anden anvendelse. </P>  \r\n\r\n<P CLASS=PUNKT> <B>4.</B> Automater for drikkevarer (drikkeautomater). </P>  \r\n\r\n<P>4.1. Varme drikke i form af f.eks. kaffe, the, cacao og bouillon samt  \r\n\r\n kolde drikke i form af f.eks. frugtdrikke kan udleveres i engangsbægre fra  \r\n\r\n drikkeautomater, såfremt drikkene umiddelbart inden udleveringen i  \r\n\r\n automatener tilvirket af et pulver eller af et frugtkoncentrat og vand eller  \r\n\r\n is. </P>  \r\n\r\n<P> <I>4.2.</I> Øl, sodavand, orangeade og lignende kan udleveres i  \r\n\r\n engangsbægre fra drikkeautomater, såfremt de enten direkte eller gennem et  \r\n\r\n kort udførende system aftappes i engangsbægre fra større emballager  \r\n\r\n (plastposer, fustager og lignende), hvor plombering først brydes  \r\n\r\n vedemballagernes anbringelse i automaten, Drikkene skal være aftappet i de  \r\n\r\n større emballager på en autoiseret (godkendt) levnedsmiddelvirkomhed og skal  \r\n\r\n tilføres automaten og opbevares i automaten i disse emballager. </P>  \r\n\r\n<P> <I>4.3.</I> Orangeade og lignende frugtdrikke kan desuden udleveres i  \r\n\r\n engangsbægre fra drikkeautomater indrettet sådan, at den serveringsklare drik  \r\n\r\n opbevares i kølet stand i selve automaten. </P>  \r\n\r\n<P> <I>4.4.</I> De flader i drikkeautomater, der kommer i berøring med  \r\n\r\n drikkede eller med det vand, der anvendes i drikkene, skal være udformet  \r\n\r\n således og være af et materiale, der muliggør en let og effektiv rengøring.  \r\n\r\n Materialerne skal herudover ikke kunne angribes af eller udsættes for  \r\n\r\n forurening, kvalitetsmæssig forandring (lugt-, smagsændring og lignende)  \r\n\r\n eller anden skadelig påvirkning. Anvendes plast, skal de opfylde de til  \r\n\r\n enhver tid gældende regler eller retningsliner for plast (plastics), der  \r\n\r\n kommer i berøring med levnedsmidler elle drikkevand. I drikkeautomater, i  \r\n\r\n hvilke der anvendes kultveilte til omrøring og lignende eller til  \r\n\r\n fremstilling af kulsyreholdige drikke, skal alle flader, der kommer i  \r\n\r\n berøring med de kulsyreholdige drikke eller det kulsyreholdige vand, være  \r\n\r\n udført af sådanne materialer, der ikke anvendes af kulsyren. </P>  \r\n\r\n<P> <I>4.5.</I> Anvendes vandfiltre, skal de være lette at adskille for  \r\n\r\n rensning eller udskiftning. Udskiftning af filtre skal foregå på hygiejnisk  \r\n\r\n forsvarlig måde. Kun mekaniske filtre eventuelt med aktivt kul må anvendes.  \r\n\r\n</P>  \r\n\r\n<P> <I>4.6.</I> De i pkt. 4.1. nævnte drikkeautomater skal være sådan  \r\n\r\n indrettet, at pulvere og frugtkoncentrater holdes beskyttet mod  \r\n\r\n forurening,lys og andre skadelige påvirkninger samt således, at pulverne kan  \r\n\r\n holdes tørre. Der skal i automatens vandsystem være indskudt en effektiv  \r\n\r\n sikring mod tilbageløb. Kan automaten fremstille kulsyreholdigt vand, skal  \r\n\r\n der i vandsystemet være indskudt en effektiv sikring mod tilbageløb af det  \r\n\r\n kulsyreholdige vand.Ved fremstillingen af varme drikke skal vandet i  \r\n\r\n automaten være mindst 80 grader C. </P>  \r\n\r\n<P> <I>4.7.</I> Bægre i automaten skal være fremstillet af egnet materiale.  \r\n\r\n Anvendes plastbægre, skalplasten være beregnet tilbrug til levnedsmidler.  \r\n\r\n Bægrene skal være beskyttet mod forurening og fugtighed, f.eks. ved  \r\n\r\n opbevaring i lukkede beholdere. Bægerkammeret skal være beskyttet ved en  \r\n\r\n selvlukkende låge. </P>  \r\n\r\n<P> <I>4.8.</I> I de i pkt. 4.2. nævnte drikkeautomater skal der fra  \r\n\r\n opbevaringsrummet være afløb (dræn). </P>  \r\n\r\n<P> <I>4.9.</I> Det til opblandingen nødvendige vand skal opfylde kravene til  \r\n\r\n godt drikkevand. Forsynes automaten med vand fra egen vandforsyning, skal  \r\n\r\n der, inden godkendelse gives, forevises attest om vandanalyse, der ikke må  \r\n\r\n være ældre end 1 måned, og med et tilfredsstillende resultat. Den lokale  \r\n\r\n tilsynsmyndighed kan kræve vandanalyse foretaget med regelmæssige mellemrum  \r\n\r\n og i øvrigt så hyppigt, som de skønnes fornødent. </P>  \r\n\r\n<P> <I>4.10.</I> Rengøring af drikkeautomater skal foregå mindst een gang  \r\n\r\n daglig. Rengøringen skal foretages efter, at automaten i fornøden udstrækning  \r\n\r\n er skilt. Enkelte af automatens dele kan dog rengøres på stedet, såfremt de  \r\n\r\n er sådan indrettet, at de kan rengøres ved en effektiv cirkulationsrengøring.  \r\n\r\n</P>  \r\n\r\n<P CLASS=PUNKT> <B>5.</B> Varmeautomater. </P>  \r\n\r\n<P>5.1. Fra varmeautomater, dvs. automater, hvori levnedsmidler, som i varm  \r\n\r\n tilstand anbringe i automaten, kan opbevares ved en temperatur på mindst 65  \r\n\r\n grader C, må alene forhandles færdigpakkede, tilberedte retter og  \r\n\r\n færdigpakkede, varme pølser. </P>  \r\n\r\n<P> <I>5.2.</I> De i pkt. 5.1. nævnte færdigpakkede retter og pølser skal  \r\n\r\n være færdigpakkedekølevarer eller dybfrosne levnedsmidler, der umiddelbart  \r\n\r\n efter pakningen har været opvarmet til mindst 75 grader C. </P>  \r\n\r\n<P> <I>5.3.</I> Levnedsmidlerne skalumiddelbart inden anbringelsen i  \r\n\r\n automaten opvarmes til mindst 75 grader C og skal have en temperatur på  \r\n\r\n mindst 65 grader C, når de anbringes i automaten og skal holdes opvarmet til  \r\n\r\n mindst 65 grader C under opbevaringen i automaten. </P>  \r\n\r\n<P> <I>5.4.</I> Levnedsmidler, der har henligget i varmeautomat ved den i  \r\n\r\n pkt. 5.3. nævnte temperatur i mere end 2 døgn, skal fjernes fra automaten og  \r\n\r\n destrueres. Levnedsmidler i en som følge af temperatursvigt eller anden årsag  \r\n\r\n blokeret automat, jfr. pkt. 1.6. skal fjernes fra automaten og destrueres.  \r\n\r\n</P>  \r\n\r\n<P CLASS=PUNKT> <B>6.</B> Opvarmningsautomater. </P>  \r\n\r\n<P>6.1. Fra opvarmningsautomater må alene forhandles færdigpakkede  \r\n\r\n levnedsmidler i form af kølevare og dybfrosne levnesmidler, der opbevares i  \r\n\r\n kølet eller dybfrossen stand, men som forud for udleveringen underkastes en  \r\n\r\n opvarmning. Opvarmningen skal foregå så hurtigt, at temperaturområdet fra + 5  \r\n\r\n grader C til + 65 grader C gennemløbes på højst 2 timer. </P>  \r\n\r\n<P> <I>6.2.</I> Opvarmningsautomater skal være således indrettet, at den i  \r\n\r\n pkt. 6.1. nævnte opvarmning automatisk kontrolleres. </P>  \r\n\r\n<P> <I>6.3.</I> De opvarmede levnedsmidler skal kunne udtages af automaten  \r\n\r\n umiddelbart efter opvarmningens afslutning. Levnedsmidler, der er opvarmet  \r\n\r\n til mindst 75 grader C, kan dog foreblive i automaten ved en temperatur på  \r\n\r\n mindst 65 grader C. </P>  \r\n\r\n<P> <I>6.4.</I> Såfremt den i pkt. 1.6. nævnte blokeringsanordning træder i  \r\n\r\n funktion på grund af temperaturforandring i automaten,skal beholdningen af  \r\n\r\n levnedsmidler inspiceres De opbevarede kølede og dybfrosne levnedsmidler  \r\n\r\n skalfjernes og om fornødent destrueres i overensstemmelse med det under pkt.  \r\n\r\n 3.6. anførte. De levnedsmidler, der ved blokeringsanordningens igangsætning  \r\n\r\n var fremført fra køle- eller dybfrostindretningen til opvarmning, skal  \r\n\r\n destrueres. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Veterinærdirektoratet, den 18. oktober  \r\n\r\n 1974. </I> </P>  \r\n\r\n<P CLASS=UNDERSKREVET-AF ALIGN=CENTER>Chr. Werdelin. </P>  \r\n\r\n<P CLASS=MINISTER ALIGN=RIGHT>/ E. Malling Olsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se bilag 1 i Veterinærdirektoratets cirkulære af 18. oktober 1974 om  \r\n\r\n vareudvalg i levnedsmiddeludsalg. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19741307009"
        },
        {
            "displayName": "Entydig dokumentidentifikation",
            "displayValue": "CM037990"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13070"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "18/10/1974"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "LK 4 1974"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}