{
    "id": 108478,
    "title": "1996 BTL 253   BETÆNKNING OVER FORSLAG TIL LOV OM ÆNDRING AF LOV OM AFGIFT AF VISSE   FLYREJSER (PASSAGERAFGIFT PÅ INDENRIGSFLY)    NR L 253 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 253",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 253 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om afgift af visse  \r\n\r\n flyrejser (Passagerafgift på indenrigsfly) <BR>  \r\n\r\n Nr L 253 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19970523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Aakirkeby Idrætsforening, </P>  \r\n\r\n<P>Atlantic Airways, </P>  \r\n\r\n<P>Bornholms Amt, </P>  \r\n\r\n<P>Cimber Air A/S, </P>  \r\n\r\n<P>DANSAM, </P>  \r\n\r\n<P>Dansk Industri, </P>  \r\n\r\n<P>Lederne, Luftfartsafdelingen, </P>  \r\n\r\n<P>Maersk Air, </P>  \r\n\r\n<P>Maersk Air Kabinebesætningsforening, </P>  \r\n\r\n<P>NOAH-TRAFIK, </P>  \r\n\r\n<P>SAS og </P>  \r\n\r\n<P>Sun Air of Scandinavia. </P>  \r\n\r\n<P>På baggrund af Bornholms særlige stilling er regeringen indstillet på at  \r\n\r\n yde økonomisk kompensation for passagerafgiften på indenrigsflyvning. Med  \r\n\r\n henblik herpå vil regeringen nedsætte de gebyrer, der opkræves i Rønne  \r\n\r\n Lufthavn. </P>  \r\n\r\n<P>Rønne Lufthavn er en statslufthavn, der som andre lufthavne helt eller  \r\n\r\n delvis finansieres ved, at brugerne betaler gebyrer for benyttelsen. Der  \r\n\r\n opkræves i øjeblikket et gebyr på 100 kr. pr. afrejsende passager, hvilket  \r\n\r\n giver lufthavnen en indtægt på ca. 10 mio. kr. årligt. Lufthavnene er pålagt  \r\n\r\n moms, således at flyselskaberne betaler 125 kr. pr. afrejsende passager til  \r\n\r\n lufthavnen. </P>  \r\n\r\n<P>Regeringen vil nedsætte gebyret for benyttelse af Rønne Lufthavn med 100  \r\n\r\n kr. eksklusive moms og 125 kr. inklusive moms pr. afrejsende passager ved at  \r\n\r\n tilpasse bevillingen til lufthavnen tilsvarende. Derved opnår flyselskaberne  \r\n\r\n en besparelse på 12,5 mio. kr. svarende til den netto ekstra belastning, som  \r\n\r\n den foreslåede passagerafgift medfører for flyrejsende til og fra Bornholm,  \r\n\r\n når man tager hensyn til, at en del af de rejsende i forvejen har været  \r\n\r\n belastet af flyrejseafgift ved vidererejsen til udlandet. </P>  \r\n\r\n<P>Herefter indstiller et <I>flertal</I> (Venstres, Det Konservative  \r\n\r\n Folkepartis, Fremskridtspartiets, Centrum-Demokraternes og Dansk Folkepartis  \r\n\r\n medlemmer af udvalget) lovforslaget til <I>forkastelse</I> ved 3. behandling.  \r\n\r\n</P>  \r\n\r\n<P>Et flertal inden for flertallet (Venstres og Det Konservative Folkepartis  \r\n\r\n medlemmer af udvalget) bemærker, at regeringens afgiftsbuket er begrundet i  \r\n\r\n to hensyn, dels hensynet til udviklingen i privatforbruget, dels hensynet til  \r\n\r\n miljøet </P>  \r\n\r\n<P>Partierne er - ligesom en række fremtrædende økonomer - af den opfattelse,  \r\n\r\n at det ikke er udviklingen i privatforbruget, der truer dansk økonomi. Det er  \r\n\r\n derimod det offentlige forbrug, der er løbet løbsk. Partierne vil derfor ikke  \r\n\r\n være med til at stramme skatteskruen yderligere om bil- og boligejerne, når  \r\n\r\n det, der i virkeligheden er behov for, er en stramning af de offentlige  \r\n\r\n udgifter. </P>  \r\n\r\n<P>Hensynet til miljøet har høj prioritet hos partierne, og partierne har  \r\n\r\n aldrig været afvisende over for en omlægning af bilbeskatningen, så de biler,  \r\n\r\n der forurener mest, også afgiftsmæssigt belastes mest. Men partierne vil ikke  \r\n\r\n være med til - i miljøbeskyttelsens hellige navn - at skærpe beskatningen af  \r\n\r\n bilejerne yderligere, og det er det, regeringen gør. Regeringens afgiftspakke  \r\n\r\n er ikke grønne afgifter, men røde skatter. </P>  \r\n\r\n<P>Og så er det i øvrigt heller ikke entydigt, at kollektiv trafik er  \r\n\r\n miljømæssigt bedre. Der er således flere eksempler på, at bus- og toglinjer i  \r\n\r\n landområderne kører med meget få passagerer og dermed belaster miljøet mere,  \r\n\r\n end hvis passagererne havde kørt i egen bil. Det er senest blevet  \r\n\r\n dokumenteret i en ny rapport fra Trafikministeriet, der viser, at tog og  \r\n\r\n traditionelle busruter i landområderne oftest bruger mere energi og derfor  \r\n\r\n forurener mere pr. passager, end personbiler gør. </P>  \r\n\r\n<P>Partierne vil heller ikke være med til at gøre det i forvejen skæve  \r\n\r\n Danmark skævere. Allerede i dag betaler de, der bor på landet, 20 pct. mere i  \r\n\r\n grønne afgifter end dem, der bor i byerne. Med regeringens ny afgiftsbuket  \r\n\r\n føjes der endnu et slag til den i forvejen hårdt belastede landbefolkning, og  \r\n\r\n det vil partierne ikke være med til. </P>  \r\n\r\n<P>Partierne kan heller ikke støtte passagerafgiften på indenrigsflyvning.  \r\n\r\n Den er helt uden begrundelse og kan kun betragtes som indirekte statsstøtte  \r\n\r\n til DSB, og man risikerer at give dødsstødet til en eller flere  \r\n\r\n provinslufthavne. </P>  \r\n\r\n<P>Et <I>mindretal</I> (Socialdemokratiets, Socialistisk Folkepartis, Det  \r\n\r\n Radikale Venstres og Enhedslistens medlemmer af udvalget) indstiller  \r\n\r\n lovforslaget til <I>vedtagelse uændret.</I>  </P>  \r\n\r\n<P>Jacob Buksti (S) nfmd. <I>Lis Greibe (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Peter  \r\n\r\n Hansen-Nord (V) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Kristian Thulesen Dahl (DF) Kim Behnke (FP) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til skatteministeren, som denne har </P>  \r\n\r\n<P>besvaret skriftligt. </P>  \r\n\r\n<P>Regeringen har tilkendegivet, at man er indstillet på at gennemføre en  \r\n\r\n nærmere analyse af behovet for særlig kompensation for eller lempelse i  \r\n\r\n passagerafgiften af hensyn til lufthavne eller landsdele, som på grund af  \r\n\r\n helt speciel geografisk beliggenhed eller på grund af andre specielle  \r\n\r\n omstændigheder må antages i særlig grad at blive påvirket af afgiften. I  \r\n\r\n analysen vil endvidere blive inddraget forholdet til EU-retten og de  \r\n\r\n konkurrencemæssige vilkår på indenrigs- og udenrigsflyvningen. </P>  \r\n\r\n<P>Herefter indstiller et <I>flertal</I> (Venstres, Det Konservative  \r\n\r\n Folkepartis, Fremskridtspartiets, Centrum-Demokraternes og Dansk Folkepartis  \r\n\r\n medlemmer af udvalget) lovforslaget til <I>forkastelse.</I>  </P>  \r\n\r\n<P>Et flertal inden for flertallet (Venstres og Det Konservative Folkepartis  \r\n\r\n medlemmer af udvalget) bemærker, at regeringen med dette lovforslag har  \r\n\r\n rettet et uhørt groft indgreb mod dansk indenrigsflytrafik, som også er en  \r\n\r\n del af den kollektive trafik. </P>  \r\n\r\n<P>Under foregivende af at ville gøre noget for miljøet pålægges nu også  \r\n\r\n indenrigsflyvning passagerafgift. </P>  \r\n\r\n<P>De danske luftfartsselskaber har de seneste år gjort store miljømæssige  \r\n\r\n tiltag, der bl.a. indebærer en væsentlig reduktion af CO2-udslip og  \r\n\r\n benzinforbrug, miljøforanstaltninger, der ikke har været lovmæssigt påkrævet.  \r\n\r\n</P>  \r\n\r\n<P>Regeringen angiver, at man forventer en reduktion af passagerantallet.  \r\n\r\n Ventre og Det Konservative Folkeparti opfatter regeringens handlemåde som en  \r\n\r\n direkte hjælp til DSB. </P>  \r\n\r\n<P>Regeringens lovforslag, som indebærer, at der lægges en afgift på 75 kr.  \r\n\r\n på hver enkeltrejse i dansk indenrigsflyvning, vil få meget uheldige  \r\n\r\n konsekvenser for store dele af det danske samfund og dets erhvervsliv. </P>  \r\n\r\n<P>Mellem København og Aalborg foretages der f.eks. årligt ca. 600.000  \r\n\r\n enkelte rejser med fly. Dermed bliver de 75 kr. en ekstraskat på  \r\n\r\n bopælsplacering på 45 mio. kr. og en skattebetinget stigning i billetprisen  \r\n\r\n på mellem 10 og 30 pct. afhængig af billettype. Hertil kommer, at SAS har  \r\n\r\n varslet en prisstigning på 35 kr. pr. enkeltrejse, når lovforslaget mod  \r\n\r\n Venstres og Det Konservative Folkepartis protest gennemføres. Følgerne kan  \r\n\r\n ligeledes blive en nedsættelse af frekvensen på ruten, og dermed bliver  \r\n\r\n situationen helt uacceptabel for det nordjyske erhvervsliv. Der er ganske  \r\n\r\n enkelt tale om en ekstraskat på bopælsplacering for nordjyder. </P>  \r\n\r\n<P>Minimum 3/4 af de 600.000 rejser foretages af erhvervsfolk, der  \r\n\r\n nødvendigvis må deltage i møder og træffe kundeforbindelser i København eller  \r\n\r\n fortsætte på forretningsrejser til udlandet for at opretholde landsdelens  \r\n\r\n store eksportandel. </P>  \r\n\r\n<P>Selv om transporttiden fra Nordjylland med DSB over Storebælt kommer ned  \r\n\r\n på ca. 4 timer hver vej, bliver det ikke en alternativ transportform for  \r\n\r\n erhvervslivet. </P>  \r\n\r\n<P>Således vil afgiften blive konkurrenceforvridende for erhvervslivet og en  \r\n\r\n mærkbar forringelse af den nordjyske konkurrenceevne udelukkende betinget af  \r\n\r\n virksomhedernes fysiske placering. </P>  \r\n\r\n<P>I de områder af landet, hvor flytiden er sammenlignelig med togtiden over  \r\n\r\n Storebælt, vil der ske et naturligt skift til togforbindelser uden  \r\n\r\n merudgifter for virksomhederne. Derfor vil den påtænkte statsafgift tillige  \r\n\r\n ramme skævt og med uheldige konsekvenser for de områder i landet, der ligger  \r\n\r\n langt fra hovedstaden. </P>  \r\n\r\n<P>Et <I>mindretal</I> (Socialdemokratiets, Socialistisk Folkepartis, Det  \r\n\r\n Radikale Venstres og Enhedslistens medlemmer af udvalget) indstiller  \r\n\r\n lovforslaget til <I>vedtagelse uændret.</I>  </P>  \r\n\r\n<P>Jacob Buksti (S) nfmd. <I>Lis Greibe (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Kristian  \r\n\r\n Thulesen Dahl (DF) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/06/1997"
        },
        {
            "displayName": "Accession",
            "displayValue": "199614K00253"
        },
        {
            "displayName": "Entydig dokumentidentifikation",
            "displayValue": "CL007915"
        },
        {
            "displayName": "Dato for førstegangsindlæggelse",
            "displayValue": "26/06/1997"
        },
        {
            "displayName": "Dato for indlæggelse",
            "displayValue": "26/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "253"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}