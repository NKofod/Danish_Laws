{
    "id": 105908,
    "title": "1987 BSF 102   FORSLAG TIL FOLKETINGSBESLUTNING OM FORBEDRING AF MULIGHEDERNE FOR   OPRETTELSE AF MEDARBEJDEREJEDE OG -STYREDE VIRKSOMHEDER ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 102",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 102 </P>  \r\n\r\n<P></P>  \r\n\r\n<P>Forslag til folketingsbeslutning om forbedring af mulighederne for  \r\n\r\n oprettelse af medarbejderejede og -styrede virksomheder </P>  \r\n\r\n<P></P>  \r\n\r\n<P>Fremsat af Jørn Jespersen (SF) Carsten Andersen (SF) Tommy Dinesen (SF)  \r\n\r\n Gade (SF) Birthe Hansen (SF) Rahbæk Møller (SF) Ebba Strange (SF) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest at fremsætte </P>  \r\n\r\n<P>lovforslag, der forbedrer mulighederne for oprettelse af </P>  \r\n\r\n<P>medarbejderejede og -styrede virksomheder efter følgende </P>  \r\n\r\n<P>retningslinjer: </P>  \r\n\r\n<P>1. Loven skal omfatte virksomheder, der vedtægtsmæssigt opfylder </P>  \r\n\r\n<P>følgende betingelser: </P>  \r\n\r\n<P>a. Alle virksomhedens medarbejdere skal have een stemme hver på </P>  \r\n\r\n<P>generalforsamlingen, der er virksomhedens øverste besluttende </P>  \r\n\r\n<P>myndighed, og alle virksomhedens medarbejdere skal være </P>  \r\n\r\n<P>medbestemmende om den daglige drift. </P>  \r\n\r\n<P>b. Det forudsættes, at alle medarbejdere er medejere eller </P>  \r\n\r\n<P>andelshavere i virksomheden. </P>  \r\n\r\n<P>c. I større virksomheder vælger medarbejderne en bestyrelse. </P>  \r\n\r\n<P>Virksomhedsledelsen er ansvarlig over for bestyrelsen og </P>  \r\n\r\n<P>tilforordnes bestyrelsesmøderne uden stemmeret. </P>  \r\n\r\n<P>d. Bestyrelsesmedlemmerne er på valg hvert andet år. </P>  \r\n\r\n<P>e. I tilfælde af uoverensstemmelser mellem en bestyrelse og dens </P>  \r\n\r\n<P>vælgergruppe kan en ekstraordinær generalforsamling til enhver </P>  \r\n\r\n<P>tid vælge en ny bestyrelse. </P>  \r\n\r\n<P>En tredjedel af medejerne kan indkalde til ekstraordinær </P>  \r\n\r\n<P>generalforsamling. </P>  \r\n\r\n<P>f. Hvis en del af egenkapitalen tilhører andre end medarbejderne, må </P>  \r\n\r\n<P>dette ikke føre til, at eksterne kapitalinteresser opnår kontrol </P>  \r\n\r\n<P>med den medarbejderstyrede virksomhed. </P>  \r\n\r\n<P>g. Virksomheden skal have mindst 5 medarbejdere. </P>  \r\n\r\n<P>2. Der ydes gennem et specielt finansieringsinstitut (jf. nr. 3) </P>  \r\n\r\n<P>statslån til de medarbejderejede virksomheder samt statsgaranti </P>  \r\n\r\n<P>for lån til medarbejdernes eventuelle indskud. Dette gælder kun, </P>  \r\n\r\n<P>så længe virksomheden opfylder de under nr. 1 nævnte betingelser. </P>  \r\n\r\n<P>Lånene til virksomheden ydes inden for visse grænser, der kan være </P>  \r\n\r\n<P>afhængig af: </P>  \r\n\r\n<P>a. Indskudskapitalens størrelse. Indskudskapital er dog ikke en </P>  \r\n\r\n<P>betingelse for at opnå lån. </P>  \r\n\r\n<P>b. Antallet af medarbejdere. </P>  \r\n\r\n<P>c. En vurdering foretaget af et særligt finansierings- og </P>  \r\n\r\n<P>rådgivningsinstitut for medarbejderejede virksomheder (jf. nr. 3). </P>  \r\n\r\n<P>Statsgarantien for medarbejdernes indskud ydes op til maksimum </P>  \r\n\r\n<P>50.000 kr. pr. medarbejder. </P>  \r\n\r\n<P>3. Der oprettes et specielt finansieringsinstitut og en </P>  \r\n\r\n<P>konsulentordning for medarbejderstyrede virksomheder. Instituttet </P>  \r\n\r\n<P>modtager bidrag fra statskassen og kan modtage bidrag fra </P>  \r\n\r\n<P>kommuner og fonde m.fl. Instituttet skal i sin vurdering bl.a. </P>  \r\n\r\n<P>lægge vægt på virksomhedens betydning for beskæftigelse og </P>  \r\n\r\n<P>samfundsøkonomi. </P>  \r\n\r\n<P>Konsulentbistand skal ydes af konsulenter med særlig ekspertise </P>  \r\n\r\n<P>inden for områder som medarbejderstyrede virksomheders ejerform, </P>  \r\n\r\n<P>finansiering, medarbejderuddannelse m.v. Dette indebærer, at de </P>  \r\n\r\n<P>offentlige konsulentordninger f.eks. gennem de teknologiske </P>  \r\n\r\n<P>informationscentre skal kunne tilbyde rådgivning fra konsulenter </P>  \r\n\r\n<P>med særlig viden om medarbejderstyrede virksomheder og deres </P>  \r\n\r\n<P>særlige problemer ved siden af de konsulenter, der tilknyttes </P>  \r\n\r\n<P>finansieringsinstituttet. Desuden indebærer dette, at der gives </P>  \r\n\r\n<P>støtte til andre organisationer, der yder særlig konsulentbistand </P>  \r\n\r\n<P>til demokratiserede erhvervsvirksomheder. </P>  \r\n\r\n<P>Virksomhederne skal på længere sigt forrente og afdrage den udlagte </P>  \r\n\r\n<P>kapital, således at finansieringsinstituttet baseres på løbende </P>  \r\n\r\n<P>indbetalinger, bidrag etc. fremfor offentlige støtteordninger. </P>  \r\n\r\n<P>4. Medarbejderne skal have alle lønmodtagerrettigheder med hensyn </P>  \r\n\r\n<P>til dagpengeret i forbindelse med arbejdsløshed og sygdom, </P>  \r\n\r\n<P>kapitalpension m.v. </P>  \r\n\r\n<P>5. Lovgivningen om forbedring af mulighederne for oprettelse af </P>  \r\n\r\n<P>medarbejderstyrede virksomheder følges op af en </P>  \r\n\r\n<P>oplysningskampagne, og der gives særlig støtte til uddannelses- </P>  \r\n\r\n<P>og oplysningsaktiviteter, der søger at udbrede kendskabet til </P>  \r\n\r\n<P>disse virksomheder. </P>  \r\n\r\n<P>6. Med hensyn til medejets økonomiske indhold er det væsentligste at </P>  \r\n\r\n<P>øge demokratisering og beskæftigelse. Medarbejderstyrede </P>  \r\n\r\n<P>virksomheder giver derfor den enkelte ret til arbejdsindkomst og </P>  \r\n\r\n<P>til at benytte den fællesejede virksomheds produktionsapparat. </P>  \r\n\r\n<P>Medejet er derfor ikke primært baseret på at skabe </P>  \r\n\r\n<P>kapitalgevinster for den enkelte medejer. </P>  \r\n\r\n<P>Dog skal medejere have mulighed for at udtrække deres indskud til </P>  \r\n\r\n<P>parikurs med inflationsregulering, når virksomheden forlades. </P>  \r\n\r\n<P>Dersom der oprettes individuelle konti, som tilskrives en del af </P>  \r\n\r\n<P>virksomhedens overskud, må den del af overskuddet, som tilskrives </P>  \r\n\r\n<P>disse konti, ikke overstige 20 pct. </P>  \r\n\r\n<P>7. Ved salg eller lukning af virksomheden tilfalder den kollektive </P>  \r\n\r\n<P>formue det i nr. 3 nævnte finansieringsinstitut. </P>  \r\n\r\n<P>8. I tilfælde af virksomhedslukninger af ikke-medarbejderejede </P>  \r\n\r\n<P>virksomheder orienteres medarbejderne efter gældende regler på </P>  \r\n\r\n<P>arbejdsmarkedet, og de kan søge finansieringsinstituttet om </P>  \r\n\r\n<P>støtte til en medarbejderovertagelse. Eventuelt tilsagn om støtte </P>  \r\n\r\n<P>skal alene bero på driftsøkonomiske vurderinger, fremtidige </P>  \r\n\r\n<P>afsætningsmuligheder og eventuelle muligheder for at modernisere </P>  \r\n\r\n<P>et forældet produktionsapparat. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Formålet med forslaget er at udbrede demokratiet i erhvervslivet, så </P>  \r\n\r\n<P>virksomhederne kontrolleres af de mennesker, som arbejder i dem. </P>  \r\n\r\n<P>Demokratiseringen kan basere sig på vidt forskellige ejerformer, og </P>  \r\n\r\n<P>nærværende forslag intenderer hermed kun at fremme </P>  \r\n\r\n<P>medarbejderejet eller andelsejet. SF's demokratiseringsforslag i </P>  \r\n\r\n<P>øvrigt retter sig mod en VD/ØD-reform og virksomhedsråd i statens </P>  \r\n\r\n<P>institutioner og virksomheder. Ud over dette er det naturligt, at </P>  \r\n\r\n<P>offentlige erhvervsvirksomheder, der i fremtiden får mulighed for </P>  \r\n\r\n<P>egentlig produktion, omfattes af lignende demokratiseringstiltag. </P>  \r\n\r\n<P>Endelig kunne man forestille sig, at den eksisterende </P>  \r\n\r\n<P>arbejderkooperative sektor i Danmark gik tilbage til de </P>  \r\n\r\n<P>oprindelige andelsprincipper, som beskrives i nr. 1, litra a. </P>  \r\n\r\n<P>Demokratiseringen af erhvervslivet er altså for SF ikke en </P>  \r\n\r\n<P>alt-eller-intet-holdning, og kan denne gå i hånd med øvrige </P>  \r\n\r\n<P>erhvervspolitiske tiltag, der sigter mod eksportfremme og </P>  \r\n\r\n<P>importsubstituerende produktioner, kan demokratiseringstiltag </P>  \r\n\r\n<P>bidrage til at løse den danske økonomis nuværende problemer. Det </P>  \r\n\r\n<P>øgede virksomhedsdemokrati bør i sig selv betragtes som en </P>  \r\n\r\n<P>produktivitetsforøgende faktor, fordi medarbejdernes </P>  \r\n\r\n<P>selvforvaltning af egen virksomhed er en motiverende kraft for </P>  \r\n\r\n<P>den enkelte medarbejder. </P>  \r\n\r\n<P>I den aktuelle situation med høj arbejdsløshed tjener forslaget til </P>  \r\n\r\n<P>at understøtte og forbedre igangværende foranstaltninger med </P>  \r\n\r\n<P>hensyn til teknologiudvikling, beskæftigelsesfremme og </P>  \r\n\r\n<P>iværksætteraktivitet. </P>  \r\n\r\n<P>Nærværende beslutningsforslag er en delvis genfremsættelse af et af </P>  \r\n\r\n<P>SF i folketingsåret 1986-87, 1. samling, fremsat forslag til </P>  \r\n\r\n<P>folketingsbeslutning om forbedring af mulighederne for oprettelse </P>  \r\n\r\n<P>af medarbejderejede virksomheder, jf. Folketingstidende 1986-87, </P>  \r\n\r\n<P>forhandlingerne sp. 9732 og 11070 samt tillæg A sp. 4729. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>Ad a </P>  \r\n\r\n<P>Der udarbejdes standardvedtægter for medarbejdernes rolle ved </P>  \r\n\r\n<P>udøvelsen af den daglige ledelse. Disse regler bør være så </P>  \r\n\r\n<P>rummelige, at der tages hensyn til store såvel som små </P>  \r\n\r\n<P>virksomheder og således såvel til produktions- som geografisk </P>  \r\n\r\n<P>opdelte virksomheder. </P>  \r\n\r\n<P>Ad b </P>  \r\n\r\n<P>Den enkelte kommende medejer indrømmes en prøvetid på maksimalt 1/2 </P>  \r\n\r\n<P>år, hvorefter beslutning om fremtidig tilknytning træffes. </P>  \r\n\r\n<P>Ad c </P>  \r\n\r\n<P>Bestemmelsen præciserer det demokratiske indhold i beslutninger i </P>  \r\n\r\n<P>større virksomheder. </P>  \r\n\r\n<P>Ad e </P>  \r\n\r\n<P>I tilfælde af konflikter skal man til enhver tid have mulighed for </P>  \r\n\r\n<P>at afprøve sine synspunkter på en beslutningsdygtig ekstraordinær </P>  \r\n\r\n<P>generalforsamling. </P>  \r\n\r\n<P>Ad f </P>  \r\n\r\n<P>For at sikre medarbejdergruppen kontrollen med virksomheden </P>  \r\n\r\n<P>praktiseres princippet beskrevet i nr. 1 a. </P>  \r\n\r\n<P>Eksterne kapitalinteresser, f.eks. private investorer eller fonde, </P>  \r\n\r\n<P>opnår et incitament til at investere gennem udbytte af den </P>  \r\n\r\n<P>indskudte kapital. Det bør tilstræbes, at der oprettes en særlig </P>  \r\n\r\n<P>selskabsform, medarbejderstyret selskab, MS. De eksisterende </P>  \r\n\r\n<P>selskabsformer udgør i forhold til nr. 1 ikke et tilstrækkelig </P>  \r\n\r\n<P>stort spektrum til at imødekomme de specielle krav, der er </P>  \r\n\r\n<P>forbundet med medarbejderstyrede selskaber. Dette skyldes </P>  \r\n\r\n<P>principperne beskrevet i nr. 1 a, b, c, d og e, og det skyldes </P>  \r\n\r\n<P>også, at ekstern finansiering af medarbejderstyrede virksomheder </P>  \r\n\r\n<P>fordrer et obligationslignende nyt værdipapir, der giver ret til </P>  \r\n\r\n<P>udbytte uden kontrol med den investerede kapital. En ny </P>  \r\n\r\n<P>selskabsform, MS, skal sikre, at nr. 1 er indispensabel. </P>  \r\n\r\n<P>Ad g </P>  \r\n\r\n<P>Forslaget retter sig mod virksomheder, hvor en vis kollektivitet i </P>  \r\n\r\n<P>beslutningsprocesserne kan sikres. Forslaget retter sig således </P>  \r\n\r\n<P>ikke mod enkeltmandsvirksomheder, familievirksomheder og </P>  \r\n\r\n<P>lignende. Dette har nær sammenhæng med medarbejdernes status som </P>  \r\n\r\n<P>lønmodtagere, jf. nr. 4. </P>  \r\n\r\n<P>Det i nr. 3 nævnte finansieringsinstitut skal kunne dispensere for </P>  \r\n\r\n<P>denne nedre grænse for antallet af medarbejdere. </P>  \r\n\r\n<P>Ad 2 </P>  \r\n\r\n<P>Begrænsningerne vedrørende ejerformen indebærer, at kredsen af </P>  \r\n\r\n<P>kapitalindskydere begrænses, og at der stilles særlige krav til </P>  \r\n\r\n<P>fordelingen af stemmeretten blandt medarbejderne. Dette betyder, </P>  \r\n\r\n<P>at hver medarbejder skal indskyde nogenlunde samme beløb. Derfor </P>  \r\n\r\n<P>kan enkelte medarbejderes begrænsede indskudsmuligheder betyde, </P>  \r\n\r\n<P>at den samlede indskudskapital bliver relativt lille. </P>  \r\n\r\n<P>Medarbejderstyrede virksomheder har derfor et særligt behov for stor </P>  \r\n\r\n<P>fremmedfinansiering, så indskudskapitalens størrelse begrænses og </P>  \r\n\r\n<P>den enkelte medarbejders indskudsbyrde lettes. Samtidig kan </P>  \r\n\r\n<P>ukendskabet til denne ejerform medføre, at de medarbejderstyrede </P>  \r\n\r\n<P>virksomheder vil få særlig vanskeligt ved at skaffe tilstrækkelig </P>  \r\n\r\n<P>fremmedkapital. </P>  \r\n\r\n<P>En ordning med statslån vil kunne øge medarbejderstyrede </P>  \r\n\r\n<P>virksomheders muligheder for at opnå en sådan fremmed </P>  \r\n\r\n<P>finansiering, således at kravet til indskudskapitalens størrelse </P>  \r\n\r\n<P>kan begrænses. Samtidig vil en statsgaranti for lån til den </P>  \r\n\r\n<P>enkelte medarbejders indskud kunne lette disse indskud. </P>  \r\n\r\n<P>Ad 3 </P>  \r\n\r\n<P>I en del vesteuropæiske lande og i USA findes der allerede </P>  \r\n\r\n<P>støttestrukturer for medarbejderstyrede og arbejdskooperative </P>  \r\n\r\n<P>virksomheder. Lignende ordninger kan etableres i Danmark, hvor </P>  \r\n\r\n<P>der er støttestrukturer for kooperative virksomheder. Ud over </P>  \r\n\r\n<P>interesseorganisationer til støtte for leverandørkooperativer </P>  \r\n\r\n<P>(andelsbevægelsen), forbrugerkooperativer </P>  \r\n\r\n<P>(brugsforeningsbevægelsen) er der de organisationer, som har </P>  \r\n\r\n<P>formålsparagraffer beslægtede med tankegangen i dette forslag. </P>  \r\n\r\n<P>Organisationer som Det kooperative Fællesforbund (DKF) kan gennem </P>  \r\n\r\n<P>lokale initiativcentre tænkes at yde konsulentbistand til </P>  \r\n\r\n<P>medarbejderstyrede virksomheder. </P>  \r\n\r\n<P>Dette gælder også organisationen Sammenslutningen af Produktions- og </P>  \r\n\r\n<P>Arbejderfællesskaber (SAPA). Disse og lignende organisationers </P>  \r\n\r\n<P>konsulentbistand bør have en tilsvarende form for støtte som </P>  \r\n\r\n<P>nævnt ovenfor, og samtlige støttefunktioner bør koordineres i </P>  \r\n\r\n<P>tilknytning til finansieringsinstituttet. </P>  \r\n\r\n<P>Som en del af sit virke skal finansieringsinstituttet opmuntre til </P>  \r\n\r\n<P>nye former for ledelse og inddragelse af medarbejderne i </P>  \r\n\r\n<P>medarbejderstyrede virksomheders daglige drift, åbne op for </P>  \r\n\r\n<P>skabelse af jobmuligheder til hårdt arbejdsløshedsramte grupper, </P>  \r\n\r\n<P>f.eks. unge og indvandrere, og være med til at sikre udviklingen </P>  \r\n\r\n<P>af socialt nyttig teknologi, socialt nyttige varer og </P>  \r\n\r\n<P>erhvervsbyggeri. </P>  \r\n\r\n<P>For at lette opfyldelsen af disse mål skal fonden kunne tilbyde </P>  \r\n\r\n<P>investeringstilskud og konsulentbistand skræddersyet til den </P>  \r\n\r\n<P>enkelte virksomheds behov. </P>  \r\n\r\n<P>Som industrielt udviklende og jobskabende drivkraft skal </P>  \r\n\r\n<P>finansieringsinstituttet være fri for direkte politisk styring </P>  \r\n\r\n<P>for at kunne træffe beslutninger hurtigt og være stadig voksende </P>  \r\n\r\n<P>i kraft af statstilskud, kommunale tilskud, tilskud fra fonde som </P>  \r\n\r\n<P>ATP, LD og pensionskasser, men også i kraft af forrentningen af </P>  \r\n\r\n<P>den allerede indskudte kapital. </P>  \r\n\r\n<P>Finansieringsinstituttets øverste ledelse sikres både repræsentation </P>  \r\n\r\n<P>af finansieringsinstituttets medarbejdere og brugerne af </P>  \r\n\r\n<P>instituttet. Førstnævnte vælges domokratisk blandt instituttets </P>  \r\n\r\n<P>medarbejdere, og sidstnævnte vælges efter urafstemning blandt </P>  \r\n\r\n<P>brugervirksomhederne og kapitalindskyderne. </P>  \r\n\r\n<P>Om end virksomhederne kan tillade en vis henstand med hensyn til </P>  \r\n\r\n<P>betaling af renter og afdrag på den udlagte kapital, så er det </P>  \r\n\r\n<P>vigtigt, at finansieringsinstituttet drives efter kommercielle </P>  \r\n\r\n<P>kriterier af hensyn til den kapitaldannelse, der er nødvendig for </P>  \r\n\r\n<P>at støtte et voksende antal virksomheder. Den af </P>  \r\n\r\n<P>finansieringsinstituttet udlagte kapital skal indgå i et lukket </P>  \r\n\r\n<P>finansieringskredsløb mellem instituttet og de medarbejderstyrede </P>  \r\n\r\n<P>virksomheder. Instituttet vil med andre ord ikke på længere sigt </P>  \r\n\r\n<P>udgøre nogen væsentlig belastning af de offentlige udgifter. </P>  \r\n\r\n<P>Ad 4 </P>  \r\n\r\n<P>Den nuværende lovgivning er noget uklar med hensyn til, hvornår en </P>  \r\n\r\n<P>medejende medarbejder skal betragtes som selvstændig henholdsvis </P>  \r\n\r\n<P>lønmodtager. Der findes eksempler på, at medarbejdernes frygt for </P>  \r\n\r\n<P>at miste den fulde ret til dagpenge m.v. har hindret oprettelsen </P>  \r\n\r\n<P>af virksomheder. Derfor bør det i loven præciseres, at </P>  \r\n\r\n<P>medarbejdere i medarbejderstyrede virksomheder bevarer deres </P>  \r\n\r\n<P>fulde lønmodtagerrettigheder. </P>  \r\n\r\n<P>Dog bør det sikres, at arbejdsløse, der deltager i starten af en </P>  \r\n\r\n<P>virksomhed, får mulighed for at oppebære 50 pct. af </P>  \r\n\r\n<P>understøttelsen ved starten af virksomheden. De sikres således de </P>  \r\n\r\n<P>samme muligheder som arbejdsløse, der starter egen virksomhed. </P>  \r\n\r\n<P>Ad 5 </P>  \r\n\r\n<P>For at få startet flere medarbejderstyrede virksomheder i Danmark er </P>  \r\n\r\n<P>det nødvendigt, at flere mennesker får kendskab til de </P>  \r\n\r\n<P>muligheder, der ligger i denne virksomhedsform. Derfor skal </P>  \r\n\r\n<P>lovgivningen på dette område følges op af en oplysningskampagne, </P>  \r\n\r\n<P>herunder udarbejdelse af kursusmateriale m.v. til brug i </P>  \r\n\r\n<P>undervisningen på forskellige niveauer. Det kan i denne </P>  \r\n\r\n<P>sammenhæng overvejes at give en særlig støtte til f.eks. </P>  \r\n\r\n<P>produktionshøjskoler og lignende, der direkte kunne uddanne </P>  \r\n\r\n<P>medarbejdere til start af egen virksomhed. Endvidere bør </P>  \r\n\r\n<P>fagbevægelsens uddannelsestilbud suppleres med yderligere </P>  \r\n\r\n<P>oplysnings- og uddannelsesvirksomhed på dette felt. </P>  \r\n\r\n<P>Ad 6 </P>  \r\n\r\n<P>For at undgå kapitalmangel på længere sigt må det sikres, at kun en </P>  \r\n\r\n<P>begrænset del af eventuelle overskud kan trækkes ud. </P>  \r\n\r\n<P>Medarbejderne beslutter kollektivt, hvor store del af omsætningen </P>  \r\n\r\n<P>der skal gå til nyinvesteringer, til geninvesteringer i det </P>  \r\n\r\n<P>eksisterende produktionsapparat og til lønindkomst. Dette foregår </P>  \r\n\r\n<P>eventuelt i samråd med konsulenter fra det i nr. 3 nævnte </P>  \r\n\r\n<P>finansieringsinstitut. </P>  \r\n\r\n<P>Virksomhedernes overskud tilfalder som hovedregel den kollektive </P>  \r\n\r\n<P>virksomhedsfond. Medarbejderne kan dog beslutte, at op til 20 </P>  \r\n\r\n<P>pct. af det årlige overskud tilskrives individuelle medejerkonti, </P>  \r\n\r\n<P>som kan udtrækkes, når medarbejderen forlader virksomheden. </P>  \r\n\r\n<P>Individuel ret til virksomhedernes kollektive formue kan således </P>  \r\n\r\n<P>ikke forekomme. </P>  \r\n\r\n<P>Ad 7 </P>  \r\n\r\n<P>Der kan kun ydes statslån og statsgaranti for lån til virksomheder, </P>  \r\n\r\n<P>som vedtægtsmæssigt sikrer, at den kollektive formue ved salg </P>  \r\n\r\n<P>eller lukning tilfalder finansieringsinstituttet. Herved </P>  \r\n\r\n<P>begrænses kapitaliseringsmuligheder for virksomheder, der har </P>  \r\n\r\n<P>modtaget offentlig støtte. </P>  \r\n\r\n<P>Ad 8 </P>  \r\n\r\n<P>I tilfælde af virksomhedslukninger skal dette forslag naturligvis </P>  \r\n\r\n<P>ikke føre til skjulte erhvervstilskud til dækning af fallerede </P>  \r\n\r\n<P>virksomheders underskud. Kun sunde og konkurrencedygtige </P>  \r\n\r\n<P>virksomheder gøres til genstand for en medarbejderovertagelse. </P>  \r\n\r\n<P>Finansieringsinstituttet vurderer virksomhedens økonomi og </P>  \r\n\r\n<P>fremtidige udviklingsmuligheder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00102"
        },
        {
            "displayName": "Entydig dokumentidentifikation",
            "displayValue": "CL004474"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}