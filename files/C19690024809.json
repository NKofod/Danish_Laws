{
    "id": 46712,
    "title": "Cirkulære om ændring af forskellige bestemmelser om euforiserende stoffer. (Til politidirektøren i København, samtlige politimestre og samtlige apoteker m.fl.) ",
    "documentTypeId": "150",
    "isSagsforlobPeriodValid": false,
    "shortName": "CIR nr 248 af 26/11/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af forskellige bestemmelser  \r\n\r\n om euforiserende stoffer. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til politidirektøren i København,  \r\n\r\n samtlige politimestre og samtlige </P>  \r\n\r\n<P CLASS=TITEL-KOMMENTAR ALIGN=CENTER>apoteker m.fl.) </P>  \r\n\r\n<BR>  \r\n\r\n<P>I. LOV OM EUFORISERENDE STOFFER. </P>  \r\n\r\n<P>Lov nr. 169 af 24. maj 1955 om euforiserende stoffer er blevet ændret dels  \r\n\r\n ved § 69 i lov nr. 213 af 4. juni 1965 om ændringer i forskellige  \r\n\r\n lovbestemmelser om straf, konfiskation m.v., dels ved lov nr. 277 af 18. juni  \r\n\r\n 1969 om ændring af lov om euforiserende stoffer. </P>  \r\n\r\n<P>Ved den førstnævnte ændring blev lovens særlige konfiskationsbestemmelse i  \r\n\r\n § 3, stk. 2, ophævet, således at konfiskation ved overtrædelse af loven  \r\n\r\n herefter finder sted efter de almindelige regler herom i borgerlig  \r\n\r\n straffelovs kapitel 9. Endvidere blev bestemmelsen i lovens § 3, stk. 3,  \r\n\r\n sidste punktum, hvorefter bøder, konfiskerede genstande og beløb tilfalder  \r\n\r\n staten, ophævet som overflødig. </P>  \r\n\r\n<P>Ved den sidstnævnte ændring, der trådte i kraft den 1. juli 1969, blev som  \r\n\r\n § 2 a indsat en bestemmelse, hvorefter lovens §§ 1 og 2 skal finde  \r\n\r\n tilsvarende anvendelse på stoffer, der kan omdannes til stoffer med  \r\n\r\n euforiserende egenskaber. Ændringen skete for at udelukke tvivl om, hvorvidt  \r\n\r\n indenrigsministeren har hjemmel til at bestemme, at sådanne stoffer ikke må  \r\n\r\n forefindes her i landet (lovens § 1), eller at de alene må anvendes til  \r\n\r\n medicinske eller videnskabelige formål (lovens § 2). Lovens § 3, stk. 1, 3.  \r\n\r\n pkt. er ligeledes blevet ændret, således at straffehjemmelen med hensyn til  \r\n\r\n urigtig skriftlig oplysning om navn, bopæl eller stilling ved henvendelse om  \r\n\r\n recept eller rekvisition også omfatter de i § 2 a omhandlede stoffer. </P>  \r\n\r\n<P>Endelig blev der indsat en bestemmelse om, at forslag om revision af loven  \r\n\r\n skal forelægges folketinget i folketingsåret 1970-71. </P>  \r\n\r\n<P>Loven er med disse ændringer optrykt som lovbekendtgørelse nr. 391 af 21.  \r\n\r\n juli 1969. </P>  \r\n\r\n<P>Loven er sat i kraft på Færøerne ved anordning for Færøerne nr. 347 af 21.  \r\n\r\n december 1956 om euforiserende stoffer og for ændringslovenes vedkommende ved  \r\n\r\n anordning for Færøerne nr. 442 af 22. august 1969. </P>  \r\n\r\n<P>II. BEKENDTGØRELSE OM EUFORISERENDE STOFFER. </P>  \r\n\r\n<P>I medfør af lovens §§ 1 og 2 blev der ved indenrigsministeriets  \r\n\r\n bekendtgørelse nr. 125 af 27. marts 1963 om euforiserende stoffer fastsat  \r\n\r\n regler for ind- og udførsel, udlevering, modtagelse og besiddelse, opbevaring  \r\n\r\n og destruktion, fremstilling og forhandling af samt kontrol med euforiserende  \r\n\r\n stoffer. I tilknytning til bekendtgørelsen opstilledes lister over  \r\n\r\n euforiserende stoffer, der omfattes af loven. Efter lovændringen af 4. juni  \r\n\r\n 1965 blev bekendtgørelsens § 21, stk. 2, ophævet ved indenrigsministeriets  \r\n\r\n bekendtgørelse nr. 156 af 3. maj 1966, hvorved der tillige foretoges en  \r\n\r\n tilføjelse til § 1, stk. 3, samt optoges en ændret affattelse af listerne  \r\n\r\n over de af loven omfattede euforiserende stoffer. </P>  \r\n\r\n<P>Efter ikrafttrædelse den 1. juli 1969 af lov nr. 276 af 18. juni 1969 om  \r\n\r\n ændring i borgerlig straffelov, hvorved der indførtes en skærpet strafferamme  \r\n\r\n for den grovere og mere professionelt prægede narkotikakriminalitet, ville  \r\n\r\n det være nødvendigt at foretage en ændring af bekendtgørelsens § 21. Da der  \r\n\r\n imidlertid samtidig måtte foretages en ændring af de til bekendtgørelsen  \r\n\r\n knyttede stoflister (optagelse af nye stoffer med hallucinogen eller  \r\n\r\n centralstimulerende virkning samt enkelte stoffer, der kan omdannes til  \r\n\r\n stoffer med euforiserende virkning, visse tilføjelser som følge af ændringer  \r\n\r\n i de lister, der er knyttet til Enkeltkonventionen af 30. marts 1961 om  \r\n\r\n kontrol med narkotiske midler) har indenrigsministeriet valgt til afløsning  \r\n\r\n af bekendtgørelsen af 27. marts 1963 at udstede en ny bekendtgørelse nr. 502  \r\n\r\n af 17. november 1969 om euforiserende stoffer m.v., hvori tillige ændringen  \r\n\r\n af 3. maj 1966 er indarbejdet. </P>  \r\n\r\n<P>De som bilag til bekendtgørelsen optagne lister er inddelt i 3 grupper,  \r\n\r\n hvoraf </P>  \r\n\r\n<P>LISTE A omfatter stoffer, der efter lovens § 1 eller 2 a, jfr. § 1, ikke  \r\n\r\n må forefindes her i landet, </P>  \r\n\r\n<P>LISTE B omfatter stoffer, der efter lovens § 2 eller § 2 a, jfr. § 2, kun  \r\n\r\n må benyttes til medicinsk og videnskabelig brug, </P>  \r\n\r\n<P>LISTE C omfatter stoffer, der i utilberedt stand falder ind under lovens §  \r\n\r\n 2, men som i farmaceutiske præparater i almindelighed ikke er omfattet af  \r\n\r\n loven. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 26. NOVEMBER  \r\n\r\n 1969. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Folmer Nielsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/02/1970"
        },
        {
            "displayName": "Accession",
            "displayValue": "C19690024809"
        },
        {
            "displayName": "Entydig dokumentidentifikation",
            "displayValue": "CM005465"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "248"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "26/11/1969"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin.4.B.kt.j.nr.5550-25-1969"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}