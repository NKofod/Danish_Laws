{
    "id": 32320,
    "title": "Berigtigelse af oplysninger af underordnet betydning ",
    "documentTypeId": "240",
    "isSagsforlobPeriodValid": false,
    "shortName": "KEN nr 26090 af 13/04/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klage over to indslag, TV 2 i oktober 1988 havde bragt i Nyhederne,  \r\n\r\n med anmodning om berigtigelse. Ikke grundlag herfor, da det i de to indslag  \r\n\r\n gentagne fejlcitat i den sammenhæng, det var bragt, var af underordnet  \r\n\r\n betydning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Berigtigelse af oplysninger af underordnet  \r\n\r\n betydning </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 18. oktober 1988 til TV 2 klagede Privatklinikken over to  \r\n\r\n indslag bragt i Nyhederne den 12. og 14. oktober 1988. Klagen vedrørte blandt  \r\n\r\n andet det forhold, at Samuel Rachlin i begge indslag udtalte, at formanden  \r\n\r\n for organisationen af plastickirurger, overlæge Mogens Thomsen, sagde, at han  \r\n\r\n havde set eksempler på, at klinikken maltrakterer sine patienter. Klageren  \r\n\r\n anmodede om en berigtigelse af forholdet. Til støtte herfor blev anført, at  \r\n\r\n overlæge Mogens Thomsen i interviewet kun omtalte en patient, at det er  \r\n\r\n udokumenteret, at Privatklinikken ikke har foretaget en korrekt behandling af  \r\n\r\n patienterne, og at det aldrig er konstateret, at klinikken skulle have  \r\n\r\n foretaget fejloperationer, eller at klinikkens arbejde ikke mindst har været  \r\n\r\n af den standard, der er fastsat af Sundhedsstyrelsen. Redaktionschef Allan  \r\n\r\n Silberbrandt, TV 2 i Danmark, afviste ved skrivelse af 21. november 1988 at  \r\n\r\n berigtige forholdet. Dette blev begrundet med, at overlæge Mogens Thomsens  \r\n\r\n udtalelse i indslaget den 12. oktober 1988 blev gentaget i indslaget den 14.  \r\n\r\n oktober 1988 på en sådan måde, at ingen kunne være i tvivl om, at sagen  \r\n\r\n drejede sig om en enkelt patient, og at Niels-Ole Bohn fra Privatklinikken  \r\n\r\n fik rigelig lejlighed til at tilbagevise overlæge Mogens Thomsens påstand.  \r\n\r\n</P>  \r\n\r\n<P>Ved skrivelse af 24. november 1988 til TV 2 påklagede Privatklinikken  \r\n\r\n redaktionschefens afgørelse. Der blev i skrivelsen navnlig henvist til, at  \r\n\r\n Samuel Rachlin i begge indslag sagde, at overlæge Mogens Thomsen havde  \r\n\r\n udtalt, at han havde set eksempler på, at Privatklinikken maltrakterer sine  \r\n\r\n patienter. </P>  \r\n\r\n<P>Direktøren for TV 2 i Danmark svarede den 18. januar 1989, at han kunne  \r\n\r\n tiltræde redaktionschef Allan Silberbrandts svar af 21. november 1988. TV 2  \r\n\r\n var opmærksom på at Privatklinikken havde udtaget stævning mod overlæge  \r\n\r\n Mogens Thomsen, og at Den Almindelige Danske Lægeforening havde henledt  \r\n\r\n Sundhedsstyrelsens opmærksomhed på Privatklinikken for at få undersøgt,  \r\n\r\n hvorvidt Privatklinikken overholder lovgivningen vedrørende udøvelse af  \r\n\r\n lægegerning. TV 2 ville til sin tid følge indslagene op og underrette  \r\n\r\n offentligheden om udfaldet af de to verserende sager. Direktøren fandt ikke  \r\n\r\n for nærværende grundlag for noget dementi endsige nogen økonomisk  \r\n\r\n kompensation. </P>  \r\n\r\n<P>Ved skrivelse af 14. februar 1989 påklagede Privatklinikken den af  \r\n\r\n direktøren for TV 2 trufne afgørelse til Radionævnet. Det blev heri  \r\n\r\n præciseret, at påstanden om berigtigelse begrundedes med, at TV 2  \r\n\r\n selvstændigt har fremsat den urigtige sigtelse, at klinikken maltrakterer  \r\n\r\n patienter, og udbredt de af overlæge Mogens Thomsen fremsatte usande  \r\n\r\n sigtelser om, at en patient var svært maltrakteret. </P>  \r\n\r\n<P>Direktøren for TV 2 i Danmark har ved skrivelse af 1. marts 1989 til  \r\n\r\n Radionævnet anført, at overlæge Mogens Thomsen i interviewet alene omtaler en  \r\n\r\n patient, der har konsulteret ham, at overlægen ikke overfor TV 2's  \r\n\r\n medarbejder har omtalt flere eksempler, og at det således ikke er korrekt,  \r\n\r\n når overlægen i nyhederne citeres for at have set flere eksempler på, at  \r\n\r\n Privatklinikken har fejlbehandlet patienter. Da det imidlertid klart af  \r\n\r\n interviewet med overlægen fremgår, at han alene udtaler sig om et enkelt  \r\n\r\n tilfælde, er det TV 2's vurdering, at fejlcitatet, i den sammenhæng det er  \r\n\r\n bragt, er af uvæsentlig betydning. TV 2 afventer udfaldet af retssagen anlagt  \r\n\r\n mod overlægen samt Sunhedsstyrelsens undersøgelse. TV 2 vil underrette  \r\n\r\n offentligheden om afgørelserne i disse sager. TV 2 finder ikke, at der for  \r\n\r\n nærværende er grundlag for at bringe et dementi. </P>  \r\n\r\n<P>Radionævnet skal udtale: </P>  \r\n\r\n<P>Samuel Rachlins i de to påklagede indslag gentagne fejlcitat er i den  \r\n\r\n sammenhæng, det er bragt, af så underordnet betydning, at der ikke er  \r\n\r\n grundlag for berigtigelse heraf. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19892609025"
        },
        {
            "displayName": "Entydig dokumentidentifikation",
            "displayValue": "CA000231"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26090"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "13/04/1989"
        },
        {
            "displayName": "Administrerende myndighed",
            "displayValue": "Radionævnet"
        },
        {
            "displayName": "Ressortministeriets journalnummer",
            "displayValue": "501-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}