{
    "id": 63972,
    "title": "Bilreparation - hvad må jeg ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18401 af 31/07/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bilreparation - hvad må jeg </H1>  \r\n\r\n<P></P>  \r\n\r\n<BR>  \r\n\r\n<P>Der står i registreringsafgiftsloven, at der skal betales afgift til  \r\n\r\n statskassen i forbindelse med et køretøjs første registrering efter  \r\n\r\n færdselsloven. Og det vil i de fleste tilfælde sige, når køretøjet er nyt.  \r\n\r\n</P>  \r\n\r\n<P>Der skal endvidere betales afgift ved overgang til anden anvendelse af  \r\n\r\n køretøjer, som ved første registrering er fritaget for afgift eller som er  \r\n\r\n berigtiget med nedsat afgift. </P>  \r\n\r\n<P>Vores ærinde med denne folder er imidlertid at gøre opmærksom på, at der i  \r\n\r\n nogle tilfælde også skal betales afgift i forbindelse med genopbygning eller  \r\n\r\n ombygning af et tidligere beskattet og registreret køretøj. </P>  \r\n\r\n<P>Skatteministeren har fastsat særlige regler for dette vanskelige  \r\n\r\n afgiftsområde, og det vil være en god ide at sætte sig ind i disse regler,  \r\n\r\n inden De går i gang med en større bilreparation. Reparatøren eller køretøjets  \r\n\r\n ejer skal nemlig selv sikre sig, at de fastsatte regler er opfyldt, og har  \r\n\r\n pligt til - hvis reglerne ikke er opfyldt - at indgive anmeldelse herom til  \r\n\r\n told- og skattevæsenet. </P>  \r\n\r\n<P>Told- og skattevæsenet kommer normalt først ind i billedet, når køretøjet  \r\n\r\n efterfølgende bliver henvist til os af politiet eller af Statens  \r\n\r\n Bilinspektion. Told- og skattevæsenet holder også selv øje med, at reglerne  \r\n\r\n bliver overholdt. </P>  \r\n\r\n<P>Hvis der skal betales registreringsafgift af den genopbyggede eller  \r\n\r\n ombyggede bil, kan det let blive til mange penge, og regningen kommer måske  \r\n\r\n lang tid efter færdiggørelsen af bilen. </P>  \r\n\r\n<P>Ring til told- og skatteregionen, hvis De har spørgsmål. Ring også, hvis  \r\n\r\n De er i tvivl i et konkret tilfælde. </P>  \r\n\r\n<P>Med venlig hilsen </P>  \r\n\r\n<P>Told- og Skattevæsenet </P>  \r\n\r\n<P> <B>Identitetstab</B>  </P>  \r\n\r\n<P>Hvornår er en bil ikke længere sig selv? </P>  \r\n\r\n<P>Hvornår regnes den som en ny bil, der skal betales registreringsafgift af?  \r\n\r\n</P>  \r\n\r\n<P> <B>MOTORSKIFT</B>  </P>  \r\n\r\n<P>Motoren kan udskiftes, men udskiftningsmotoren må højst have 20% større  \r\n\r\n effekt (DIN-HK) en køretøjets originale motor. Hvis effektforøgelsen  \r\n\r\n overstiger 20%, skal der betales afgift. Beregningsgrundlaget er begge  \r\n\r\n motorers effekt som nye. Det er fabrikkens angivelser om motoreffekt, der  \r\n\r\n bruges. </P>  \r\n\r\n<P>Hvis man udskifter en benzinmotor med en dieselmotor, gælder 20% reglen  \r\n\r\n også. </P>  \r\n\r\n<P>Det er derimod tilladt at montere tuningssæt og turboladere uanset  \r\n\r\n effektforøgelsen. Dog kun på den originale eller en senere ilagt tilsvarende  \r\n\r\n motor. Hvis tuningen har karakter af en egentlig ombygning, gælder 20%  \r\n\r\n reglen. </P>  \r\n\r\n<P>Hvis der samtidig med motorudskiftning også foretages udskiftning af  \r\n\r\n støddæmpere, bremser eller andre ændringer, kan det betyde modelskift, og så  \r\n\r\n skal der betales afgift, selv om effektforøgelen ikke overstiger 20%. </P>  \r\n\r\n<P> <B>Vedligeholdelse/renovering</B>  </P>  \r\n\r\n<P>Bekendtgørelsen om genopbygning efter tæring omfatter ikke den  \r\n\r\n &#187;almindelige&#171; vedligeholdelse. Det vil sige reparationer, som  \r\n\r\n udføres i takt med skadernes opståen. </P>  \r\n\r\n<P>Tæringsskadebekendtgørelsens regler retter sig mod de situationer, hvor  \r\n\r\n den almindelige løbende vedligeholdelse/reparation af køretøjet ikke er  \r\n\r\n foretaget, således at der er opstået en ophobning af skader, der må udbedres  \r\n\r\n på en gang. </P>  \r\n\r\n<P>Når ophobede skader repareres på en gang, er der tale om renovering.  \r\n\r\n Renoveringen sker enten for ejerens regning eller erhvervsmæssigt med henblik  \r\n\r\n på salg. </P>  \r\n\r\n<P>I begge tilfælde er der nogle krav, der skal opfyldes. </P>  \r\n\r\n<P> <B>Fælleskrav</B>  </P>  \r\n\r\n<UL CLASS=PLAIN-LIST>  \r\n\r\n<LI>1) Genopbygningen skal udføres af en momsregistreret virksomhed i  \r\n\r\n overensstemmelse med de for reparation almindeligt gældende forskrifter.  \r\n\r\n</LI>  \r\n\r\n<LI>2) Genopbygningen skal udføres ved anvendelse af almindelig reservedele  \r\n\r\n (nye el brugte), og der må altså IKKE anvendes større, samlede dele fra andre  \r\n\r\n biler. </LI>  \r\n\r\n<LI>3) Bilen må ikke efter genopbygningen have skiftet model (dvs. mærke,  \r\n\r\n model, type eller årgang), men skal nøje svare til sine papirer. </LI>  \r\n\r\n</UL>  \r\n\r\n<P> <B>Specielle krav</B>  </P>  \r\n\r\n<P>A. Privates biler </P>  \r\n\r\n<UL CLASS=PLAIN-LIST>  \r\n\r\n<LI>1) Genopbygningen skal udføres for den private ejer af køretøjet. </LI>  \r\n\r\n</UL>  \r\n\r\n<P>Der er ikke fastsat nogen værdigrænse for reparationer i sådanne tilfælde.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>2) Bilen skal være i løbende registrering for ejeren. </LI>  \r\n\r\n<LI>3) Bilen skal have været registreret for ejeren mindst 6 måneder inden  \r\n\r\n genopbygningen påbegyndes, og genopbygningen må ikke ske med henblik på salg  \r\n\r\n af køretøjet. </LI>  \r\n\r\n</UL>  \r\n\r\n<P>B. Biler til videresalg </P>  \r\n\r\n<UL CLASS=PLAIN-LIST>  \r\n\r\n<LI>1) Udgifterner til genopbygningen må ikke overstige en reparationsgrænse,  \r\n\r\n der fastsættes som bilens pris &#187;på gaden&#171; i normalt vedligeholdt  \r\n\r\n stand. </LI>  \r\n\r\n</UL>  \r\n\r\n<P>Reparationsgrænsen forhøjes med 10% for hvert hele år, bilens alder  \r\n\r\n overstiger 5 år, dog højst med 50%. </P>  \r\n\r\n<P>Udgifterne til genopbygningen må dog højst udgøre 50 000 kr incl moms.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>2) Udgifterne til genopbygningen opgøres i detailpriser incl. moms  \r\n\r\n (Udgifterne til maling, lakering og rustbeskyttelse kan dog holdes udenfor  \r\n\r\n genopbygningsomkostningerne). </LI>  \r\n\r\n</UL>  \r\n\r\n<P>Fælleskravene og de specielle krav for privates biler og for biler til  \r\n\r\n videresalg skal være opfyldt, hvis et renoveret køretøj skal fritages for  \r\n\r\n afgift. </P>  \r\n\r\n<P> <B>Almindelige reservedele - hvad er det?</B>  </P>  \r\n\r\n<P>En god tommelfingerregel er, at så længe de udskiftede dele er af samme  \r\n\r\n type som de gamle, og så længe delene kan købes som reservedele (dvs. at de  \r\n\r\n har et selvstændigt reservedelsnummer), så er renoveringen OK. </P>  \r\n\r\n<P>Problemet opstår, når der bruges dele af en nyere type, eller dele til en  \r\n\r\n anden model, eller hvis der bruges større samlede dele, fx et tag med  \r\n\r\n stolper, fra en anden bil. </P>  \r\n\r\n<P>Hvis man bruger et karrosseri, chassis eller stel fra et andet eller fra  \r\n\r\n et nyt køretøj, er identiteten altid mistet, og der skal betales afgift på  \r\n\r\n ny. </P>  \r\n\r\n<P>Såvel bilejeren som reparatøren har pligt til at anmelde en afgiftspligtig  \r\n\r\n ombygning/reparation til told- og skattevæsenet. </P>  \r\n\r\n<P>Før man går i gang med større renoveringer, er det en god ide at spørge  \r\n\r\n told- og skatteregionen. </P>  \r\n\r\n<P>Told- og skatteregionens afgørelser kan påklages til Told- og  \r\n\r\n Skattestyrelsen. Styrelsens afgørelser om identitetstab kan påklages til  \r\n\r\n Nævnet vedrørende Registreringsafgift af Motorkøretøjer, som har den endelig  \r\n\r\n administrative afgørelse af sådanne spørgsmål. </P>  \r\n\r\n<P> <B>Færdselsskader</B>  </P>  \r\n\r\n<P>Genopbygningen efter færdselsskade betales normalt af  \r\n\r\n forsikringsselskabet. </P>  \r\n\r\n<P>Er færdselsskaden meget omfattende, vil en genopbygning efter de  \r\n\r\n almindelige regler som oftest betyde fornyet afgiftsbetaling.  \r\n\r\n Skatteministeren har derfor i en bekendtgørelse fastsat retningslinier for,  \r\n\r\n hvordan en genopbygning vil kunne gennemføres uden afgiftsbetaling. </P>  \r\n\r\n<P>Taksatorens skadesopgørelse skal altid følges nøje ved genopbygningen. Det  \r\n\r\n gælder også, hvis andre end forsikringsselskabet (fx modparten eller ejeren)  \r\n\r\n skal betale for skadens udbedring. </P>  \r\n\r\n<P>Hvis der samtidig med genopbygningen efter færdselsskade foretages  \r\n\r\n udbedringer, fx tærings- eller rustskader, vil det normalt medføre, at der  \r\n\r\n skal betales afgift. </P>  \r\n\r\n<P>Reglerne om genopbygning efter færdselsskade har til formål at fritage  \r\n\r\n køretøjet for afgiftsbetaling, når det bringes tilbage til den stand, det  \r\n\r\n havde umiddelbart før uheldet. </P>  \r\n\r\n<P>Ved genopbygning efter færdselsskade er det også vigtigt at bruge  \r\n\r\n almindelige reservedele, dvs. dele med selvstændigt reservedelsnummer af art  \r\n\r\n og beskaffenhed, som normalt findes på bilhandlernes og autoreparatørernes  \r\n\r\n reservedelslagre. Der må ikke bruges større samlede dele som fx et forparti  \r\n\r\n fra en anden brugt bil. </P>  \r\n\r\n<P>Når genopbygningen er fuldført, men før køretøjet bliver lakeret, skal  \r\n\r\n genopbygningen godkendes af forsikringsselskabets taksator. </P>  \r\n\r\n<P>Efter godkendelse vil taksator afgive en erklæring om, at genopbygningen  \r\n\r\n er udført i overensstemmelse med skadesrapporten. Registreringsattesten vil  \r\n\r\n herefter blive udleveret. Er genopbygningen ikke udført for  \r\n\r\n forsikringsselskabets regning, skal bilen forevises for told- og  \r\n\r\n skatteregionen inden registreringsattesten udleveres. </P>  \r\n\r\n<P>Hvis genopbygningsomkostningerne overstiger handelsværdien (evt med et  \r\n\r\n alders-tillæg) skal der altid betales registreringsafgift på ny. Hvis  \r\n\r\n køretøjet er et tidligere dansk registreret, skal der betales afgift efter en  \r\n\r\n vurderingspris. </P>  \r\n\r\n<P>Hvis det skadede køretøj ikke er omfattet af nogen skadesforsikring  \r\n\r\n (kaskoforsikring), skal der indsendes en anmeldelse om afgiftsfritagelse  \r\n\r\n bilagt en af ansvarsforsikringsselskabet udarbejdet skadesrapport, samt  \r\n\r\n registreringsattesten. </P>  \r\n\r\n<P>Efter genopbygning - som kontrolleres af ansvarsforsikringsselskabet -  \r\n\r\n skal køretøjet fremstilles for told- og skattevæsenet. </P>  \r\n\r\n<P> <B>Genihugning af stelnummer</B>  </P>  \r\n\r\n<P>Ved reparation af tæringsskader og ved genopbygning efter færdselsskader  \r\n\r\n er det af og til nødvendigt at genihugge stelnummeret. </P>  \r\n\r\n<P> <B>Færdselsskader</B>  </P>  \r\n\r\n<P>Når genopbygning betales af forsikringsselskabet, er det taksatoren, der  \r\n\r\n kontrollerer, at stelnummeret hugges rigtigt i. Told- og skattevæsenet skal  \r\n\r\n ikke underrettes. </P>  \r\n\r\n<P>Hvis genopbygning betales af andre end forsikringsselskabet, skal told- og  \r\n\r\n skattevæsenet uderrettes inden genihugningen. </P>  \r\n\r\n<P> <B>Tæringsskader</B>  </P>  \r\n\r\n<P>Den, der som ejer eller reparatør foretager genihugning af et stelnummer,  \r\n\r\n har pligt til - før genihugningen foretages - at anmelde dette til told- og  \r\n\r\n skattevæsenet. </P>  \r\n\r\n<P>Bliver det nødvendigt at genihugge stelnummeret, skal bilen forevises for  \r\n\r\n told- og skattevæsenet efter genopbygningen, og der skal gives oplysning om  \r\n\r\n reparationens omfang og pris. </P>  \r\n\r\n<P>Told- og skattevæsenet udsteder en &#187;genihugningstilladelse&#171;, som  \r\n\r\n skal følge bilens registreringsattest. </P>  \r\n\r\n<P>Nævnet vedrørende Registreringsafgift af Motorkøretøjer mv. har truffet en  \r\n\r\n række afgørelser i forbindelse med ombygning, genopbygning efter  \r\n\r\n færdselsskade og renovering af motorkøretøjer. </P>  \r\n\r\n<P>Af nævnets afgørelser kan fx udledes, at selv om en motorudskiftning ikke  \r\n\r\n medfører effektforøgelse på mere end 20 pct, så kan den øvrige ombygning af  \r\n\r\n køretøjet godt medføre identitetstab, når den øvrige ombygning medfører, at  \r\n\r\n køretøjet efter ombygning i det store og hele svar til en anden (og oftest  \r\n\r\n dyrere) model. </P>  \r\n\r\n<P>Som et eksempel på en ombygning kan nævnes en bil, som blev repareret for  \r\n\r\n tæringsskader. I stedet for at udskifte med modelsvarende dele, blev skærme  \r\n\r\n mv. udskiftet med glasfiberreservedele for at give køretøjet et  \r\n\r\n &#187;Turbo-look&#171;. Herefter var identiteten mistet, og der skulle  \r\n\r\n betales registreringsafgift. </P>  \r\n\r\n<P>Der er fx også truffet afgørelse om afgiftspligt af en bil genopbygget  \r\n\r\n efter færdselsskade, fordi reparatøren udover udbedring af færdselsskaden  \r\n\r\n samtidig havde udbedret visse rustskader. </P>  \r\n\r\n<P>I et andet tilfælde har nævnet tilladt udskiftning af en frontkasse med  \r\n\r\n forlygter og frontgitter samt baglygter fra en nyere årgang uden at anse  \r\n\r\n bilen for at have mistet sin afgiftsmæssige identitet. Det er nemlig tilladt  \r\n\r\n at skifte enkelte mindre dele, hvis montering kun medfører mindre afvigelser  \r\n\r\n i forhold til &#187;basisbilen&#171;. </P>  \r\n\r\n<P>Det betyder også, at man kan montere sæt af glasfiber eller plast beregnet  \r\n\r\n til pålimning eller montering ved hjælp af skruer og bolte, fx front- og  \r\n\r\n hækspoilers, så længe der ikke er tale om egentlige karrosseridele. </P>  \r\n\r\n<P> <B>Vurdering</B>  </P>  \r\n\r\n<P>Når der skal betales afgift. </P>  \r\n\r\n<P>Hvordan vurderes bilen? </P>  \r\n\r\n<P>Når der efter genopbygning af en bil, der tidligere har været registreret  \r\n\r\n i Danmark, skal betales registreringsafgift, fastsættes afgiftsværdien ved en  \r\n\r\n vurdering. </P>  \r\n\r\n<P>Ved vurderingen fastsættes bilens &#187;almindelige pris&#171;, incl.  \r\n\r\n moms, excl. registreringsafgift, ved salg til bruger her i landet i den  \r\n\r\n stand, hvori den skal registreres. </P>  \r\n\r\n<P>Registreringsafgiftens størrelse for biler er 105 pct. af de første 19.750  \r\n\r\n kr og 180 pct. af resten af værdien. </P>  \r\n\r\n<P>Hvis bilen vurderes til 30.000 kr, udgør registreringsafgiften: </P>  \r\n\r\n<P>105 pct. af 19.750 kr = 20.737 kr </P>  \r\n\r\n<P>180 pct. af 10.250 kr.= 18.187 kr ------------ 39.187 kr </P>  \r\n\r\n<P>Afgiften beregnes altså af hele bilens værdi (uden afgift), og ikke kun af  \r\n\r\n reparationsprisen. </P>  \r\n\r\n<P>Ved anmeldelse til vurdering fastsætter told- og skatteregionen i første  \r\n\r\n omgang et depositum for afgiften. Depositumsfastsættelsen er statskassens  \r\n\r\n sikkerhed for afgiften, og den endelige vurdering, som finder sted på et  \r\n\r\n senere tidspunkt, kan afvige fra det stillede depositum. Der kan således  \r\n\r\n blive tale om såvel en tilbagebetaling som en efterbetaling af  \r\n\r\n registreringsafgift. </P>  \r\n\r\n<P> <B>Hvad kan der ske ?</B> . </P>  \r\n\r\n<P>Overtrædelser af registreringsafgiftsloven kan straffes. Endvidere kan der  \r\n\r\n som nævnt rejses krav om betaling af registreringsafgift. Mindre  \r\n\r\n overtrædelser afgøres af told- og skattevæsenet med et bødeforlæg. Grovere  \r\n\r\n overtrædelser behandles som politisager og indbringes for domstolene. </P>  \r\n\r\n<P>Strafferammen er bøde, hæfte eller fængsel i indtil 2 år. </P>  \r\n\r\n<P>Afgiftskravet kan gøres gældende over for køretøjets ejer og eventuelt de,  \r\n\r\n der her forestået reparationen eller ombygningen. </P>  \r\n\r\n<P> <B>Her kan De finde reglerne</B>  </P>  \r\n\r\n<P CLASS=PUNKT> <B>1.</B> Lov om registreringsafgift af motorkøretøjer mv.  \r\n\r\n</P>  \r\n\r\n<P CLASS=PUNKT> <B>2.</B> Bekendtgørelse nr. 622 af 14. oktober 1988 om  \r\n\r\n genopbygning efter færdselsskade mm. </P>  \r\n\r\n<P CLASS=PUNKT> <B>3.</B> Bekendtgørelse nr. 59 af 20. februar 1985 om  \r\n\r\n genopbygning eftertæringsskade, slitage mm. </P>  \r\n\r\n<P CLASS=PUNKT> <B>4.</B> Toldvæsenets afgiftsvejledning  \r\n\r\n &#187;Motorkøretøjer&#171; (K59) </P>  \r\n\r\n<P CLASS=PUNKT> <B>5.</B> Toldvæsenets meddelelse &#187;Genopbygning efter  \r\n\r\n tæring, slitage mm. &#187;(F 847/85). </P>  \r\n\r\n<P>Materialet kan fås ved told- og skatteregionen. </P>  \r\n\r\n<P> <B>Spørg Deres lokale told- og skatteregion</B>  </P>  \r\n\r\n<P>Regionerne i København </P>  \r\n\r\n<PRE>  \r\n\r\n ----------------------  \r\n\r\n København 1 (City)             31 54 10 12  \r\n\r\n København 2 (Nord)             31 85 95 00  \r\n\r\n København 3 (Nordvest)         31 85 85 11  \r\n\r\n København 4 (Syd)              31 54 75 00  \r\n\r\n Ballerup                       31 85 80 11  \r\n\r\n Hvidovre                       36 77 03 88  \r\n\r\n Høje Taastrup                  42 52 75 44  \r\n\r\n Nærum                          42 80 77 11  \r\n\r\n -------------------------------------------  \r\n\r\n Regionerne i provinsen  \r\n\r\n Bornholm                       53 95 01 23  \r\n\r\n Esbjerg                        75 12 25 00  \r\n\r\n Frederikshavn                  98 42 09 33  \r\n\r\n Haderslev                      74 52 46 24  \r\n\r\n Helsingør                      49 21 33 55  \r\n\r\n Herning                        97 22 11 77  \r\n\r\n Hillerød                       42 26 37 07  \r\n\r\n Holstebro                      97 42 37 00  \r\n\r\n Horsens                        75 62 33 77  \r\n\r\n Kalundborg                     53 51 25 00  \r\n\r\n Korsør                         53 57 23 11  \r\n\r\n Køge                           53 65 67 00  \r\n\r\n Maribo                         53 88 15 66  \r\n\r\n Næstved                        53 72 63 63  \r\n\r\n Odense                         66 11 93 00  \r\n\r\n Randers                        86 42 63 00  \r\n\r\n Svendborg                      62 21 32 54  \r\n\r\n Sønderborg                     74 42 31 43  \r\n\r\n Thisted                        97 91 12 22  \r\n\r\n Vejle                          75 82 44 00  \r\n\r\n Viborg                         86 62 22 11  \r\n\r\n Aalborg                        98 12 43 88  \r\n\r\n Århus                          86 12 48 11  \r\n\r\n</PRE>  \r\n\r\n</DIV>",
    "isHistorical": true,
    "editorialNotes": [
        "Ingen",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901840160"
        },
        {
            "displayName": "Entydig dokumentidentifikation",
            "displayValue": "CM022993"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18401"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "31/07/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Den lokale told- og skatteregion"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}