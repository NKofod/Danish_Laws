{
    "id": 73061,
    "title": "Bekendtgørelse om uddannelsen til serigraf ",
    "documentTypeId": "60",
    "isSagsforlobPeriodValid": false,
    "shortName": "BEK nr 183 af 20/03/1995",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Uddannelsen</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Uddannelsens varighed og struktur m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Uddannelsens mål og indhold</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Bedømmelse og uddannelsesbeviser m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Ikrafttrædelse</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om uddannelsen til serigraf </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 4, stk. 2 og § 9 i lov om erhvervsuddannelser, jf.  \r\n\r\n lovbekendtgørelse nr. 789 af 28. september 1993, fastsættes: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Uddannelsen </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Uddannelsens formål er, at eleven gennem  \r\n\r\n skoleundervisningen og praktikuddannelse opnår kompetence som serigraf. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> For uddannelsen gælder bekendtgørelse om  \r\n\r\n erhvervsuddannelser (hovedbekendtgørelsen) og bekendtgørelsen om  \r\n\r\n eksamensordning for erhvervsuddannelser (eksamensbekendtgørelsen) samt de  \r\n\r\n regler, som Undervisningsministeriet i øvrigt fastsætter i medfør af  \r\n\r\n erhvervsuddannelseslovens § 4, stk. 1. </P>  \r\n\r\n<P CLASS=STK> <I>Stk. 2. </I> For uddannelsen finder bekendtgørelse om  \r\n\r\n erhvervsuddannelsernes 1. skoleperiode ikke anvendelse. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Det faglige udvalg for uddannelsen, jf. § 37 i  \r\n\r\n erhvervsuddannelsesloven, er Grafisk Fagligt udvalg. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Uddannelsens varighed og struktur m.v. </I>  \r\n\r\n</P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Uddannelsen varer i alt 4 år. </P>  \r\n\r\n<P CLASS=STK> <I>Stk. 2. </I> Uddannelsen indledes i praktikvirksomhed eller  \r\n\r\n med 2. skoleperiode. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Skoleundervisningen varer 45 uger.  \r\n\r\n Skoleundervisning veksler med praktikuddannelse som anført nedenfor: </P>  \r\n\r\n<UL CLASS=PLAIN-LIST>  \r\n\r\n<LI>1) Praktikuddannelse for elever, der indleder uddannelsen i  \r\n\r\n praktikvirksomhed. </LI>  \r\n\r\n<LI>2) 2. skoleperiode, 20 uger. </LI>  \r\n\r\n<LI>3) Praktikuddannelse. </LI>  \r\n\r\n<LI>4) 3. skoleperiode, 5 uger. </LI>  \r\n\r\n<LI>5) Praktikuddannelse. </LI>  \r\n\r\n<LI>6) 4. skoleperiode, 10 uger. </LI>  \r\n\r\n<LI>7) Praktikuddannelse. </LI>  \r\n\r\n<LI>8) 5. skoleperiode, 10 uger. </LI>  \r\n\r\n<LI>9) Praktikuddannelse indtil udløbet af den fastsatte uddannelsestid.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Uddannelsen afsluttes med eksamen  \r\n\r\n (svendeprøve), der gennemføres i forbindelse med sidste skoleperiode, jf. §  \r\n\r\n 25, stk. 1. </P>  \r\n\r\n<P> <I>Fritagelse for dele af uddannelsen</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Personer, der er fyldt 25 år og gennem 3 års  \r\n\r\n relevant beskæftigelse inden for faget har opnået en relevant grafisk  \r\n\r\n baggrund, kan gennemføre uddannelsen på 3 år. </P>  \r\n\r\n<P CLASS=STK> <I>Stk. 2. </I> Skoleuddannelsen omfatter da maksimalt 25  \r\n\r\n skoleuger, der tilrettelægges af skolen i samarbejde med det lokale  \r\n\r\n uddannelsesudvalg. </P>  \r\n\r\n<P CLASS=STK> <I>Stk. 3. </I> Skolen kan dispensere fra alders- og  \r\n\r\n beskæftigelseskravet i stk. 1, hvis den ud fra en samlet vurdering og efter  \r\n\r\n samråd med det faglige udvalg, eleven og praktikvirksomheden skønner, at  \r\n\r\n eleven har de fornødne forudsætninger for at gennemføre uddannelsesforløbet.  \r\n\r\n</P>  \r\n\r\n<P CLASS=STK> <I>Stk. 4. </I> Fritagelse for dele af undervisningen kan i  \r\n\r\n øvrigt ske efter §§ 8 og 9 i hovedbekendtgørelsen. </P>  \r\n\r\n<P> <I>Adgangsbegrænsning</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Skolen optager elever i uddannelsen i  \r\n\r\n overensstemmelse med de almindelige regler om optagelse af elever i  \r\n\r\n erhvervsuddannelserne. </P>  \r\n\r\n<P CLASS=STK> <I>Stk. 2. </I> Skolen kan dog kun optage elever uden  \r\n\r\n uddannelsesaftale til påbegyndelse af uddannelsens 2. skoleperiode i et  \r\n\r\n omfang, der svarer til en procentdel af det antal elever, som skolen året før  \r\n\r\n optog i 2. skoleperiode med uddannelsesaftale. </P>  \r\n\r\n<P CLASS=STK> <I>Stk. 3. </I> Procentsatsen, jf. stk. 2., fastsættes af  \r\n\r\n Undervisningsministeriet efter indstilling fra det faglige udvalg og  \r\n\r\n Erhvervsuddannelsesrådet hvert år inden 31. december gældende for det  \r\n\r\n følgende kalenderår og for alle skoler, der udbyder uddannelsen. </P>  \r\n\r\n<P CLASS=STK> <I>Stk. 4. </I> De elever, som skolen optager efter stk. 2,  \r\n\r\n skal være de ansøgere, som skolen finder bedst egnede til uddannelsen med  \r\n\r\n vægt på følgende kvalifikationer: Dansk, engelsk, matematik, dataforståelse,  \r\n\r\n teknisk snilde, akkuratesse og normalt farvesyn. </P>  \r\n\r\n<P CLASS=STK> <I>Stk. 5. </I> Skolen meddeler i sit årlige udbudsmateriale,  \r\n\r\n hvilke nærmere kriterier skolen lægger vægt på ved optagelsen af elever uden  \r\n\r\n uddannelsesaftale. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Uddannelsens mål og indhold </I> </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den uddannede serigraf skal selvstændigt og  \r\n\r\n kreativt kunne medvirke i den serigrafiske tryksagsproduktion samt have  \r\n\r\n kendskab til behandling af de forskellige materialer, som anvendes. Den  \r\n\r\n uddannede serigraf skal opnå en sådan faglig bredde og erhvervsindsigt, at  \r\n\r\n det kan danne grundlag for senere specialisering og for videregående  \r\n\r\n uddannelse eller etablering af selvstændig virksomhed. </P>  \r\n\r\n<P CLASS=STK> <I>Stk. 2. </I> Den uddannede skal have indsigt i og forståelse  \r\n\r\n for beskæftigelsesområdets miljømæssige forhold, herunder håndteringen af  \r\n\r\n miljømæssige problemstillinger i forbindelse med serigrafisk  \r\n\r\n materialeanvendelse. </P>  \r\n\r\n<P> <I>Skoleundervisningen</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Undervisningen, der på en helhedsorienteret måde  \r\n\r\n skal omfatte både teoretisk og praktisk indlæring, har som mål at give eleven  \r\n\r\n såvel generelle som specielle kvalifikationer inden for serigrafområdet. </P>  \r\n\r\n<P CLASS=STK> <I>Stk. 2. </I> For elever, der optages efter § 6,  \r\n\r\n tilrettelægges undervisningen efter elevens forudsætninger og behov, idet den  \r\n\r\n vejledende uddannelsestid kan fraviges i fornødent omfang og under respekt  \r\n\r\n for de angivne mål for undervisningen. </P>  \r\n\r\n<P> <I>Grundfag</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Undervisningen omfatter følgende grundfag: 1)  \r\n\r\n Branchekendskab og teknologiudvikling (60). 2) Design og billedkommunikation.  \r\n\r\n 3) Reklame (B). 4) Miljø (B). 5) Naturfag. 6) Materialeforståelse. 7)  \r\n\r\n Økologi. 8) Kvalitetsbevidsthed og kvalitetskontrol. 9) Førstehjælp. </P>  \r\n\r\n<UL CLASS=PLAIN-LIST>  \r\n\r\n<LI>10) Ergonomi. </LI>  \r\n\r\n<LI>11) Fremmedsprog (B-engelsk). </LI>  \r\n\r\n<LI>12) Teknisk databehandling. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Undervisningen i område- og specialefag, der  \r\n\r\n har et omfang svarende til en vejledende uddannelsestid på 22,3 uger, har  \r\n\r\n følgende mål: </P>  \r\n\r\n<UL CLASS=PLAIN-LIST>  \r\n\r\n<LI> <B>1) Forarbejde</B>  </LI>  \r\n\r\n</UL>  \r\n\r\n<P>Eleven skal manuelt og ved anvendelse af CAD/CAM-udstyr kunne fremstille  \r\n\r\n tekst, layout, rentegning og udskære farveplader og masker i skærefolie/  \r\n\r\n maskeskærefilm, efter grafiske formgivningsregler. Eleven skal kunne foretage  \r\n\r\n streg- og rasteoptagelser, kunne fremstille kontaktkopier på film og papir på  \r\n\r\n relevant reproudstyr. Eleven skal endvidere kunne montere og udføre masker og  \r\n\r\n sammenkopiere til lettere flerfarve-opgaver, kunne fremstille opstregning,  \r\n\r\n montere positive film til montager til en- og flerfarve-opgaver over  \r\n\r\n locksystem, fremstille papirmontager og under vejledning kunne fremstille  \r\n\r\n flerfarve-fotografiske kontroltryk. </P>  \r\n\r\n<UL CLASS=PLAIN-LIST>  \r\n\r\n<LI> <B>2) Stencilfremstilling og afrensning</B>  </LI>  \r\n\r\n</UL>  \r\n\r\n<P>Eleven skal kunne betjene opspændingsapparatur, foretage rammeopspænding,  \r\n\r\n have kendskab til vævstyper, fotoemulsioner og fotostencilfilmtyper efter  \r\n\r\n opgavens art, kunne betjene kopiramme og belysningsapparatur, kunne fastsætte  \r\n\r\n belysningstid efter prøveeksponering, fremstille direkte, indirekte, combi-  \r\n\r\n og manuelle stencils samt kunne foretage afrensning af stencils manuelt og  \r\n\r\n med automatisk renseanlæg. </P>  \r\n\r\n<UL CLASS=PLAIN-LIST>  \r\n\r\n<LI> <B>3) Maskinbetjening og trykning</B>  </LI>  \r\n\r\n</UL>  \r\n\r\n<P>Eleven skal kunne betjene rakelsliber, foretage slibning af rakler, kunne  \r\n\r\n betjene håndbord, halv- og trekvartautomatisk samt fuldautomatisk flad- og  \r\n\r\n cylindertrykmaskine og foretage trykning i en og flere farver samt 4-farve  \r\n\r\n rastertryk på forskellige materialer. Eleven skal kunne betjene tørreenheder  \r\n\r\n til konventionelle- og UV-trykfarver samt kunne vedligeholde maskiner og  \r\n\r\n udstyr. Eleven skal have kendskab til behandling af trykmaterialer og oplag,  \r\n\r\n og skal fra trykmateriale kunne vælge farvetype og blande farve efter prøve.  \r\n\r\n Eleven skal have kendskab til papir- og kartonfremstilling,  \r\n\r\n vægtmængdeangivelse, formatsystemer, og kunne bedømme papirs og kartons  \r\n\r\n trykbarhed. Eleven skal endvidere have kendskab til plastmaterialers kemiske  \r\n\r\n sammensætning, kunne bedømme plast, tekstil og metals trykbarhed, og have et  \r\n\r\n videre kendskab til farveteori og trykfarvers fremstilling og anvendelse.  \r\n\r\n Eleven skal ud fra kendskab til arbejdsprocesserne kunne formulere  \r\n\r\n kriterierne for et forsvarligt arbejdsmiljø i overensstemmelse med  \r\n\r\n arbejdsmiljølovgivningen. Herudover skal eleven have indgående kendskab til  \r\n\r\n gældende bestemmelser om håndtering af epoxyharpikser og isocyanater m.v.  \r\n\r\n</P>  \r\n\r\n<P> <I>Valgfag</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Undervisningen i valgfag følger reglerne i § 14  \r\n\r\n i hovedbekendtgørelsen. </P>  \r\n\r\n<P CLASS=STK> <I>Stk. 2. </I> Valgfagene har et omfang svarende til en  \r\n\r\n vejledende uddannelsestid på 7,3 uger. </P>  \r\n\r\n<P> <I>Undervisningsplan</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Skolen fastsætter i overensstemmelse med § 15 i  \r\n\r\n hovedbekendtgørelsen det nærmere indhold af undervisningen. </P>  \r\n\r\n<P> <I>Praktikuddannelsen</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Virksomheden skal gennemføre praktikuddannelsen  \r\n\r\n således, at eleven med gennemført skoleundervisning kan nå uddannelsens mål,  \r\n\r\n jf. § 8. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Målet for praktikuddannelsen er at opøve  \r\n\r\n elevens praktiske færdigheder med udgangspunkt i den teoretiske og praktiske  \r\n\r\n undervisning, der finder sted på skolen. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Elevens uddannelse i virksomheden skal foregå  \r\n\r\n under vejledning og tilsyn. De arbejdsområder, der indgår i  \r\n\r\n skoleundervisningen, skal indgå i uddannelsesforløbet i virksomheden og skal  \r\n\r\n medvirke til at give eleven viden, sikkerhed og rutine i virksomhedens  \r\n\r\n produktion. </P>  \r\n\r\n<P CLASS=STK> <I>Stk. 2. </I> Der lægges vægt på sikkerheds- og miljømæssige  \r\n\r\n forhold, hygiejne, orden og nøjagtighed. </P>  \r\n\r\n<P CLASS=STK> <I>Stk. 3. </I> Eleven kan beskæftiges med andet arbejde, der  \r\n\r\n forekommer i virksomheden, hvis det skønnes værdifuldt for uddannelsen. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Ved afslutningen af en praktikperiode, undtagen  \r\n\r\n den sidste, meddeler virksomheden i en praktikoplysning til skolen og eleven,  \r\n\r\n hvilke arbejdsområder og funktioner eleven har været beskæftiget med i  \r\n\r\n praktikperioden. I denne praktikoplysning anføres endvidere, om  \r\n\r\n praktikvirksomheden skønner, at eleven har særligt behov med hensyn til  \r\n\r\n skoleundervisning. </P>  \r\n\r\n<P CLASS=STK> <I>Stk. 2. </I> Virksomheden udsteder en praktikerklæring i  \r\n\r\n overensstemmelse med § 24 i hovedbekendtgørelsen, når praktiktiden i en  \r\n\r\n virksomhed er afsluttet. </P>  \r\n\r\n<P CLASS=STK> <I>Stk. 3. </I> Det faglige udvalg udfærdiger i  \r\n\r\n overensstemmelse med § 18, stk. 4, i hovedbekendtgørelsen blanketter til brug  \r\n\r\n for de erklæringer, som er nævnt i stk. 1, samt blanketter til brug for de  \r\n\r\n erklæringer, som er nævnt i stk. 2, jf. § 24, stk. 4, i hovedbekendtgørelsen.  \r\n\r\n Skolen udleverer blanketterne til praktikvirksomhederne. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Bedømmelse og uddannelsesbeviser m.v. </I>  \r\n\r\n</P>  \r\n\r\n<P>Uddannelsesbevis </P>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Uddannelsesbevis udstedes af det faglige  \r\n\r\n udvalg, jf. § 3, når skolebevis er udstedt, jf. § 19, og afsluttende  \r\n\r\n praktikerklæring er udstedt, jf. § 17, stk. 2, og når den eksamen, som er  \r\n\r\n beskrevet i §§ 25-28 (svendeprøven), er bestået. </P>  \r\n\r\n<P CLASS=STK> <I>Stk. 2. </I> Uddannelsesbeviset, der affattes i  \r\n\r\n overensstemmelse med hovedbekendtgørelsen, skal angive uddannelsens  \r\n\r\n betegnelse, speciale og oplysning om, at 13-skalaen er benyttet, og den  \r\n\r\n opnåede karakter fastsat i henhold til § 30, stk. 4. Både karakterens  \r\n\r\n talværdi og sproglige definition påføres på uddannelsesbeviset. </P>  \r\n\r\n<P CLASS=STK> <I>Stk. 3. </I> Uddannelsesbeviset suppleres med følgende  \r\n\r\n udtryk for præstationen: </P>  \r\n\r\n<P>&#187;Antaget med sølvmedalje&#171;, når eleven har opnået 13 i  \r\n\r\n eksamenskarakter. </P>  \r\n\r\n<P>&#187;Antaget med bronzemedalje&#171;, når eleven har opnået 11 i  \r\n\r\n eksamenskarakter. </P>  \r\n\r\n<P>&#187;Antaget med ros&#171;, når eleven har opnået 9 eller 10 i  \r\n\r\n eksamenskarakter. </P>  \r\n\r\n<P>&#187;Antaget&#171;, når eleven har opnået 6, 7 eller 8 i  \r\n\r\n eksamenskarakter. </P>  \r\n\r\n<P CLASS=STK> <I>Stk. 3. </I> Uddannelsesbeviset, der affattes i  \r\n\r\n overensstemmelse med reglerne i hovedbekendtgørelse, skal angive uddannelsens  \r\n\r\n betegnelse, jf. § 1, stk. 1, samt oplysning om den opnåede karakter, fastsat  \r\n\r\n i henhold til § 27, stk. 4. </P>  \r\n\r\n<P CLASS=STK> <I>Stk. 4. </I> Det faglige udvalg opbevarer fortegnelse over  \r\n\r\n udstedte uddannelsesbeviser i 20 år. </P>  \r\n\r\n<P> <I>Skolebevis</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Når alle skoleperioder i uddannelsen er  \r\n\r\n gennemført, og betingelserne i stk. 2 er opfyldt, udsteder skolen et  \r\n\r\n skolebevis til eleven. Skolen sender samtidig en kopi af skolebeviset til  \r\n\r\n praktikvirksomheden og til det faglige udvalg. </P>  \r\n\r\n<P CLASS=STK> <I>Stk. 2. </I> Følgende betingelser skal være opfyldt for at  \r\n\r\n udstede skolebevis, jf. dog stk. 4: </P>  \r\n\r\n<UL CLASS=PLAIN-LIST>  \r\n\r\n<LI>1) Eleven har opnået mindst et gennemsnit på 6 i grundfagene og mindst  \r\n\r\n karakteren 6 i alle område- og specialefag. </LI>  \r\n\r\n<LI>2) Den eksamen, som er omtalt i §§ 25-28, skal være bestået. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Skolebeviset skal indeholde: </P>  \r\n\r\n<UL CLASS=PLAIN-LIST>  \r\n\r\n<LI>1) Betegnelse for uddannelsen. </LI>  \r\n\r\n<LI>2) Oplysning om den karakter, skolen har fastsat efter § 24, stk. 4.  \r\n\r\n</LI>  \r\n\r\n<LI>3) Oplysning om eksamenskarakterer eller standpunktskarakterer i  \r\n\r\n grundfag, jf. § 24, stk. 1 og 3. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Hvis betingelsen i stk. 2, nr. 1, ikke er  \r\n\r\n opfyldt, men betingelsen i stk. 2, nr. 2, er opfyldt, udstedes skolebevis,  \r\n\r\n når skolen ud fra en samlet bedømmelse vurderer, at eleven, eventuelt efter  \r\n\r\n supplerende undervisning, opfylder målene for skoleundervisningen. </P>  \r\n\r\n<P CLASS=STK> <I>Stk. 5. </I> Hvis betingelserne for udstedelse af skolebevis  \r\n\r\n ikke er opfyldt, jf. stk. 2, udsteder skolen en skolevejledning, jf. § 22,  \r\n\r\n stk. 3. </P>  \r\n\r\n<P CLASS=STK> <I>Stk. 6. </I> Hvis en elev ophører med skoleundervisningen,  \r\n\r\n uden at skolebevis kan udstedes, udsteder skolen, hvis eleven anmoder om det,  \r\n\r\n bevis for den gennemgåede undervisning. </P>  \r\n\r\n<P> <I>Eksamensbeviser m.v.</I>  </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Senest ved afslutningen af sidste skoleperiode  \r\n\r\n udsteder skolen eksamensbeviser for de grundfag eller valgfag, som er  \r\n\r\n afsluttet med eksamen. Hvis et fag ikke er afsluttet med eksamen, giver  \r\n\r\n skolen ved uddannelsens afslutning eleven bevis for den gennemførte  \r\n\r\n undervisning med angivelse af den opnåede karakter, hvis karakteren ikke  \r\n\r\n fremgår af skolebeviset. </P>  \r\n\r\n<P CLASS=STK> <I>Stk. 2. </I> Ved en skoleperiodes afslutning udsteder  \r\n\r\n skolen, hvis eleven anmoder om det, eksamensbevis for grundfag og valgfag,  \r\n\r\n som er afsluttet med eksamen i den pågældende skoleperiode, når eleven har  \r\n\r\n gennemført eksamen. I øvrigt udsteder skolen ved en skoleperiodes afslutning,  \r\n\r\n hvis eleven anmoder om det, bevis for den gennemgåede undervisning. </P>  \r\n\r\n<P> <I>Skolens bedømmelse</I>  </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> I forbindelse med undervisningens gennemførelse  \r\n\r\n foretager skolen en løbende bedømmelse af eleven i overensstemmelse med  \r\n\r\n skolebedømmelsesplanen, jf. § 20 i hovedbekendtgørelsen. </P>  \r\n\r\n<P CLASS=STK> <I>Stk. 2. </I> Formålet med den løbende bedømmelse er at  \r\n\r\n hjælpe og vejlede eleven og at give grundlag for udstedelse af  \r\n\r\n skolevejledning samt at evaluere undervisningens indhold og metode. </P>  \r\n\r\n<P CLASS=STK> <I>Stk. 3. </I> Formålet med skolens bedømmelse i sidste  \r\n\r\n skoleperiode er endvidere at bidrage til grundlaget for udstedelse af  \r\n\r\n skolebevis, jf. § 19, stk. 2, nr. 1. </P>  \r\n\r\n<P> <I>Skolevejledning</I>  </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Ved en skoleperiodes afslutning, jf. dog stk.  \r\n\r\n 3, udsteder skolen en skolevejledning til eleven og til praktikvirksomheden,  \r\n\r\n jf. dog stk. 4. </P>  \r\n\r\n<P CLASS=STK> <I>Stk. 2. </I> Skolevejledningen, der udfærdiges i  \r\n\r\n overensstemmelse med § 23, stk. 2, i hovedbekendtgørelsen, skal indeholde  \r\n\r\n oplysning om: </P>  \r\n\r\n<UL CLASS=PLAIN-LIST>  \r\n\r\n<LI>1) Angivelse af karakterer i de grundfag, der i skoleperioden er  \r\n\r\n afsluttet med en eksamen, samt angivelse af karakterer i områdefag og  \r\n\r\n specialefag udtrykt i bedømmelsesområder: </LI>  \r\n\r\n</UL>  \r\n\r\n<P>2., 3. og 4. skoleperiode: Forarbejde, stencilfremstilling og afrensning  \r\n\r\n og maskinbetjening og trykning. Ved karaktergivningen anvendes 13-skalaen,  \r\n\r\n jf. § 23. </P>  \r\n\r\n<UL CLASS=PLAIN-LIST>  \r\n\r\n<LI>2) Angivelse af skolens vurdering af elevens eventuelle behov for  \r\n\r\n supplerende oplæring i praktikvirksomheden. </LI>  \r\n\r\n<LI>3) Angivelse af skolens vurdering af elevens eventuelle behov for  \r\n\r\n supplerende skoleundervisning for så vidt angår de områdefag og specialefag,  \r\n\r\n hvor eleven ikke har opnået karakteren 6. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Efter sidste skoleperiode udsteder skolen kun  \r\n\r\n en skolevejledning, hvis betingelserne for udstedelse af skolebevis, jf. §  \r\n\r\n 19, stk. 2 eller 4, ikke er opfyldt. Skolen kan dog udstede en  \r\n\r\n skolevejledning efter sidste skoleperiode med angivelse af elevens eventuelle  \r\n\r\n behov for supplerende oplæring i praktikvirksomheden. </P>  \r\n\r\n<P CLASS=STK> <I>Stk. 4. </I> Hvis eleven har gennemgået 2. skoleperiode,  \r\n\r\n uden at skoleperioden er omfattet af en uddannnelsesaftale, udstedes  \r\n\r\n skolevejledningen kun til eleven. </P>  \r\n\r\n<P> <I>Karakterskala</I>  </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Ved karaktergivning anvendes 13-skalaen, jf. §  \r\n\r\n 17 i eksamensbekendtgørelsen. </P>  \r\n\r\n<P> <I>Afsluttende bedømmelse</I>  </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Skolen afholder eksamen i grundfag, hvis det  \r\n\r\n følger af reglerne om disse fag. </P>  \r\n\r\n<P CLASS=STK> <I>Stk. 2. </I> Endvidere afholdes afsluttende eksamen efter  \r\n\r\n reglerne i §§ 25-28. </P>  \r\n\r\n<P CLASS=STK> <I>Stk. 3. </I> Skolen giver i øvrigt standpunktskarakterer i  \r\n\r\n de grundfag, som ikke afsluttes med eksamen. </P>  \r\n\r\n<P CLASS=STK> <I>Stk. 4. </I> I områdefag og specialefag giver skolen ved  \r\n\r\n afslutningen af den sidste skoleperiode en standpunktskarakter i forhold til  \r\n\r\n slutmålene for undervisningen i disse fag på grundlag af en helhedsvurdering.  \r\n\r\n</P>  \r\n\r\n<P CLASS=STK> <I>Stk. 5. </I> For valgfag foretages bedømmelse efter reglerne  \r\n\r\n om disse fag. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> I sidste skoleperiode afholdes en afsluttende  \r\n\r\n eksamen, der samtidig udgør en svendeprøve. Eksamen består af en skriftlig og  \r\n\r\n en praktisk prøve, jf. § 26. </P>  \r\n\r\n<P CLASS=STK> <I>Stk. 2. </I> Opgaverne stilles af skolen efter samråd med  \r\n\r\n det faglige udvalg. </P>  \r\n\r\n<P CLASS=STK> <I>Stk. 3. </I> Ved indkaldelsen af elever til den  \r\n\r\n skoleperiode, hvori den afsluttende eksamen afholdes, sender skolen en liste  \r\n\r\n over de pågældende elever med angivelse af elevernes praktikvirksomheder til  \r\n\r\n det faglige udvalg. </P>  \r\n\r\n<P CLASS=STK> <I>Stk. 4. </I> Det faglige udvalg udpeger herefter de  \r\n\r\n censorer, der er nævnt i stk. 5, og giver skolen meddelelse om, hvem der er  \r\n\r\n udpeget. </P>  \r\n\r\n<P CLASS=STK> <I>Stk. 5. </I> Elevernes løsning af opgaverne bedømmes efter  \r\n\r\n reglerne i § 27 af en lærer, udpeget af skolen, og 2 censorer. Censorerne  \r\n\r\n skal have den fornødne fagkundskab og repræsentere henholdsvis  \r\n\r\n arbejdsgiversiden og arbejdstagersiden i det faglige udvalg. Censorerne skal  \r\n\r\n opfylde habilitetskravene i henhold til eksamensbekendtgørelsen. </P>  \r\n\r\n<P CLASS=STK> <I>Stk. 6. </I> Elever, der ønsker det, kan få opgaverne læst  \r\n\r\n op. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Den skriftlige prøve varer 1 time og 30  \r\n\r\n minutter, og består af fagrelaterede spørgsmål, samt spørgsmål i  \r\n\r\n materialelære og sikkerhedsbestemmelser. </P>  \r\n\r\n<P CLASS=STK> <I>Stk. 2. </I> Den praktiske prøve varer 5 dage, og består af  \r\n\r\n 2 opgaver inden for følgende område- og specialefag: </P>  \r\n\r\n<UL CLASS=PLAIN-LIST>  \r\n\r\n<LI>1) Forarbejde og repro. </LI>  \r\n\r\n<LI>2) Stencilfremstilling og afrensning. </LI>  \r\n\r\n<LI>3) Maskinbetjening, trykning og farveblanding. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Læreren skal og censorerne kan være til stede  \r\n\r\n under udførelsen af den praktiske prøve. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Ved bedømmelsen af opgaveløsningerne ved den  \r\n\r\n skriftlige prøve jf. § 26, stk. 1, giver læreren og de to censorer hver en  \r\n\r\n karakter. Karakteren ved prøven fremkommer som et gennemsnit af de tre  \r\n\r\n afgivne karakterer. </P>  \r\n\r\n<P CLASS=STK> <I>Stk. 2. </I> Ved bedømmelsen af opgaveløsningerne ved den  \r\n\r\n praktiske prøve, jf. § 26, stk. 2, giver læreren og de to censorer hver en  \r\n\r\n karakter ud fra en helhedsvurdering set i forhold til den faglige bredde og  \r\n\r\n med vægt på de opnåede rutiner og færdigheder, planlægning af arbejdet samt  \r\n\r\n behandlingen af udstyr og materialer. </P>  \r\n\r\n<P CLASS=STK> <I>Stk. 3. </I> Karakteren for den praktiske prøve fremkommer  \r\n\r\n som et gennemsnit af de tre afgivne karakterer. </P>  \r\n\r\n<P CLASS=STK> <I>Stk. 4. </I> Eksamenskarakteren (svendeprøvekarakteren) for  \r\n\r\n den afsluttende eksamen fremkommer som et vægtet gennemsnit af karakteren for  \r\n\r\n den skriftlige prøve og den praktiske prøve. Den skriftlige prøve vægtes med  \r\n\r\n faktor 1, og den praktiske prøve vægtes med faktor 3. For at bestå eksamen  \r\n\r\n kræves at eksamenskarakteren er minimum 6. </P>  \r\n\r\n<P CLASS=STK> <I>Stk. 5. </I> Ved beregning af karakterer foretages ikke  \r\n\r\n afrunding. Forinden fastsættelse af karakterer efter stk. 6, foretages  \r\n\r\n afrunding af det endelige resultat til et helt tal efter almindelige  \r\n\r\n regneregler. </P>  \r\n\r\n<P CLASS=STK> <I>Stk. 6. </I> De beregninger, som er nævnt i stk. 1, 3 og 4,  \r\n\r\n foretages af det faglige udvalg. Skolen indsender oplysning om de enkelte  \r\n\r\n karakterer, som er givet efter stk. 1 og 2, til det faglige udvalg. Det  \r\n\r\n faglige udvalg kan udarbejde et skema til dette formål. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Skolen skal tilbyde elever, der ikke består den  \r\n\r\n afsluttende eksamen, en ny eksamen, eventuelt efter supplerende  \r\n\r\n praktikuddannelse eller skoleundervisning. Eleven kan kun deltage i eksamen 2  \r\n\r\n gange. Skolen kan dog efter samråd med det faglige udvalg tillade, at eleven  \r\n\r\n deltager i eksamen påny, hvis der foreligger ganske særlige omstændigheder.  \r\n\r\n</P>  \r\n\r\n<P CLASS=STK> <I>Stk. 2. </I> Adgang til sygeeksamen følger reglerne i  \r\n\r\n eksamensbekendtgørelsen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelse </I> </P>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Bekendtgørelsen træder i kraft den 1. april  \r\n\r\n 1995. </P>  \r\n\r\n<P CLASS=STK> <I>Stk. 2. </I> Bekendtgørelse af 13. marts 1991(* 1) om  \r\n\r\n uddannelse til serigraf ophæves. </P>  \r\n\r\n<P CLASS=STK> <I>Stk. 3. </I> Elever, der har påbegyndt deres uddannelse  \r\n\r\n efter bekendtgørelsen i stk. 2, færdiggør deres uddannelse efter reglerne i  \r\n\r\n denne bekendtgørelse. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 20. marts  \r\n\r\n 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Vig Jensen </P>  \r\n\r\n<P CLASS=MINISTER ALIGN=RIGHT>/ Finn Møller Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bekendtgørelse er ikke optaget i Lovtidende, jf. anordning nr. 746  \r\n\r\n af 8. november 1990, men forefindes i Retsinformation. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/1995"
        },
        {
            "displayName": "Accession",
            "displayValue": "B19950018305"
        },
        {
            "displayName": "Entydig dokumentidentifikation",
            "displayValue": "CM032258"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "183"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "20/03/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Undervisningsministeriet Erhvervsskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin., ESA, j.nr. 1994-041-146"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}