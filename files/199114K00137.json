{
    "id": 109404,
    "title": "1991 BTL 137   BETÆNKNING OVER FORSLAG TIL LOV OM ÆNDRING AF LOV OM SOCIAL BISTAND OG LOV   OM SOCIAL PENSION (RET TIL PLEJEHJEMSOPHOLD M.V. I EN ANDEN KOMMUNE OG   UDVIDELSE AF FORSØGSREGLERNE)    NR L 137 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 137",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 137 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social bistand og lov  \r\n\r\n om social pension (Ret til plejehjemsophold m.v. i en anden kommune og  \r\n\r\n udvidelse af forsøgsreglerne) <BR>  \r\n\r\n Nr L 137 1991-92, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19920220 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. Endvidere har udvalget modtaget skriftlige henvendelser </P>  \r\n\r\n<P>fra: </P>  \r\n\r\n<P>Den selvejende institution Bernadottegården i Roskilde, </P>  \r\n\r\n<P>Folkepensionistforeningernes og Invalideorganisationernes Kontaktudvalg,  \r\n\r\n</P>  \r\n\r\n<P>Jensen, Willy Mørk, Thisted, </P>  \r\n\r\n<P>Sydfalster Kommune og </P>  \r\n\r\n<P>Ældre Sagen. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af socialministeren stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>socialministeren</I> , tiltrådt af <I>udvalget</I> : </P>  \r\n\r\n<P>Til titlen </P>  \r\n\r\n<P> <B>1)</B> Titlen affattes således: </P>  \r\n\r\n<P>&#187; <B>Forslag til lov om ændring af lov om social bistand </B></P>  \r\n\r\n<P> (Udvidelse af forsøgsreglerne)&#187;. </P>  \r\n\r\n<P>Til § 1 </P>  \r\n\r\n<P> <B>2)</B> I indledningen ændres &#187;nr. 406 af 6. juni 1991&#171; til:  \r\n\r\n &#187;nr. 947 af 27. december 1991&#171;. </P>  \r\n\r\n<P> <B>3)</B>  <I>Nr. 1-3</I> udgår. </P>  \r\n\r\n<P>Til § 2 </P>  \r\n\r\n<P> <B>4)</B> Paragraffen udgår. </P>  \r\n\r\n<P>Til § 3 </P>  \r\n\r\n<P> <B>5)</B> Paragraffen affattes således: </P>  \r\n\r\n<P>&#187; <B>§ 3</B>  </P>  \r\n\r\n<P>Loven træder i kraft dagen efter bekendtgørelsen i Lovtidende.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-5 </P>  \r\n\r\n<P>På baggrund af forhandlinger mellem regeringen og alle partier i  \r\n\r\n Folketinget om lovforslagene L 137, L 144 og L 151 vedrørende ret til  \r\n\r\n plejehjemsophold m.v. i en anden kommune og udvidelse af forsøgsreglerne på  \r\n\r\n ældreområdet er der opnået enighed om at fremme L 144 med nærmere aftalte  \r\n\r\n ændringer, og at den del af L 137, der vedrører forslaget om udvidelse af  \r\n\r\n forsøgsreglerne, fremmes med følgende bemærkninger: </P>  \r\n\r\n<P>Formålet med forslagets forsøgsbestemmelse er at udvide kommunernes  \r\n\r\n muligheder på ældreområdet, således at også serviceydelserne kan gøres mere  \r\n\r\n fleksible og individuelle i relation til den enkelte bruger. </P>  \r\n\r\n<P>Forsøgsbestemmelsen forudsætter, at det er kommunerne, eventuelt via  \r\n\r\n opfordring fra de ældre selv, der nærmere overvejer, hvilke ideer der  \r\n\r\n afhængigt af lokale forhold ønskes afprøvet. </P>  \r\n\r\n<P>Efter bistandsloven er der nøje fastlagte rammer for, hvilken type af  \r\n\r\n hjælp der kan ydes til den enkelte, som kommunen skønner har behov for  \r\n\r\n støtte. Der er tale om hjemmehjælp, dagcentervirksomhed under forskellige  \r\n\r\n former, døgnpleje og forskellige boformer i form af ældreboliger, beskyttede  \r\n\r\n boliger og plejehjem, som alle kan være tilknyttet forskellig service. </P>  \r\n\r\n<P>Ønsker en borger servicetilbud, der falder uden for disse områder, har  \r\n\r\n kommunerne efter de gældende regler ikke mulighed for eksempelvis at give  \r\n\r\n økonomisk tilskud til alternative løsninger. </P>  \r\n\r\n<P>Som eksempel på alternative løsninger, der ville kunne iværksættes efter  \r\n\r\n forsøgsbestemmelsen, kan nævnes: </P>  \r\n\r\n<P>Eksempel 1. </P>  \r\n\r\n<P>En ældre ønsker i stedet for hjemmehjælp/dagcenter hjælp fra pårørende.  \r\n\r\n</P>  \r\n\r\n<P>Der er mange pårørende, der yder hjælp i det daglige uden at få penge  \r\n\r\n herfor, men såfremt der er tale om et større plejebehov, kan der være behov  \r\n\r\n for, at pårørende får nedsat arbejdstid med lønkompensation. </P>  \r\n\r\n<P>Eksempel 2. </P>  \r\n\r\n<P>Den ældre kan være bange for at sove alene om natten. For at undgå at  \r\n\r\n komme på plejehjem eller få døgnpleje via tilkaldemulighed vil den ældre ved  \r\n\r\n at få udbetalt et kontantbeløb kunne ansætte f.eks. nogle studerende til på  \r\n\r\n skift at sove hos den ældre, så det giver trygge rammer om natten. </P>  \r\n\r\n<P>Eksempel 3. </P>  \r\n\r\n<P>Flere ældre, f.eks. søskende eller nære venner, flytter sammen i fælles  \r\n\r\n bolig (bofællesskaber/ollekoller). </P>  \r\n\r\n<P>Som de gældende regler er i dag, vil der ved tildeling af hjælp efter  \r\n\r\n bistandsloven blive set på husstandens muligheder som helhed. En svag ældre,  \r\n\r\n der flytter sammen med mere friske venner og mere økonomisk velstillede, vil  \r\n\r\n kunne komme i den situation, at tidligere tildelt hjælp fratages ved  \r\n\r\n flytningen. Her vil man gennem forsøgsbestemmelsen fortsat kunne betragte den  \r\n\r\n ældre som &#187;enlig&#171; ved tildeling af hjælp efter bistandsloven. </P>  \r\n\r\n<P>Eksempel 4. </P>  \r\n\r\n<P>Hvis flere ældre i et bofællesskab har behov for støtte, vil det være  \r\n\r\n muligt at udbetale beløb til den enkelte, sådan at beboerne for det samlede  \r\n\r\n beløb kan købe den nødvendige hjælp til bofællesskabet under et. </P>  \r\n\r\n<P>I forbindelse med socialministerens godkendelse forudsættes det, at der  \r\n\r\n bl.a. vil blive stillet krav om følgende: </P>  \r\n\r\n<P>Ansøgningen skal fremsendes gennem kommunalbestyrelsen/amtsrådet og kan  \r\n\r\n kun godkendes, hvis kommunalbestyrelsen/amtsrådet anbefaler forsøget. </P>  \r\n\r\n<P>Forsøget skal være tidsbegrænset. </P>  \r\n\r\n<P>Der kan kun gives tilladelse til konkrete, nærmere afgrænsede forsøg. </P>  \r\n\r\n<P>Forsøgene må ikke medføre statslige merudgifter. </P>  \r\n\r\n<P>Ethvert forsøg vil kunne bringes til ophør, hvis de vilkår, der er stillet  \r\n\r\n for forsøget, ikke overholdes. Forsøget vil tillige ophøre, hvis der sker  \r\n\r\n lovændringer på det område, forsøget vedrører. </P>  \r\n\r\n<P>Dispensationer fra bistandslovens bestemmelser i forbindelse med forsøg  \r\n\r\n skal godkendes af socialministeren, og der kan kun gives tilladelse til at  \r\n\r\n dispensere fra bistandslovens bestemmelser. </P>  \r\n\r\n<P>Der stilles krav om, at kommunen ved forsøgets afslutning i en rapport  \r\n\r\n eller lignende orienterer om forløbet af forsøget. </P>  \r\n\r\n<P>Der udsendes en bekendtgørelse om hvert forsøg, der godkendes. </P>  \r\n\r\n<P>Der kan ikke tillades fravigelse af kommunernes overordnede ansvar for den  \r\n\r\n sociale service i kommunerne. Kommunerne kan heller ikke fritages for ansvar  \r\n\r\n for gennemførelsen af forsøgene (tilsyn m.v.). </P>  \r\n\r\n<P>Der kan ikke tillades forsøg, der foregår i udlandet. </P>  \r\n\r\n<P>Der kan ikke tillades forsøg, hvorefter der til enkeltpersoner skal  \r\n\r\n udbetales beløb svarende til, hvad en institutionsplads koster. </P>  \r\n\r\n<P>Ved godkendelse af forsøg skal der lægges afgørende vægt på hensynet til  \r\n\r\n borgernes sundhed, retssikkerhed og velfærd. </P>  \r\n\r\n<P> <I>Jytte Andersen (S) Pernille Forchhammer (S) Jytte Hilden (S) Jørn  \r\n\r\n Pedersen (S) Jan Petersen (S) Grete Schødts (S) Taanquist (S)</I> nfmd.  \r\n\r\n<I>Hanne Thanning Jacobsen (SF) Bente Juncker (CD) Pia Christmas-Møller (KF)  \r\n\r\n Per Tærsbøl (KF) Grethe Fenger Møller (KF) Eva Kjer Hansen (V) Hanne  \r\n\r\n Severinsen (V) Tom Behnke (FP) Lone Dybkjær (RV) Kofod-Svendsen (KRF)</I>  \r\n\r\n fmd. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/02/1992"
        },
        {
            "displayName": "Accession",
            "displayValue": "199114K00137"
        },
        {
            "displayName": "Entydig dokumentidentifikation",
            "displayValue": "CL002203"
        },
        {
            "displayName": "Dato for førstegangsindlæggelse",
            "displayValue": "25/02/1992"
        },
        {
            "displayName": "Dato for indlæggelse",
            "displayValue": "25/02/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}