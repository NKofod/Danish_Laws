{
    "id": 121199,
    "title": "Klage over, at det ikke anerkendes, at bopælspligten er opfyldt",
    "documentTypeId": "240",
    "isSagsforlobPeriodValid": true,
    "shortName": "KEN nr 10605 af 03/09/2007",
    "documentHtml": "<div class=\"bjelke\">Den fulde tekst</div><p class=\"Titel2\">Klage over, at det ikke anerkendes, at bopælspligten er opfyldt</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div><span class=\"Bold\">Jordbrugskommissionen J havde meddelt K, at det ikke var tilstrækkeligt dokumenteret, at han opfyldte betingelserne om at have fast bopæl på en landbrugsejendom.</span> <span class=\"Bold\">K var tilmeldt folkeregistret på landbrugsejendommen, mens K's hustru og børn var tilmeldt på en anden ejendom.</span> <span class=\"Bold\">Direktoratet fandt, at det var en retlig fejl, at J i sin afgørelse havde anført, at det ikke var tilstrækkelig dokumenteret, at K ikke opfyldte betingelserne for at have fast og varig bopæl, idet der ikke i medfør af landbrugsloven kan stilles krav om, at begge ægtefæller skal bo på samme landbrugsejendom, for at bopælspligten anses for opfyldt.</span> <span class=\"Bold\">Ligeledes fandt direktoratet, at det ikke i sig selv var til hinder for K's opfyldelse af bopælspligten, at hans mor boede på ejendommen.</span></div>\r\n        </p>\r\n      </div>\r\n      <p class=\"Tekst\">Direktoratet for FødevareErhvervs skrivelse af 3. september 2007, j. nr. 3101-050-06-3586.</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 726;\" width=\"726\">\r\n            <tr>\r\n              <td width=\"726\">\r\n                <div class=\"Tekst\">»---</div>\r\n                <div class=\"Tekst\">I brev af 13. januar 2007 har De klaget over, at Jordbrugskommissionen for Sønderjyllands Amt den 18. december 2006 har meddelt Deres klient K, at det ikke ses tilstrækkeligt dokumenteret, at han opfylder betingelserne om at have fast og varig bopæl på en landbrugsejendom. Afgørelsen er truffet i forbindelse med, at K har erhvervet landbrugsejendommen uden beboelse matr.nr. [ ]på 15,74 ha.</div>\r\n              </td>\r\n            </tr>\r\n            <tr>\r\n              <td width=\"726\">\r\n                <div class=\"Tekst\">Direktoratets afgørelse</div>\r\n              </td>\r\n            </tr>\r\n            <tr>\r\n              <td width=\"726\">\r\n                <div class=\"Tekst\">Direktoratet for FødevareErhverv ophæver hermed jordbrugskommissionens afgørelse og hjemviser sagen til fornyet behandling i kommissionen. Det er således en retlig fejl, at kommissionen i sin afgørelse anfører, at det ikke ses tilstrækkeligt dokumenteret, at Deres klient K opfylder betingelserne for at have fast og varig bopæl, idet Deres klients ægtefælle og børn fortsat bor i Grindsted, og hans mor fortsat har bopæl på ejendommen på den pågældende adresse.</div>\r\n              </td>\r\n            </tr>\r\n            <tr>\r\n              <td width=\"726\">\r\n                <div class=\"Tekst\">Det er ikke Deres klient, der udover de oplysninger, der allerede foreligger, skal dokumentere, at han har fast og varig bopæl på ejendommen. Derimod skal jordbrugskommissionen give en tilstrækkelig begrundelse for, hvorfor den ikke finder, at Deres klient opfylder bopælspligten. Henvisningen til, at kun den ene ægtefælle (erhververen) bor på ejendommen, kan indgå som et moment i kommissionens samlede vurdering af, hvorvidt bopælspligten er opfyldt, men der er ikke hjemmel i landbrugsloven til at stille krav om, at andre end erhververen skal have bopæl på ejendommen. Ligeledes er det ikke til hinder for K's opfyldelse af bopælspligten på ejendommen, at hans mor også bor på ejendommen, jf. nedenfor.</div>\r\n              </td>\r\n            </tr>\r\n            <tr>\r\n              <td width=\"726\">\r\n                <div class=\"Tekst\">Det tilføjes, at hjemvisningen af sagen betyder, at kommissionen efterfølgende skal foretage en ny skønsudøvelse på det retlige grundlag, der er fastlagt i klageafgørelsen. Kommissionen kan herefter enten fastholde afgørelsen med en uddybende begrundelse eller ændre afgørelsen.</div>\r\n              </td>\r\n            </tr>\r\n            <tr>\r\n              <td width=\"726\">\r\n                <div class=\"Tekst\">Direktoratets afgørelse kan efter § 16, stk. 3, i bekendtgørelse nr. 1155 af 24. november 2006 om jordbrugskommissioner mv. ikke påklages til anden administrativ myndighed.</div>\r\n              </td>\r\n            </tr>\r\n            <tr>\r\n              <td width=\"726\">\r\n                <div class=\"Tekst\">Redegørelse for sagen</div>\r\n              </td>\r\n            </tr>\r\n            <tr>\r\n              <td width=\"726\">\r\n                <div class=\"Tekst\">Det fremgår af sagen, at K inden erhvervelsen af landbrugsejendommen matr.nr. »X«[ ] er ejer eller medejer af følgende landbrugsejendomme:</div>\r\n                <div class=\"Tekst\">-100% af landbrugsejendommen med beboelse matr.nr. ”1” [] på 5,82 ha</div>\r\n                <div class=\"Tekst\">-100% af landbrugsejendommen uden beboelse matr.nr. ”2” [] på 9,64 ha uden beboelse og </div>\r\n                <div class=\"Tekst\">- 98% af landbrugsejendommen matr.nr. ”3” [] på 26,03 ha.</div>\r\n                <div class=\"Tekst\">For så vidt angår ejendommen matr.nr. ”1” har K ved tinglyst skøde den 25. april 2006 overtaget ½ anpart fra sin moder og er nu eneejer af ejendommen.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Med erhvervelsen af landbrugsejendommen matr.nr. »X« [ ] på 15,72 vil K blive ejer eller medejer af i alt 57,21 ha.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">I brev af 21. august 2006 har jordbrugskommissionen oplyst, at der ifølge BBR er to beboelsesbygninger på landbrugsejendommen matr.nr. »1« [ ].</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Det er oplyst, at K er uddannet skovtekniker og at han driver sine landbrugsejendomme med skov/juletræer.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">De har i mail af 18. september 2006 og brev af 4. oktober 2006 for K anmodet Jordbrugskommissionen for Sønderjyllands Amt om endelig tilladelse til erhvervelse af landbrugsejendommen matr.nr. »X« [ ] på 15,74 ha uden beboelse.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">De oplyser, at K efter samråd med sin familie har valgt at flytte ind på sin landbrugsejendom matr.nr. »1« [ ]den 18. september 2006. De vedlægger dokumentation i form af bopælsattest fra folkeregistret.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Jordbrugskommissionen har den 2. november 2006 via kontakt til folkeregistret fået oplyst, at K's mor fortsat har bopæl på ejendommen, og at hans ægtefælle og 3 børn fortsat er registreret med bopæl på [ ]</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Den 3. november 2006 har jordbrugskommissionens sekretariat anmodet om mere specifikke oplysninger om, hvordan landbrugslovens regler med krav om fast bopæl forventes opfyldt.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Sekretariatet henviser til § 19 i cirkulære nr. 36 om lov om landbrugsejendomme, hvoraf det fremgår, hvad der skal lægges vægt på ved vurdering af om bopælskravet opfyldes.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">I brev af 22. november 2006 svarer De på sekretariatets henvendelse og oplyser, at De finder det upassende, at der anmodes om yderligere redegørelse for, hvorledes K opfylder landbrugslovens bopælskrav.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">De oplyser,</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">- at K allerede har fremsendt dokumentation for, at han er flyttet ind på sin landbrugsejendom, og siden 18. september 2006 har haft fast og varig bopæl på ejendommen [ ],</div>\r\n                <div class=\"Tekst\">- at De ikke mener, at der er noget til hinder for, at ægtefæller bor hver for sig til trods for, at de er gift og har fælles børn,</div>\r\n                <div class=\"Tekst\">- at det allerede tidligere er oplyst, at det er familiens intention at flytte sammen på ejendommen, men at dette ikke er muligt, eftersom børnene er henholdsvis skole- og institutionssøgende i Grindsted, og at K's ægtefælle ligeledes har arbejde i Grindsted,</div>\r\n                <div class=\"Tekst\">- at K's mor søger efter en passende lejlighed,</div>\r\n                <div class=\"Tekst\">- at K nu har fælles daglig husholdning med sin mor, og</div>\r\n                <div class=\"Tekst\">- at enkelte dele af K's bohave, herunder senge, spisebord og en sofa, fortsat er på den tidligere adresse i Grindsted af hensyn til hans ægtefælle og børn</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">De anfører endvidere, at K finder, at jordbrugskommissionen indirekte beskylder ham for at have afgivet urigtige oplysninger og beder i den forbindelse jordbrugskommissionen om at oplyse, om kommissionen ønsker fremsendt en separationserklæring vedrørende K og hans ægtefælle.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Jordbrugskommissionen har den 18. december 2006 meddelt, at det ikke ses tilstrækkeligt dokumenteret, at Deres klient K opfylder betingelserne om at have fast og varig bopæl på sin landbrugsejendom i henhold til landbrugslovens § 8, stk. 3, jf. lovens §§ 12-16, landbrugslovsbekendtgørelsen § 2 og landbrugslovscirkulæret § 19.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Det forhold, at K er tilmeldt folkeregistret på sin landbrugsejendom, finder kommissionen ikke alene kan dokumentere, at han opfylder bopælspligten og reelt bor på ejendommen, idet hans ægtefælle og børn fortsat bor i Grindsted og hans mor fortsat har bopæl på landbrugsejendommen.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">I brev af 13. januar 2007 har De klaget over afgørelsen.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Jordbrugskommissionen for Region Syddanmark Vest har den 12. juli 2007 fremsendt klagen hertil og oplyst, at kommissionen ikke har yderligere bemærkninger.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Redegørelse for direktoratets afgørelse</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">I henhold til § 8, stk. 1, i lov om landbrugsejendomme, jf. lovbekendtgørelse nr. 60 af 19. januar 2007, som ændret ved lov nr. 509 af 6. juni 2007, skal pligten til fast bopæl ved erhvervelse af en landbrugsejendom opfyldes af erhververen i 8 år.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Ved pligten til at tage fast bopæl på en landbrugsejendom forstås, at ejendommen skal benyttes som helårsbolig. Den, der tager fast bopæl på ejendommen, skal overnatte på ejendommen, medmindre der foreligger særlige, forbigående omstændigheder. Den pågældende skal samtidig være tilmeldt folkeregisteret som boende på ejendommen, således at denne tjener som hovedbopæl i skattemæssig forstand, jf. § 3, stk. 1 i bekendtgørelse nr. 698 af 21. juni 2007 om reglerne i lov om landbrugsejendomme.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Ved vurderingen af, om bopælskravet i lovens § 8 er opfyldt, skal der i henhold til § 19, stk. 1, i cirkulære nr. 36 af 3. juni 2005 om lov om landbrugsejendomme bl.a. lægges vægt på,</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">- om ejeren reelt benytter ejendommen som sin faste bopæl,</div>\r\n                <div class=\"Tekst\">- om ejeren er tilmeldt folkeregistret som boende på ejendommen,</div>\r\n                <div class=\"Tekst\">- om ejeren har rådighed over en bolig, der kan anvendes til helårsbolig for en familie med sædvanlig husførelse,</div>\r\n                <div class=\"Tekst\">- om familien bor på ejendommen,</div>\r\n                <div class=\"Tekst\">- om den pågældende har alt bohave på ejendommen, og</div>\r\n                <div class=\"Tekst\">- om der føres normal husholdning.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Vurderingen af om bopælspligten anses for opfyldt, beror inden for de givne rammer på et skøn, der udøves af jordbrugskommissionen. Efter reglerne i § 16, stk. 1, i bekendtgørelse nr. 1155 af 24. november 2006 om jordbrugskommissioner mv. kan direktoratet kun tage stilling til klager over retlige spørgsmål. Jordbrugskommissionens afgørelse af skønsmæssige spørgsmål kan der derimod ikke klages over.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">De har som anført i foranstående redegørelse for sagen nærmere redegjort for, hvorledes Deres klient K efter Deres opfattelse opfylder landbrugslovens bopælskrav.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Direktoratet for FødevareErhverv finder ikke, at jordbrugskommissionen kan stille krav om, at De eller Deres klient yderligere skal dokumentere, at bopælspligten er opfyldt.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Hvis der er tvivl herom, skal jordbrugskommissionen foretage en konkret vurdering af de foreliggende omstændigheder. Her kan spørgsmålet, om en eventuel familie bor på ejendommen, indgå som et moment i den samlede vurdering. Der kan derimod ikke i medfør af landbrugsloven stilles krav, om at begge ægtefæller skal bo på samme landbrugsejendom, for at bopælspligten anses for opfyldt. Ligeledes finder direktoratet, at det ikke i sig selv er til hinder for K's opfyldelse af bopælspligten, at hans mor bor på ejendommen.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Såfremt jordbrugskommissionen ikke finder, at Deres klient opfylder bopælspligten, påhviler det jordbrugskommissionen at give en tilstrækkelig begrundelse for, hvorfor kommissionen finder, at Deres klient ikke opfylder bopælspligten.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Direktoratet finder som nævnt, at det er en retlig fejl, at kommissionen i sin afgørelse anfører, at det ikke ses tilstrækkeligt dokumenteret, at Deres klient K opfylder betingelserne for at have fast og varig bopæl, idet Deres klients ægtefælle og børn forsat bor i Grindsted, og hans mor fortsat har bopæl på ejendommen.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Direktoratet har derfor ophævet jordbrugskommissionens afgørelse og hjemvist sagen til fornyet behandling.</div>\r\n              </td>\r\n            </tr>\r\n            <tr>\r\n              <td style=\"padding-left: 0.529cm; padding-right: 0.794cm; padding-top: 0.556cm; padding-bottom: 0.053cm\" width=\"726\">\r\n                <div class=\"Tekst\">Det tilføjes, at hjemvisningen af sagen betyder, at kommissionen efterfølgende skal foretage en ny skønsudøvelse på det retlige grundlag, der er fastlagt i klageafgørelsen. Kommissionen kan herefter enten fastholde afgørelsen med en uddybende begrundelse eller ændre afgørelsen.</div>\r\n              </td>\r\n            </tr>\r\n          </table>\r\n        </div>\r\n      </p>\r\n      <p class=\"Tekst\">Med venlig hilsen</p>\r\n      <p class=\"Tekst\">---«</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/2008"
        },
        {
            "displayName": "Accession",
            "displayValue": "W20071060525"
        },
        {
            "displayName": "Entydig dokumentidentifikation",
            "displayValue": "AH003028"
        },
        {
            "displayName": "Dato for indlæggelse",
            "displayValue": "15/11/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10605"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "03/09/2007"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />FødevareErhverv, j.nr. 3101-050-06-3586"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}