{
    "id": 108508,
    "title": "1997 BTL 30   BETÆNKNING OVER FORSLAG TIL LOV OM INDFØDSRETS MEDDELELSE    NR L 30 1997-98. 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/2 BTL 30",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 30 </P>  \r\n\r\n<P></P>  \r\n\r\n<P>Betænkning over Forslag til lov om indfødsrets meddelelse <BR>  \r\n\r\n Nr L 30 1997-98. 2. samling </P>  \r\n\r\n<P></P>  \r\n\r\n<P>Afgivet af Indfødsretsudvalget </P>  \r\n\r\n<P></P>  \r\n\r\n<P>Afgivet: 19980430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til justitsministeren, som denne har besvaret skriftligt. </P>  \r\n\r\n<P>Der er af justitsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Kristeligt Folkepartis  \r\n\r\n medlemmer af udvalget) lovforslaget til <I>vedtagelse</I>  med de af  \r\n\r\n justitsministeren stillede ændringsforslag. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med de af  \r\n\r\n justitsministeren stillede ændringsforslag. </P>  \r\n\r\n<P>Dette mindretal vil endvidere stille ændringsforslag til 2. behandling  \r\n\r\n uden for betænkningen. </P>  \r\n\r\n<P>Et <I>andet mindretal</I> (Fremskridtspartiets og Dansk Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Æ n d r i n g s f o r s l a g </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (DF), tiltrådt af et <I>mindretal</I> (FP): </P>  \r\n\r\n<P> <B>1)</B>  <I>Nr. 1, 13, 15, 22, 25, 26, 32, 36, 37, 39, 41, 45, 46, 49,  \r\n\r\n 55, 59, 60, 61, 63, 67, 72, 92, 96, 99, 101, 102, 104, 108, 113, 117, 129,  \r\n\r\n 133, 139, 146, 147, 148, 153, 165, 173, 185, 188, 192, 194, 195, 199, 200,  \r\n\r\n 207, 208, 212, 213, 216, 223, 224, 225, 232, 233, 243, 248, 249, 251, 252,  \r\n\r\n 254, 262, 263, 275, 276, 277, 281, 285, 294, 296, 297, 303, 311, 313, 321,  \r\n\r\n 325, 329, 333, 336, 345, 346, 347, 350, 357, 358, 363, 386, 391, 392, 405,  \r\n\r\n 407, 413, 416, 417, 423, 427, 435, 442, 452, 456, 460, 475, 500, 501, 503,  \r\n\r\n 506, 525, 526, 541, 556, 557, 558, 562, 571, 590, 592, 593, 598, 636, 642,  \r\n\r\n 648, 667, 668, 674, 676, 681</I> og <I>682</I> udgår. </P>  \r\n\r\n<P> <B>2)</B>  <I>Nr. 12, 54, 125, 193, 301, 326, 375, 583</I> og <I>588</I>  \r\n\r\n udgår. </P>  \r\n\r\n<P> <B>3)</B>  <I>Nr. 14, 17, 20, 21, 31, 38, 42, 74, 80, 114, 152, 180, 182,  \r\n\r\n 203, 206, 218, 226, 227, 234, 250, 253, 257, 260, 272, 283, 292, 343, 348,  \r\n\r\n 354, 356, 367, 380, 384, 388, 399, 411, 414, 415, 419, 432, 433, 450, 468,  \r\n\r\n 478, 486, 492, 502, 505, 513, 537, 555, 561, 563, 578, 625, 626, 638, 649</I>  \r\n\r\n og <I>678</I> udgår. </P>  \r\n\r\n<P> <B></B> <I>4) Nr. 19, 47, 64, 85, 88, 111, 115, 142, 149, 159, 163, 178,  \r\n\r\n 196, 201, 228, 236, 266, 274, 317, 324, 360, 362, 372, 381, 402, 409, 447,  \r\n\r\n 465, 507, 508, 514, 533, 535, 540, 552, 587, 603, 608, 634, 637</I> og  \r\n\r\n<I>641</I> udgår. </P>  \r\n\r\n<P>Af <I>justitsministeren,</I> tiltrådt af <I>udvalget:</I>  </P>  \r\n\r\n<P> <B>5)</B>  <I>Nr. 56</I> udgår. </P>  \r\n\r\n<P> <B>6)</B>  <I>Nr. 109</I> udgår. </P>  \r\n\r\n<P> <B>7)</B>  <I>Nr. 318</I> affattes således: </P>  \r\n\r\n<P>&#187;318) <I>Hussein Awwad Joumaa,</I> Sønderborg, født i Palæstina, nu  \r\n\r\n Israel, dog uden virkning for ansøgerens barn født 1981.&#171; </P>  \r\n\r\n<P> <B>8)</B>  <I>Nr. 596</I> udgår. </P>  \r\n\r\n<P>Til § 2 </P>  \r\n\r\n<P>Af et <I>mindretal</I> (DF), tiltrådt af et <I>mindretal</I> ( <I>FP):</I>  \r\n\r\n</P>  \r\n\r\n<P> <B></B> <I>9) Nr. 690, 696, 706, 718, 727, 730, 736, 739, 741, 756, 766,  \r\n\r\n 773, 785, 788, 794, 797, 798, 817, 829, 832, 842, 856, 858, 878, 880, 883,  \r\n\r\n 890, 891, 944, 948, 955</I> og <I>958</I> udgår. </P>  \r\n\r\n<P> <B>10)</B>  <I>Nr. 695, 701, 709, 711, 717, 726, 752, 764, 772, 789, 793,  \r\n\r\n 796, 819, 824, 825, 847, 872, 889, 892, 935</I> og <I>947</I> udgår. </P>  \r\n\r\n<P> <B>11)</B>  <I>Nr. 704, 761</I> og <I>808</I> udgår. </P>  \r\n\r\n<P> <B>12)</B>  <I>Nr. 720, 745, 762, 775, 776, 780, 801, 803, 815, 844, 873,  \r\n\r\n 916, 926, 932, 934, 938, 945, 949</I> og <I>957</I> udgår. </P>  \r\n\r\n<P>Af <I>justitsministeren,</I> tiltrådt af <I>udvalget:</I>  </P>  \r\n\r\n<P> <B>13)</B>  <I>Nr. 729</I> udgår. </P>  \r\n\r\n<P> <B>14)</B>  <I>Nr. 897</I> udgår. </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 og 10 </P>  \r\n\r\n<P>Ændringsforslagene har til formål at udelukke personer, der de seneste 6  \r\n\r\n år har modtaget bistandshjælp i en samlet periode på 4 måneder og derover.  \r\n\r\n Det er Dansk Folkepartis opfattelse, at lovgivningens ord om, at en udlænding  \r\n\r\n skal vise, at han/hun kan &#187;sørge for sig og sine&#171;, må betyde, at  \r\n\r\n man ikke har modtaget bistandshjælp i perioder på mere end 4 måneder inden  \r\n\r\n for de seneste 6 år. Der er tale om, at 149 personer ikke lever op til dette  \r\n\r\n krav, men tallet kan være større, eftersom de 149 personer alene fremkommer  \r\n\r\n ved, at politiet i de konkrete 149 sager har sikret sig denne oplysning til  \r\n\r\n politirapporterne. Mange flere kan derfor have levet af bistandshjælp. </P>  \r\n\r\n<P>Til nr. 2 og 11 </P>  \r\n\r\n<P>Ændringsforslagene har til formål at udelukke personer, der inden for de  \r\n\r\n seneste 6 år har haft restancer til det offentlige vedrørende skatter og  \r\n\r\n afgifter eller offentlig hjælp. Det er Dansk Folkepartis opfattelse, at  \r\n\r\n lovgivningens ord om, at en udlænding skal vise, at han/hun kan &#187;sørge  \r\n\r\n for sig og sine&#171;, må betyde, at man ikke har gæld til det offentlige.  \r\n\r\n</P>  \r\n\r\n<P>I det hele taget bør reglerne på dette område præciseres i forhold til den  \r\n\r\n hidtidige regel, der lægger vægt på det ganske uklare kriterium, om restancen  \r\n\r\n skyldes forhold, &#187;der ikke kan lægges ansøgeren til last&#171;. </P>  \r\n\r\n<P>Ændringsforslagene skal ses som et forsigtigt, første skridt i retning af  \r\n\r\n indførelse af ordninger på dette område, der kan nedbringe antallet af  \r\n\r\n tildelte statsborgerskaber. </P>  \r\n\r\n<P>For den danske befolkning er det overordentlig uheldigt, hvis man fra  \r\n\r\n regeringens og folketingsflertallets side bagatelliserer betydningen af at  \r\n\r\n opnå dansk statsborgerskab ved at sætte kravene til ansøgerne meget lavt.  \r\n\r\n</P>  \r\n\r\n<P>Dansk statsborgerskab må ikke blive et samlebåndsprodukt, der uddeles til  \r\n\r\n tusinder af ansøgere. Dansk statsborgerskab er en værdifuld gave, der kun bør  \r\n\r\n tildeles til en snæver kreds af mennesker, der, hævet over al tvivl,  \r\n\r\n bestræber sig for at leve i harmoni med og til gavn for det danske samfund.  \r\n\r\n Ethvert samfund må værne og beskytte sig selv. Eet af midlerne hertil er at  \r\n\r\n udvise den største forsigtighed med tildeling af statsborgerskab til  \r\n\r\n fremmede. Det er et almindeligt anerkendt princip overalt i verden. Men i  \r\n\r\n Danmark er udviklingen ved at løbe helt af sporet. </P>  \r\n\r\n<P>De seneste år har været kendetegnet af en stærkt accelererende indvandring  \r\n\r\n og væsentlig stigning i antallet af tildelte statsborgerskaber uden hensyn  \r\n\r\n til, at dette er klart stridende mod den danske befolknings ønsker og uden  \r\n\r\n nævneværdige, sammenhængende overvejelser om de økonomiske, sociale og  \r\n\r\n kulturelle konsekvenser i samfundet. </P>  \r\n\r\n<P>Der er imidlertid ingen tvivl om, at der er et stort og voksende  \r\n\r\n befolkningskrav om, at udlændingelovgivningen underkastes nogle væsentlige  \r\n\r\n stramninger. Det er ikke i det lange løb acceptabelt, at regeringen og det  \r\n\r\n politiske etablissement er i opposition til et befolkningsflertal.  \r\n\r\n Vedtagelsen af disse ændringsforslag vil sammen med andre vigtige  \r\n\r\n ændringsforslag betyde en tiltrængt styrkelse af betingelserne for opnåelse  \r\n\r\n af dansk statsborgerskab. </P>  \r\n\r\n<P>Der er tale om, at 12 personer ikke lever op til dette krav. </P>  \r\n\r\n<P>Til nr. 3 og 12 </P>  \r\n\r\n<P>Ændringsforslagene går ud på, at personer, som under deres ophold her i  \r\n\r\n landet har overtrådt straffeloven eller særlovgivningen, efter Dansk  \r\n\r\n Folkepartis opfattelse ikke skal præmieres med tildeling af dansk indfødsret.  \r\n\r\n De 78 personer, som ikke har en ren straffeattest, eller som har overtrådt  \r\n\r\n særlovgivningen, er blevet optaget på dette lovforslag, fordi de har ventet  \r\n\r\n en årrække efter udståelse af straffen. Efter Dansk Folkepartis opfattelse  \r\n\r\n skal lovovertrædelse medføre evig fortabelse af muligheden for at få dansk  \r\n\r\n indfødsret. Forslagsstillerne mener, at efter udstået straf skal vedkommende  \r\n\r\n udvises af landet. Dette synspunkt skal væsentligst ses som et led i en  \r\n\r\n præventiv indsats mod den stigende kriminalitet i samfundet. </P>  \r\n\r\n<P>For personer, der kommer som gæster i det danske samfund, er der absolut  \r\n\r\n ingen undskyldninger for at overtræde landets love, især straffeloven. Nok  \r\n\r\n overtræder danskere straffeloven, men gæster i landet skal ikke belønnes med  \r\n\r\n indfødsret, når de ikke vil respektere landets love. Hvis Folketinget sender  \r\n\r\n et signal til alle udlændinge verden over om, at såfremt man ønsker  \r\n\r\n indfødsret i Danmark, må man holde sig på måtten og overholde landets love,  \r\n\r\n her ikke mindst straffeloven, vil det virke præventivt. </P>  \r\n\r\n<P>Til nr. 4 og 9 </P>  \r\n\r\n<P>Ændringsforslagene har til formål at udelukke personer, som i de seneste 6  \r\n\r\n år har modtaget arbejdsløshedsdagpenge i en samlet periode på 4 måneder og  \r\n\r\n derover. Det er Dansk Folkepartis opfattelse, at lovgivningens ord om, at en  \r\n\r\n udlænding skal vise, at han/hun kan &#187;sørge for sig og sine&#171;, må  \r\n\r\n betyde, at man ikke har modtaget arbejdsløshedsdagpenge i perioder på mere  \r\n\r\n end 4 måneder inden for de seneste 6 år. Selv om disse udlændinge også har  \r\n\r\n betalt kontingent til a-kasser, er det jo en kendsgerning, at 90 pct. af  \r\n\r\n dagpengemidlerne kommer fra skattemidler. Der er tale om, at 73 personer ikke  \r\n\r\n lever op til dette krav, hvorfor de skal udgå af lovforslaget. </P>  \r\n\r\n<P>Imidlertid kan der sagtens være langt flere personer, som ikke lever op  \r\n\r\n til dette krav, eftersom de 73 personer alene fremkommer ved, at politiet i  \r\n\r\n de konkrete 73 sager har sikret sig denne oplysning til politirapporterne.  \r\n\r\n</P>  \r\n\r\n<P>Mange flere kan derfor have levet af arbejdsløshedsunderstøttelse. </P>  \r\n\r\n<P>Til nr. 5, 6, 8, 13 og 14 </P>  \r\n\r\n<P>Ansøgerne foreslås udtaget af lovforslaget, da de pågældende ikke på  \r\n\r\n nuværende tidspunkt opfylder de generelle krav, som Folketinget har fastsat  \r\n\r\n for naturalisation. </P>  \r\n\r\n<P>Til nr. 7 </P>  \r\n\r\n<P>Den omhandlede biperson foreslås udtaget af lovforslaget, da den  \r\n\r\n pågældende ikke på nuværende tidspunkt opfylder de generelle krav, som  \r\n\r\n Folketinget har fastsat for naturalisation. </P>  \r\n\r\n<P> <I>Dorte Bennedsen (S)</I> fmd <I>. Lars Kramer Mikkelsen (S) Jens Peter  \r\n\r\n Vernersen (S) Hugo Sørensen (S) Margot Torp (S) Lotte Bundsgaard (S) Pernille  \r\n\r\n Frahm (SF) Henrik Svane (RV) Søren Søndergaard (EL) Svend Aage Jensby (V)  \r\n\r\n Gyda Kongsted (V) Preben Rudiengaard (V) Jens Heimburger (KF)</I> nfmd <I>.  \r\n\r\n Frank Dahlgaard (KF) Inge Refshauge (DF) Tom Behnke (FP) Ole M. Nielsen  \r\n\r\n (KRF)</I>  </P>  \r\n\r\n<P>Centrum-Demokraterne havde ikke medlemmer i udvalget. </P>  \r\n\r\n<P>Ændringsforslag </P>  \r\n\r\n<P>Af <I>Svend Aage Jensby</I> (V) og <I>Jens Heimburger</I> (KF): </P>  \r\n\r\n<P>Til § 1 </P>  \r\n\r\n<P> <B>15)</B>  <I>Nr. 82, 183, 242, 335</I> og <I>487</I> udgår. </P>  \r\n\r\n<P>Til § 2 </P>  \r\n\r\n<P> <B>16)</B>  <I>Nr. 893</I> og <I>906</I> udgår. </P>  \r\n\r\n<P>B e m æ r k n i n g e r </P>  \r\n\r\n<P>Til nr. 15 og 16 </P>  \r\n\r\n<P>Et flertal i Indfødsretsudvalget besluttede den 30. marts 1995, at  \r\n\r\n Justitsministeriet i forbindelse med behandlingen af ansøgninger om  \r\n\r\n indfødsret, foreløbig til den 1. januar 1997, skulle lægge til grund, at  \r\n\r\n sanktioner for kriminalitet er til hinder for opnåelse af dansk  \r\n\r\n statsborgerskab efter nærmere fastsatte retningslinjer, hvorefter ansøgere,  \r\n\r\n der er straffet, først efter udløbet af en vis karenstid vil kunne  \r\n\r\n naturaliseres, jf. bilag til cirkulære nr. 132 af 3. oktober 1997. </P>  \r\n\r\n<P>Venstre og Det Konservative Folkeparti har ved flere lejligheder, herunder  \r\n\r\n med fremsættelse af beslutningsforslag nr. B 64 af 13. november 1997,  \r\n\r\n tilkendegivet, at disse partier finder, at betingelserne for at opnå dansk  \r\n\r\n indfødsret bør skærpes, bl.a. således at visse former for kriminalitet skal  \r\n\r\n være til hinder for opnåelse af indfødsret, at der i øvrigt skal ske en  \r\n\r\n forlængelse af den foran nævnte karenstid, og at praksis vedrørende  \r\n\r\n tilbagebetaling af ansøgeres eventuelle gæld til det offentlige ligeledes  \r\n\r\n skærpes. Indtil videre har der imidlertid ikke kunnet samles flertal for en  \r\n\r\n sådan skærpelse af de vejledende retningslinjer, hvilket Venstre og Det  \r\n\r\n Konservative Folkeparti beklager. </P>  \r\n\r\n<P>De personer, der er omfattet af de fremsatte ændringsforslag, er alle  \r\n\r\n straffet for en så vedholdende og/eller grov kriminalitet, at de efter  \r\n\r\n Venstres og Det Konservative Folkepartis opfattelse ikke bør meddeles  \r\n\r\n indfødsret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/05/1998"
        },
        {
            "displayName": "Accession",
            "displayValue": "199724K00030"
        },
        {
            "displayName": "Entydig dokumentidentifikation",
            "displayValue": "CL008528"
        },
        {
            "displayName": "Dato for førstegangsindlæggelse",
            "displayValue": "14/05/1998"
        },
        {
            "displayName": "Dato for indlæggelse",
            "displayValue": "14/05/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "30"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}