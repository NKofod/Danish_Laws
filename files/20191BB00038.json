{
    "id": 211212,
    "title": "Forslag til folketingsbeslutning om at pålægge regeringen at kræve et velfærdsforbehold i EU",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 38",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 15. november 2019 af Morten Messerschmidt (DF), Lise Bech (DF), René Christensen (DF), Kristian Thulesen Dahl (DF), Søren Espersen (DF), Hans Kristian Skibby (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at pålægge regeringen at kræve et velfærdsforbehold i EU</p>\r\n<p class=\"Tekst1Sp\">Folketinget pålægger regeringen på Danmarks vegne at kræve et velfærdsforbehold i EU, således at Danmark fortsat kan opretholde de optjeningsprincipper for sociale ydelser, som Folketinget uafhængigt af EU måtte finde rimeligt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en genfremsættelse af beslutningsforslag nr. B 121, folketingsåret 2018-19, 1. samling, med nogle justeringer i bemærkninger til forslaget. Der henvises til www.folketingstidende.dk, Folketingstidende 2018-19, 1. samling, tillæg A, B 121 som fremsat, og tillæg B, betænkning over B 121.</p>\r\n<p class=\"NormalInd\">Forslagsstillerne finder det urimeligt, at EU kan afgøre, hvornår eksempelvis børnepenge, su, dagpenge og kontanthjælp skal udbetales til andre EU-landes borgere, der måtte opholde sig i Danmark. Danske vælgere er på intet tidspunkt blevet forelagt det forhold ved folkeafstemning, at EU-traktaterne ville føre til den form for integration af socialpolitikken. Folketinget har eksempelvis på su-området forsøgt at inddæmme udbetalingerne – men uden held. I 2013 blev det med et bredt flertal vedtaget, at Danmark »kun« skal udbetale SU til udenlandske studerende for højst 437 millioner kroner om året. Blot 5 år senere blev dette loft overskredet, idet uddannelses- og forskningsministeren i oktober 2018 kunne oplyse, at su-udgifterne nu var oppe på 483 millioner kroner.</p>\r\n<p class=\"NormalInd\">Situationen forværres altså år for år – helt uden at Folketinget har mulighed for at træffe afgørelse. Især EU-Domstolen har med et utal af domme virket for denne integration af stadig flere velfærdsydelser under EU-retten, hvilket ikke bare udgør et økonomisk problem for de danske skatteydere, men også undergraver dansk suverænitet.</p>\r\n<p class=\"NormalInd\">Forslagsstillerne ønsker derfor, at den danske regering forpligter sig til at arbejde for et nyt forbehold – nemlig et velfærdsforbehold. Dette kan med fordel modelleres over det sommerhusforbehold, som Danmark siden 1973 har nydt godt af. Dette lyder i Lissabontraktatens protokol således: »Uanset bestemmelserne i traktaten kan Danmark opretholde den gældende lovgivning om erhvervelse af ejendomme, der ikke er helårsboliger«.</p>\r\n<p class=\"NormalInd\">Forslagsstillerne ønsker sig en tilsvarende formulering i et nyt forbehold: »Uanset bestemmelserne i traktaten kan Danmark opretholde sin egen lovgivning om, hvem der kan modtage sociale ydelser fra den danske stat«.</p>\r\n<p class=\"NormalInd\">Et sådant forbehold vil sikre, at alle beslutninger om udbetalinger af su, dagpenge, børnepenge eller andre ydelser til EU-borgere, der befinder sig i Danmark, altid har et flertal i Folketinget bag sig. Naturligvis kan et flertal i Folketinget tilslutte sig den eksisterende retsstilling under EU. Det kræver blot, at der netop er et flertal. I dag udbetales der reelt midler på basis af regler, som med stor sandsynlighed ikke har et flertal bag sig. Således har skiftende statsministre udtalt sig kritisk om den EU-regulerede adgang for EU-borgere til danske socialydelser:</p>\r\n<p class=\"NormalInd\">Lars Løkke Rasmussen, februar 2014: »Vi kan ikke have et system, hvor man, bare fordi man planter sine træsko i en jordbærmark en dag, så kan sende store børnechecks hjem til lande, hvor leveomkostningsniveauet er meget, meget lavere, og hvor antallet af børn måske også er højere« (»Løkke sender bredside mod Thorning i strid om børnepenge«, B. T., den 25. februar 2014).</p>\r\n<p class=\"NormalInd\">Helle Thorning Schmidt, marts 2014: »Vi vil drøfte, om der er behov for at ændre i forordningen [883/2004 af 29. april 2004 om koordinering af de sociale sikringsordninger], og jeg vil tage spørgsmålet op med kommissionsformanden« (»Thorning går til kamp mod EU-regler«, Berlingske, den 11. marts 2014).</p>\r\n<p class=\"NormalInd\">Mette Frederiksen, juni 2018 (statsminister per 27. juni 2019): »De danske velfærdsydelser er som udgangspunkt for os, der bor og lever i Danmark« (»S til regeringen: Stem nej til EU-forslag om dagpenge«, Jyllands-Posten, den 13. juni 2018).</p>\r\n<p class=\"NormalInd\">Trods skiftende statsministre er problemet imidlertid langtfra løst. Faktisk bliver det kun løbende værre, i takt med at EU-Domstolen afsiger stadig mere vidtgående domme. Der er derfor hastende behov for, at Danmark sætter sin fod ned. Det kan ske ved, at statsministeren på næste møde i Det Europæiske Råd stiller krav om et dansk velfærdsforbehold.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at pålægge regeringen at kræve et velfærdsforbehold i EU</p>\r\n<p class=\"ForslagsNummer\">(Beslutningsforslag nr. B 38)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 38",
            "stateLabel": "Forkastet",
            "references": [
                {
                    "shortName": "2019/1 BSF 38",
                    "title": "Forslag til folketingsbeslutning om at pålægge regeringen at kræve et velfærdsforbehold i EU",
                    "presentationName": "Beslutningsforslag som fremsat",
                    "documentTypeId": 480,
                    "documentId": 211212,
                    "eliUri": "/eli/ft/20191BB00038",
                    "externalLink": ""
                },
                {
                    "shortName": "2019/1 BTB 38",
                    "title": "Betænkning over Forslag til folketingsbeslutning om at pålægge regeringen at kræve et velfærdsforbehold i EU.",
                    "presentationName": "Betænkning over beslutningsforslag",
                    "documentTypeId": 500,
                    "documentId": 212903,
                    "eliUri": "/eli/ft/20191DB00475",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b38/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/11/2019"
        },
        {
            "displayName": "Accession",
            "displayValue": "20191BB00038"
        },
        {
            "displayName": "Entydig dokumentidentifikation",
            "displayValue": "AX023809"
        },
        {
            "displayName": "Dato for førstegangsindlæggelse",
            "displayValue": "16/11/2019"
        },
        {
            "displayName": "Dato for indlæggelse",
            "displayValue": "16/11/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}