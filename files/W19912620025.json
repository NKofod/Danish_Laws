{
    "id": 32370,
    "title": "Tv-reklame for ulovlig præmiekonkurrence - udfald beror helt eller delvis på tilfældet - tilgift ",
    "documentTypeId": "240",
    "isSagsforlobPeriodValid": false,
    "shortName": "KEN nr 26200 af 25/06/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En radio-reklame for en herreforretning, hvori der indgik omtale af en  \r\n\r\n præmiekonkurrence afholdt af denne, blev ikke anset at indeholde reklame for  \r\n\r\n en ulovlig præmiekonkurrence (jf. markedsføringsloven § 8, stk. 1), idet den  \r\n\r\n omtalte konkurrences udfald ikke beroede helt eller delvis på tilfældet.  \r\n\r\n Præmiekonkurrencen indebar udlodning af tre præmier: een for den fornemste,  \r\n\r\n een for den sjoveste og een for den mest anderledes beskrevne  \r\n\r\n feriekuffert/rejse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tv-reklame for ulovlig præmiekonkurrence -  \r\n\r\n udfald beror helt eller delvis på tilfældet - tilgift </H1>  \r\n\r\n<P></P>  \r\n\r\n<BR>  \r\n\r\n<P>Radio- og TV-Reklamenævnet har med brev af 26. april 1991 modtaget en  \r\n\r\n klage over et reklameindslag for herreforretningen TipTop, udsendt af Radio  \r\n\r\n Helsingør. </P>  \r\n\r\n<P>Klageren anfører heri, at reklameindslaget udgør en overtrædelse af  \r\n\r\n markedsføringsloven § 6, stk. 1, vedrørende ulovlig tilgift, idet der i  \r\n\r\n indslaget reklameres med, at man kan komme ned i TipTop og blive klædt smart  \r\n\r\n på og samtidig vinde en rejse til 6000,kr. </P>  \r\n\r\n<P>Klageren anmoder desuden, med henvisning til de hyppige klagesager  \r\n\r\n vedrørende indholdet af reklameindslag udsendt af Radio Helsingør, Radio- og  \r\n\r\n TV-Reklamenævnet om at indstille til rette myndighed, at Radio Helsingørs  \r\n\r\n sendetilladelse inddrages. </P>  \r\n\r\n<P>Med skrivelse af 13. maj 1991 og supplerende skrivelse af 31. maj 1991 er  \r\n\r\n tilladelseshaveren for Radio Helsingør blevet anmodet om en udtalelse  \r\n\r\n vedrørende klagen. </P>  \r\n\r\n<P>Radio Helsingør anfører i svarskrivelser af 15. maj og 7. juni 1991, at  \r\n\r\n reklamen formidler det budskab, at forretningen TipTop afholder en  \r\n\r\n konkurrence blandt sine kunder, der rummer en hovedgevinst på 6000,kr. Ifølge  \r\n\r\n oplysninger givet af forretningens indehaver er princippet i konkurrencen, at  \r\n\r\n enhver kan deltage. Dette fremgår ligeledes af det medsendte materiale  \r\n\r\n vedrørende det nærmere indhold af konkurrencen. </P>  \r\n\r\n<P>Radio Helsingør bemærker endelig, at man mener at have dokumentation for,  \r\n\r\n at klageren er tilknyttet en konkurrerende lokalradio. Denne oplysning kan  \r\n\r\n imidlertid ikke tillægges betydning i forbindelse med nævnets behandling af  \r\n\r\n klagen. </P>  \r\n\r\n<P>Radio- og TV-Reklamenævnet har behandlet klagen og har truffet følgende  \r\n\r\n afgørelse: </P>  \r\n\r\n<P>Nævnet finder ikke, at den påklagede reklame er i strid med § 6, stk. 1, i  \r\n\r\n markedsføringsloven, jf. § 6, stk. 2, i bekendtgørelse om reklamer i lokal  \r\n\r\n radio. </P>  \r\n\r\n<P>Nævnet finder ligeledes ikke, at reklameindslaget indebærer en reklame for  \r\n\r\n en præmiekonkurrence i strid med § 8, stk. 1, i markedsføringsloven, jf. § 6,  \r\n\r\n stk. 1, i bekendtgørelse om reklamer i lokal radio. </P>  \r\n\r\n<P>Vedrørende en eventuel overtrædelse af markedsføringslovens § 6, stk. 1,  \r\n\r\n om ulovlig tilgift bemærkes det generelt, at præmiekonkurrencer med købetvang  \r\n\r\n ikke anses for omfattet af bestemmmelsen om tilgift i § 6, stk. 1. </P>  \r\n\r\n<P>Sådanne præmiekonkurrencer kan ligeledes ikke generelt anses for en  \r\n\r\n overtrædelse af markedsføringslovens generalklausul om god  \r\n\r\n markedsføringsskik, jf. Sø- og Handelsrettens afgørelse herom, omtalt i  \r\n\r\n Forbrugerombudsmandens Beretning for 1985. </P>  \r\n\r\n<P>Der foreligger i øvrigt efter det oplyste ingen købetvang i forbindelse  \r\n\r\n med den afholdte konkurrence. </P>  \r\n\r\n<P>Vedrørende en eventuel overtrædelse af Markedsføringslovens § 8, stk. 1,  \r\n\r\n der indeholder et forbud mod, at erhvervsdrivende afholder  \r\n\r\n præmiekonkurrencer, hvis udfald helt eller delvis beror på tilfældet, fremgår  \r\n\r\n det af det indsendte materiale vedrørende den afholdte præmiekonkurrence, at  \r\n\r\n deltagerne skal give en opfindsom beskrivelse af indholdet af en  \r\n\r\n feriekuffert, relateret til rejsemål, ferieaktiviteter m.v. </P>  \r\n\r\n<P>De indsendte bidrag bedømmes af en uvildig dommerkomite. I præmie er der  \r\n\r\n udlovet tre rejser til en værdi af 6000,kr. Een for den sjoveste, een for den  \r\n\r\n fornemste og een for den mest anderledes beskrevne feriekuffert/rejse. </P>  \r\n\r\n<P>Nævnet finder på baggrund af det ovenfor anførte om præmiekonkurrencens  \r\n\r\n udformning, at dennes udfald ikke kan siges helt eller delvis at bero på  \r\n\r\n tilfældet. Deltagere skal således yde en individuel kreativ præstation, der  \r\n\r\n bedømmes af et uvildigt dommerpanel, og der er alene udlovet tre præmier, der  \r\n\r\n uddeles på grundlag af tre forskellige special-kriterier. </P>  \r\n\r\n<P>Nævnet finder derfor ikke, at den i reklameindslaget omtalte  \r\n\r\n præmiekonkurrence udgør en overtrædelse af markedsføringslovens § 8, stk. 1.  \r\n\r\n</P>  \r\n\r\n<P>Nævnets afgørelse er enstemmig. </P>  \r\n\r\n<P>Vedrørende klagerens anmodning om, at nævnet indstiller til rette  \r\n\r\n myndighed at Radio Helsingørs sendetilladelse inddrages, bemærkes det, at det  \r\n\r\n er det lokale Radionævn for Helsingør Kommune, der træffer afgørelse om en  \r\n\r\n eventuel inddragelse af Radio Helsingørs sendetilladelse, jf. § 15 f, stk. 1  \r\n\r\n og stk. 5, i lov om radio- og fjernsynsvirksomhed. </P>  \r\n\r\n<P>Det lokale Radionævn får af samme årsag løbende tilsendt Radio- og  \r\n\r\n TV-Reklamenævnets afgørelser vedrørende indholdet af reklameindslag udsendt  \r\n\r\n af tilladelseshavere inden for nævnets område, jf. Radio- og  \r\n\r\n TV-Reklamenævnets forretningsorden, § 7, stk. 2, således at nævnet kan  \r\n\r\n inddrage disse afgørelser i sit tilsyn med de lokale tilladelseshavere. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19912620025"
        },
        {
            "displayName": "Entydig dokumentidentifikation",
            "displayValue": "CA000281"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26200"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "25/06/1991"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "91.6123-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}