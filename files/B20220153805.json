{
    "id": 233850,
    "title": "Bekendtgørelse om mandat til grønne lån og garantier",
    "documentTypeId": "60",
    "isSagsforlobPeriodValid": true,
    "shortName": "BEK nr 1538 af 19/12/2022",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om mandat til grønne lån og garantier</p>\r\n<p class=\"Indledning2\">I medfør af § 10, stk. 1, i lov nr. 871 af 21. juni 2022 om Danmarks Eksport- og Investeringsfond fastsættes:</p>\r\n<p class=\"Paragraf\" id=\"id7a2a3812-9f7c-46a0-9dfa-283dfd360a5a\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Som en videreførelse af indsatsen under Danmarks Grønne Investeringsfond, jf. lov nr. 1285 af 9. december 2014 om Danmarks Grønne Investeringsfond, kan Danmarks Eksport- og Investeringsfond i medfør af denne bekendtgørelse medfinansiere investeringer, der fremmer den grønne omstilling af samfundet. Ved grøn omstilling forstås både tiltag, som kan fremme national grøn omstilling, og tiltag, som kan fremme global grøn omstilling, herunder udvikling og udbredelse af nye teknologier, omlægning af energisystemer til vedvarende energi, lagring og effektiv anvendelse af energi m.v. og fremme af global eksport af grøn teknologi, eksempelvis inden for vind og energieffektiviseringsløsninger. Finansieringen skal bidrage til opfyldelse af temperaturmålene som defineret i Parisaftalen under De Forenede Nationers rammekonvention om klimaændringer (UNFCCC) vedtaget i Paris den 12. december 2015 på den 21. partskonference (COP21) under UNFCCC og underskrevet af Danmark i New York den 22. april 2016 og realisering af nationale klimamål og skal således aktivt finansiere tiltag, der reducerer belastningen for klima, natur og miljø, herunder tiltag rettet mod vandknaphed, fødevaremangel og bæredygtig fødevareproduktion.</p>\r\n<p class=\"Stk2\">\r\n   <span class=\"StkNr\" id=\"idc27a14c0-b62d-443a-b5aa-972901e55f12\">Stk. 2.</span> Ved udvælgelsen af projekter og initiativer, der kan bidrage til enten den nationale grønne omstilling eller den globale grønne omstilling, foretager Danmarks Eksport- og Investeringsfond en samlet vurdering af det kommercielle og det omstillingsmæssige potentiale af det enkelte projekt eller initiativ.</p>\r\n<p class=\"Stk2\">\r\n   <span class=\"StkNr\" id=\"id040c7130-2a7e-461c-85d3-8a2b7a385ba4\">Stk. 3.</span> Formålet opnås gennem lån og garantier til investeringer, der fremmer en grøn omstilling af samfundet, f.eks. inden for følgende områder:</p>\r\n<p class=\"Liste1\">\r\n   <span class=\"Liste1Nr\" id=\"idd00c781d-5e1f-49f5-9bb9-12959ed848a2\">1)</span> Energibesparelser.</p>\r\n<p class=\"Liste1\">\r\n   <span class=\"Liste1Nr\" id=\"idaa0679b5-3f6d-4d72-812a-c3be8f7e8174\">2)</span> Vedvarende energi-anlæg.</p>\r\n<p class=\"Liste1\">\r\n   <span class=\"Liste1Nr\" id=\"idc5fde29a-c400-4990-a932-1287e26814a0\">3)</span> Større ressourceeffektivitet.</p>\r\n<p class=\"Paragraf\" id=\"idc3032f50-6054-49c0-a297-23957d191177\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Der kan ydes lån og garantier til private virksomheder, almene boligorganisationer og til offentlige selskaber og institutioner m.v., hvis formue er adskilt fra henholdsvis statens, regionernes og kommunernes formue, og som har mulighed for at optage lån på det private marked. Der kan derudover ydes lån og garantier til virksomheder, som tilbyder eller faciliterer finansiering af energi- og miljømæssig renovering, herunder eksempelvis i form af energirenovering af private boliger.</p>\r\n<p class=\"Stk2\">\r\n   <span class=\"StkNr\" id=\"idf262350a-7835-4368-8c4d-b086282f9f8e\">Stk. 2.</span> Der kan mod vederlag, som modsvarer risikoen på lånet eller garantien, ydes både sidestillede og efterstillede lån samt garantier med eller uden sikkerhed. Som vederlag kan der bl.a. modtages rettigheder eller finansielle instrumenter, som kan konverteres til ejerandele i virksomheder. Der kan ligeledes modtages ejerandele i virksomheder som følge af konvertering af låneinstrumenter og andre gældsinstrumenter i forbindelse med rekapitalisering af virksomheder.</p>\r\n<p class=\"Stk2\">\r\n   <span class=\"StkNr\" id=\"id53ce6299-021c-49fe-b69e-840efe0ac754\">Stk. 3.</span> Der kan ydes lån eller garantier på samlet op til 60 pct. af omkostningerne forbundet med investeringsprojekter målt på den samlede portefølje af lån og garantier. Ved ydelse af lån og garantier til virksomheder, som tilbyder eller faciliterer finansiering af energi- og miljømæssig renovering i medfør af stk. 1, skal ovenstående finansieringsmaksimum vurderes på baggrund af omkostninger forbundet med projektfinansieringerne i den virksomhed, der ydes finansiering til.</p>\r\n<p class=\"Stk2\">\r\n   <span class=\"StkNr\" id=\"idbbcd59c2-2211-4061-855b-40e1a17d9533\">Stk. 4.</span> Der kan ydes enkeltstående lån eller garantier på op til 400 mio. kr. og med en løbetid på op til 30 år.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Økonomi</span>\r\n   </span>\r\n</p>\r\n<p class=\"Paragraf\" id=\"id31018ec4-c0e0-42ec-b09f-925048667d6b\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Der kan i medfør af denne bekendtgørelse ydes lån og stilles garantier inden for en ramme på 8 mia. kr., hvoraf 6 mia. kr. er knyttet til Danmarks Grønne Fremtidsfond, jf. Aftale om Finansloven for 2020 af 2. december 2019.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tilsyn</span>\r\n   </span>\r\n</p>\r\n<p class=\"Paragraf\" id=\"id5e4d3948-5e49-49ec-9a13-aa988c513557\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Erhvervsministeren fører tilsyn med Danmarks Eksport- og Investeringsfonds administration af midler under mandat til grønne lån og garantier som del af det almindelige tilsyn med Danmarks Eksport- og Investeringsfond.</p>\r\n<p class=\"Stk2\">\r\n   <span class=\"StkNr\" id=\"idff79c9d9-f0d9-4e7d-aecb-88ead05c1a8c\">Stk. 2.</span> Danmarks Eksport- og Investeringsfond skal i deres regnskabssystemer holde separat regnskab for anvendelsen af midler i medfør af denne bekendtgørelse, så der kan aflægges separat regnskab herfor, såfremt Erhvervsministeriet ønsker det.</p>\r\n<p class=\"Stk2\">\r\n   <span class=\"StkNr\" id=\"idaf7eaa3c-3a11-4bd9-bb44-68a82b1b1d34\">Stk. 3.</span> Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i anvendelsen af midler i medfør af denne bekendtgørelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Administration</span>\r\n   </span>\r\n</p>\r\n<p class=\"Paragraf\" id=\"id8f83ce6d-d938-4b45-923b-ed7c0dae17fc\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Danmarks Eksport- og Investeringsfonds administrationsomkostninger vedrørende administrationen af midler efter denne bekendtgørelse afholdes inden for afkastet på finansieringerne. Et eventuelt underskud på indsatsen dækkes af Danmarks Eksport- og Investeringsfonds egenkapital, ligesom et eventuelt overskud tilgår Danmarks Eksport- og Investeringsfond.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id85d5eecb-0cf0-45d9-8c4a-4ac38a167b69\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 1. januar 2023.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 19. december 2022</p><p class=\"Sign1\" align=\"center\">Morten Bødskov</p><p class=\"Sign2\" align=\"right\">/ Julie Sonne</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2022"
        },
        {
            "displayName": "Accession",
            "displayValue": "B20220153805"
        },
        {
            "displayName": "Entydig dokumentidentifikation",
            "displayValue": "CQ002411"
        },
        {
            "displayName": "Dato for førstegangsindlæggelse",
            "displayValue": "20/12/2022"
        },
        {
            "displayName": "Dato for indlæggelse",
            "displayValue": "20/12/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1538"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "19/12/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin., j.nr. 538871"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}