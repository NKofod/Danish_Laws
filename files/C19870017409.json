{
    "id": 56204,
    "title": "Cirkulære om ferieregler for statens tjenestemænd (ferieaftalen) (* 1) (* 2) (Til samtlige ministerier m.v.) ",
    "documentTypeId": "150",
    "isSagsforlobPeriodValid": false,
    "shortName": "CIR nr 174 af 29/10/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ferieregler for statens  \r\n\r\n tjenestemænd (ferieaftalen) (* 1) (* 2) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige ministerier m.v.) </P>  \r\n\r\n<BR>  \r\n\r\n<P>Hermed følger aftale af 26. oktober 1987 om ferieregler for statens  \r\n\r\n tjenestemænd. </P>  \r\n\r\n<P>Realitetsændringer og præciseringer i aftalen og i dette cirkulære er  \r\n\r\n markeret med streg i margenen. Rent redaktionelle eller sproglige ændringer  \r\n\r\n er ikke markeret. </P>  \r\n\r\n<P>Ud over bemærkningerne til enkelte bestemmelser henledes opmærksomheden på  \r\n\r\n følgende: </P>  \r\n\r\n<P>I henhold til ferielovens § 2 er ansatte på tjenestemandslignende vilkår  \r\n\r\n omfattet af ferieloven, medmindre de er medlemmer af en pensionsordning, for  \r\n\r\n hvis forpligtelse staten indestår, og har ret til ferie med løn efter samme  \r\n\r\n regler som tjenestemænd i staten, folkeskolen eller folkekirken. </P>  \r\n\r\n<P>Alle ansatte på tjenestemandslignende vilkår, uanset om de er omfattet af  \r\n\r\n ferieloven eller regler svarende til tjenestemænds, har dog ret til 1 1/2  \r\n\r\n pct. særlig feriegodrgørelse beregnet efter reglerne i ferieaftalens § 7.  \r\n\r\n</P>  \r\n\r\n<P>Aftalen gælder også for tjenestemænd på Færøerne. Der er dog ikke for  \r\n\r\n disse gennemført en arbejdstidsforkortelse pr. 1. januar 1987. Den  \r\n\r\n gennemsnitlige ugentlige arbejdstid udgør således fortsat 40 timer, der pr.  \r\n\r\n 1. september 1988 nedsættes til 39 timer og pr 1. september 1990 til 38  \r\n\r\n timer. Dette indebærer, at de i bemærkningerne ad § 8, stk. 2, og i §1, stk.  \r\n\r\n 2, nævnte 7,8, 7,6 og 7,4 timer udgør 8,0, 7,8 og 7,6 timer for tjenestemænd  \r\n\r\n på Færøerne, ligesom divisoren i stedet for 2028, 1976 og 1924 vil udgøre  \r\n\r\n henholdsvis 2080, 2028 og 1976. </P>  \r\n\r\n<P>Regler om ferie til etatselever, der aflønnes i henhold til aftale af 7.  \r\n\r\n juli 1987, er fastsat i nævnte aftales kap. 2. </P>  \r\n\r\n<P>Retningslinier for udbetaling af visse særlige ydelser under ferie er  \r\n\r\n fastsat i Finansministeriets cirkulære af 23. oktober 1979, der tillige er  \r\n\r\n gældende for tjenestemænd i staten m.fl. </P>  \r\n\r\n<P>Til aftalens enkelte bestemmelser bemærkes: </P>  \r\n\r\n<P> ad § 1, stk. 4, og § 10, stk. 3 </P>  \r\n\r\n<P>Vedrørende feriegodtgørelsen gælder, at det er den fulde optjente  \r\n\r\n feriegodtgørelse (uden fradrag af skat), der fratrækkes i den for hele  \r\n\r\n ferieperioden beregnede løn før fradrag af skat. </P>  \r\n\r\n<P> ad § 1, stk. 5 </P>  \r\n\r\n<P>Deltidsansatte, der ved arbejdstidsforkortelserne pr. 1. januar 1987, 1.  \r\n\r\n september 1988 og 1. september 1990 bevarer det hidtidige ugentlige timetal,  \r\n\r\n oppebærer løn under ferie i forhold til den aktuelle beskæftigelsesgrad,  \r\n\r\n uanset at beskæftigelsesbrøken var mindre i optjeningsåret, jf.  \r\n\r\n Finansministeriets cirkulære af 1. juni 1987, LP. nr. 036/87. </P>  \r\n\r\n<P> ad § 3 </P>  \r\n\r\n<P>Med virkning for ferie, der skal afholdes i ferieåret 1987/88 eller  \r\n\r\n senere, gælder, at feriedage, der af tjenstlige grunde må udskydes til det  \r\n\r\n følgende ferieår, skal afvikles i form af frihed i dette ferieår. Der vil  \r\n\r\n således ikke herefter kunne ydes kontant godtgørelse for manglende afholdelse  \r\n\r\n af ferie, ligesom yderligere udskydelse ikke vil kunne finde sted. </P>  \r\n\r\n<P>Ferie fra tidligere ferieår, der i henhold til de hidtil gældende  \r\n\r\n bestemmelser i ferieaftalen af 14. juni 1985 er blevet udskudt til afvikling  \r\n\r\n i ferieåret 1987/88, kan dog fortsat konverteres til en kontant godtgørelse  \r\n\r\n efter reglerne i nævnte aftales § 3, stk. 3, i det omfang det ikke er muligt  \r\n\r\n at gennemføre afviklingen i form af frihed. </P>  \r\n\r\n<P> ad § 4, stk. 3 </P>  \r\n\r\n<P>Spørgsmålet om eventuel suspension af ferie på grund af sygdom indtruffet  \r\n\r\n samtidig med eller efter feriens begyndelse skal af styrelsen som hidtil  \r\n\r\n forelægges for Nævnet for Helbredsbedømmelser i Tjenestemandssager til  \r\n\r\n vurdering af de angivne omstændigheder. I styrelser, ved hvilke der er ansat  \r\n\r\n en personalelæge el. lign. eller tilknyttet en lægekonsulent, forelægges  \r\n\r\n spørgsmålet for denne, idet sagen dog i særlige tvivlstilfælde forelægges for  \r\n\r\n Finansministeriet, Lønnings- Pensionsdepartementet, der , indhenter den  \r\n\r\n fornødne lægelige udtalelse fra ministeriets lægekyndige konsulent. </P>  \r\n\r\n<P> ad § 5 </P>  \r\n\r\n<P>Ferie kan ikke afvikles under barsels- og adoptionsorlov. Dette gælder  \r\n\r\n under såvel perioder med løn som perioder med dagpenge. For institutioner,  \r\n\r\n der holder lukket i længere perioder end de normale 5 ugers ferie, f.eks. på  \r\n\r\n undervisningsområdet, nødvendiggør reglen, at der træffes bestemmelse om,  \r\n\r\n hvilken del af perioden der betragtes som ferie, således at der kan ydes  \r\n\r\n tjenestemanden erstatningsferie for den del af ferien, der falder i barsels-  \r\n\r\n eller adoptionsorlovsperioden. Såfremt der ikke ved institutionen træffes  \r\n\r\n anden bestemmelse, anses ferien for placeret med 5 uger regnet fra og med  \r\n\r\n mandag i den uge, som omfatter den 1. juli. </P>  \r\n\r\n<P> ad § 8 </P>  \r\n\r\n<P>Ved beregningen af godtgørelse i henhold til § 8, stk. 2, vedrørende  \r\n\r\n fratræden med egenpension, uden at tilgodehavende ferie har været afholdt,  \r\n\r\n tages udgangspunkt i 7,8/2028 (pr. 1. september 1988 7,6/1976 og pr. 1.  \r\n\r\n september 1990 7,4/1924) af henholdsvis den umiddelbart forud for  \r\n\r\n afskedigelsen oppebårne årsløn og pensionen minus samordningsfradrag for hver  \r\n\r\n dag, den tilgodehavende ferie andrager. Beregningen foretages i øvrigt  \r\n\r\n således, at der for hver fulde 6 tilgodehavende feriedage beregnes  \r\n\r\n godtgørelse for 5 arbejdsdage. For den 6. feriedag udbetales der ikke  \r\n\r\n godtgørelse, jf. § 2, stk. 5, hvorefter der indgår 1 arbejdsfri dag som  \r\n\r\n afviklet ferie for hver fulde 5 dage, den pågældende holder ferie. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Eva Hoff Sonne </P>  \r\n\r\n<P>Aftale mellem Finansministeriet og </P>  \r\n\r\n<P>Statstjenestemændenes Centralorganisation I, </P>  \r\n\r\n<P>Statstjenestemændenes Centralorganisation II, </P>  \r\n\r\n<P>Akademikernes Centralorganisation (tjenestemandsudvalget) </P>  \r\n\r\n<P>og Lærernes Centralorganisation </P>  \r\n\r\n<P>om ferieregler for statens tjenestemænd </P>  \r\n\r\n<P>I henhold til § 45, stk. 1, i lov om tjenestemænd i staten, folkeskolen og  \r\n\r\n folkekirken (tjenestemandsloven) aftales følgende: </P>  \r\n\r\n<P> Retten til ferie </P>  \r\n\r\n<P> §1. Statens tjenestemænd har inden for ferieåret, der går fra 2. maj til  \r\n\r\n 1. maj, ret til at holde ferie med løn i 2 1/2 arbejdsdag (jf. § 2, stk. 5)  \r\n\r\n for hver måneds tjeneste i løbet af det forudgående kalenderår  \r\n\r\n (&#187;optjeningsåret&#171;). </P>  \r\n\r\n<P CLASS=STK> <I>Stk. 2. </I> Tjenestemænd, der er ansat inden for  \r\n\r\n optjeningsåret eller efter optjeningsårets udløb, og som har erhvervet  \r\n\r\n ferieret under anden beskæftigelse, er berettigede til at holde sådan  \r\n\r\n tilgodehavende ferie mod fradrag af 1/2028 (fra 1. september 1988 1/1976 og  \r\n\r\n fra 1. september 1990 1/1924) af årslønnen for hver time, tjenestemanden  \r\n\r\n skulle have udført tjeneste den pågældende dag. Såfremt der ikke for den  \r\n\r\n pågældende dag har været fastsat en bestemt arbejdstid, foretages fradrag for  \r\n\r\n 7,8 (fra 1. september 1988 7,6 og fra 1. september 1990 7,4) timers tjeneste.  \r\n\r\n</P>  \r\n\r\n<P>Tilsvarende regel finder anvendelse under eventuel tjenestefrihed uden løn  \r\n\r\n for tjenestemænd, som ved ansættelsen ikke har optjent ret til ferie. </P>  \r\n\r\n<P CLASS=STK> <I>Stk. 3. </I> Som ferieberettigende tjeneste betragtes fravær  \r\n\r\n på grund af sygdom, jf. dog § 8, stk. 3, barselsorlov med løn, adoptionsorlov  \r\n\r\n med løn, tjenestefrihed med løn og ferie. </P>  \r\n\r\n<P CLASS=STK> <I>Stk. 4. </I> Som ferieberettigende tjeneste betragtes  \r\n\r\n endvidere fravær på grund af tjenestefrihed uden løn (herunder barselsorlov  \r\n\r\n og adoptionsorlov uden løn i medfør af lov om barselsorlov) i perioder af  \r\n\r\n højst 6 måneders varighed. I de tilfælde, hvor tjenestefrihed uden løn er  \r\n\r\n indrømmet med henblik på gennemgang af en videreuddannelse, der efter  \r\n\r\n styrelsens skøn er af betydning for pågældendes beskæftigelse, medregnes dog  \r\n\r\n perioder på til og med 1 år. Som ferieberettigende tjeneste betragtes  \r\n\r\n herudover fravær på grund af militærtjeneste af højst 1 måneds varighed. Hvis  \r\n\r\n tjenestemanden har haft lønnet beskæftigelse i sådanne fraværsperioder,  \r\n\r\n fradrages feriegodtgørelse optjent herved i den løn, tjenestemanden oppebærer  \r\n\r\n under ferie. </P>  \r\n\r\n<P CLASS=STK> <I>Stk. 5. </I> Tjenestemænd, der ved feriens afholdelse har  \r\n\r\n anden arbejdstid end i optjeningsåret, oppebærer løn under ferie med samme  \r\n\r\n brøkdel, som tjenesten i optjeningsåret har andraget. Deltidsansatte, der i  \r\n\r\n forbindelse med arbejdstidsnedsættelserne pr. 1. januar 1987, 1. september  \r\n\r\n 1988 og 1. september 1990 bevarer deres hidtidige timetal, oppebærer dog løn  \r\n\r\n under ferie med samme brøkdel, som tjenesten i ferieåret andrager. </P>  \r\n\r\n<P CLASS=STK> <I>Stk. 6. </I> Til deltidsansatte, der i optjeningsåret har  \r\n\r\n udført tjeneste ud over den faste nedsatte arbejdstid, uden at dette er  \r\n\r\n blevet vederlagt som overarbejde, ydes for sådan tjeneste almindelig  \r\n\r\n feriegodtgørelse med 12 1/2 pct. Der vil i så fald ikke samtidig heraf kunne  \r\n\r\n ydes særlig feriegodtgørelse ifølge § 7. </P>  \r\n\r\n<P> Tilrettelæggelse af ferien </P>  \r\n\r\n<P> § 2. Ferien skal i videst muligt omfang gives samlet og i tidsrummet 2.  \r\n\r\n maj - 30. september. Ved feriens tilrettelæggelse skal der inden for de  \r\n\r\n grænser, som tjenestens tarv kræver, tages størst muligt hensyn til  \r\n\r\n personalets ønsker. Meddelelse om feriens placering gives så tidligt som  \r\n\r\n muligt. </P>  \r\n\r\n<P CLASS=STK> <I>Stk. 2. </I> Feriedage ud over 18 pr. år - herunder  \r\n\r\n forlænget ferie i henhold til stk. 3 - kan efter ansøgning, når afviklingen  \r\n\r\n skønnes forenelig med de tjenstlige forhold, sammenspares med henblik på  \r\n\r\n afvikling i sammenhæng senest inden 3 år efter udløbet af det ferieår, i  \r\n\r\n hvilket sammensparingen påbegyndes. Den således sammensparede ferie kan  \r\n\r\n sammenlagt med den ordinære ferie i et enkelt ferieår maksimalt udgøre 11  \r\n\r\n uger, hvoraf højst 8 uger kan kræves afviklet i træk og efter styrelsens  \r\n\r\n nærmere bestemmelse fortrinsvis til afholdelse uden for ferieperioden.  \r\n\r\n Anmodning om sammensparing fremsættes i forbindelse med styrelsens  \r\n\r\n ferieplanlægning for det ferieår, hvori ferien normalt skulle være afholdt.  \r\n\r\n Tjenestemanden skal samtidig oplyse, i hvilket ferieår afvikling ønskes.  \r\n\r\n Tidspunktet for afvikling af sammensparet ferie fastlægges. jf. stk. 1, 2.  \r\n\r\n pkt., senest 3 måneder før påbegyndelsen af det ferieår, i hvilket  \r\n\r\n afviklingen skal ske. Sammensparet ferie kan ikke omdannes til kontant  \r\n\r\n godtgørelse og kan ikke give grundlag for ferieforlængelse efter stk. 3.  \r\n\r\n Ovenstående ordning gælder ikke for undervisningsområder og for andre  \r\n\r\n områder, hvor ferien afholdes i forbindelse med institutionslukning. </P>  \r\n\r\n<P CLASS=STK> <I>Stk. 3. </I> Har der af tjenstlige grunde ikke kunnet  \r\n\r\n tildeles en tjenestemand mindst 18 feriedage inden for den i stk. 1 nævnte  \r\n\r\n periode, er den pågældende berettiget til i den øvrige del af ferieåret at  \r\n\r\n holde forlænget ferie efter følgende regler: </P>  \r\n\r\n<P>Er der i perioden 2. maj - 30. september holdt ferie i </P>  \r\n\r\n<PRE>  \r\n\r\n 12 - 17 dage ......, forlænges den resterende ferie med 2 dage  \r\n\r\n  6 - 11  -   ......,     -      -      -        -    -  3  -  \r\n\r\n  5 dage eller derunder,  -      -      -        -    -  4  -  \r\n\r\n</PRE>  \r\n\r\n<P CLASS=STK> <I>Stk. 4. </I> Ferie uden for perioden 2. maj - 30. september  \r\n\r\n bør normalt ikke deles i mindre afsnit end 6 dage i sammenhæng. </P>  \r\n\r\n<P CLASS=STK> <I>Stk. 5. </I> Er tjenesten tilrettelagt med 5 arbejdsdage om  \r\n\r\n ugen, indgår 1 arbejdsfri dag som afviklet ferie for hver fulde 5 dage, den  \r\n\r\n pågældende holder ferie. </P>  \r\n\r\n<P>Dette gælder dog ikke særlige feriedage, der ydes som kompensation for  \r\n\r\n mistet helligdagsfrihed i henhold til § 13 i aftale af 29. april 1987 om de  \r\n\r\n for statens tjenestemænd gældende arbejdstidsregler. </P>  \r\n\r\n<P CLASS=STK> <I>Stk. 6. </I> Helligdage i ferieperioden, der ville være  \r\n\r\n fridage for den pågældende, medregnes ikke som feriedage. </P>  \r\n\r\n<P> § 3. Den enkelte styrelse kan bestemme, at afholdelse af optjent ferie  \r\n\r\n helt eller delvis skal udskydes, når ganske særlige tjenstlige forhold gør  \r\n\r\n sig gældende. </P>  \r\n\r\n<P CLASS=STK> <I>Stk. 2. </I> Udskudt ferie incl. eventuel ferieforlængelse i  \r\n\r\n henhold til § 2, stk. 3, overføres til og afvikles i det følgende ferieår,  \r\n\r\n</P>  \r\n\r\n<P CLASS=STK> <I>Stk. 3. </I> Udskydelse af ferie kan ikke finde sted i to på  \r\n\r\n hinanden følgende år. </P>  \r\n\r\n<P> Sygdom under ferie </P>  \r\n\r\n<P> § 4. Sygedage i ferien betragtes - med de i stk. 2 og 3 nævnte  \r\n\r\n undtagelser - som feriedage. </P>  \r\n\r\n<P CLASS=STK> <I>Stk. 2. </I> En tjenestemand, der bliver syg før tidspunktet  \r\n\r\n for den aftalte feries begyndelse og stadig er sygemeldt, når ferien skal  \r\n\r\n påbegyndes, vil være berettiget til at få ferien suspenderet. </P>  \r\n\r\n<P CLASS=STK> <I>Stk. 3. </I> Når særlige omstændigheder taler derfor, kan  \r\n\r\n styrelsen endvidere tillade, at ferie også i andre tilfælde suspenderes under  \r\n\r\n sygdom. Ved afgørelsen af, hvorvidt sådan suspension kan foretages, skal der  \r\n\r\n eksempelvis tages hensyn til, om sygdommen er af længere varighed, om den er  \r\n\r\n af alvorligere karakter, om den hindrer tjenestemanden i at udnytte ferien på  \r\n\r\n rimelig måde, eller om den skyldes tilskadekomst under udførelse af  \r\n\r\n tjenesten. </P>  \r\n\r\n<P CLASS=STK> <I>Stk. 4. </I> Såfremt ferie eller feriedage suspenderes efter  \r\n\r\n stk. 2 eller 3, gives der tjenestemanden erstatningsferie på et for  \r\n\r\n afløsningen belejligt tidspunkt og uden ferieforlængelse, selv om ferien må  \r\n\r\n tildeles uden for perioden 2. maj - 30. september. </P>  \r\n\r\n<P> Ferie i forbindelse med barsels- og adoptionsorlov </P>  \r\n\r\n<P> § 5. Ferie kan ikke afvikles under barsels- og adoptionsorlov. </P>  \r\n\r\n<P>Falder sådan orlov i forud tilrettelagte ferieperioder, tilkommer der  \r\n\r\n derfor tjenestemanden erstatsningsferie af tilsvarende omfang, dog uden  \r\n\r\n ferieforlængelse, selv om ferien må tildeles uden for perioden 2. maj - 30.  \r\n\r\n september. </P>  \r\n\r\n<P> Militærtjeneste </P>  \r\n\r\n<P> § 6. Tjenestemænd, der indkaldes til aftjening af værnepligt af mere end  \r\n\r\n 1 måneds varighed, er berettiget til almindelig feriegodtgørelse, jf. § 9,  \r\n\r\n stk. 1, for den inden indkaldelsen optjente, ikke afholdte ferie. Efter  \r\n\r\n genoptagelse af tjenesten efter aftjent værnepligt er tjenestemanden  \r\n\r\n berettiget til at holde den under værnepligtsaftjeningen optjente ferie mod  \r\n\r\n fradrag i lønnen som anført i § 1, stk. 2. </P>  \r\n\r\n<P> Særlig feriegodtgørelse </P>  \r\n\r\n<P> § 7. Ud over løn under ferie oppebærer tjenestemænd en særlig  \r\n\r\n feriegodtgørelse på 1 1/2 pct., som beregnes af samtlige i optjeningsåret  \r\n\r\n oppebårne indkomstskattepligtige beløb for tjenstligt arbejde, jf.dog § 8,  \r\n\r\n stk. 3, samt af tjenestemandens eget bidrag til AUD, ATP og eventuel  \r\n\r\n kapitalpensionsordning, med fradrag af særlig feriegodtgørelse. </P>  \r\n\r\n<P CLASS=STK> <I>Stk. 2. </I> I tilfælde, hvor en tjenestemands ferie af  \r\n\r\n tjenstlige grunde udskydes, jf.§ 3, bevares retten til særlig  \r\n\r\n feriegodtgørelse. </P>  \r\n\r\n<P> Feriemæssig stilling ved afsked </P>  \r\n\r\n<P> § 8. En tjenestemand, der afskediges med pension i henhold til kapitel 2  \r\n\r\n i lov om tjenestemandspension, skal før afskedigelsen holde den indtil  \r\n\r\n afskedigelsestidspunktet indtjente ferie. Styrelsen kan dog i  \r\n\r\n undtagelsestilfælde efter forudgående forelæggelse for vedkommende minister  \r\n\r\n dispensere fra denne bestemmelse, såfremt særlige arbejdsmæssige forhold gør  \r\n\r\n sig gældende. I forbindelse med afskeden udbetales hele den særlige  \r\n\r\n feriegodtgørelse, der er indtjent indtil afskedigelsestidspunktet, jf.dog  \r\n\r\n stk. 3. </P>  \r\n\r\n<P CLASS=STK> <I>Stk. 2. </I> Har tilgodehavende ferie ikke kunnet afvikles  \r\n\r\n som anført i stk. 1, er tjenestemanden for en periode af samme længde som den  \r\n\r\n tilgodehavende ferie berettiget til en godtgørelse, der udgør forskellen  \r\n\r\n mellem den senest forud for afskedigelsen oppebårne løn og pensionen efter  \r\n\r\n eventuelt samordningsfradrag. </P>  \r\n\r\n<P CLASS=STK> <I>Stk. 3. </I> Ved opgørelse af tilgodehavende ferie medregnes  \r\n\r\n fravær på grund af sygdom umiddelbart forud for afskedigelsen ikke som  \r\n\r\n tjeneste. Løn og andet vederlag, der er udbetalt under sådant fravær,  \r\n\r\n medtages endvidere ikke ved beregning af særlig feriegodtgørelse. </P>  \r\n\r\n<P CLASS=STK> <I>Stk. 4. </I> Såfremt tjenestemanden umiddelbart forud for  \r\n\r\n afskedigelsen har været fraværende på grund af sygdom i 6 måneder eller  \r\n\r\n derover, bortfalder retten til godtgørelse efter stk. 2 og særlig  \r\n\r\n feriegodtgørelse for så vidt angår ferie optjent i det pågældende samt det  \r\n\r\n forudgående optjeningsår. Særlig feriegodtgørelse, der allerede er udbetalt  \r\n\r\n til en tjenestemand i fratrædelsesåret forud for meddelelsen om afsked,  \r\n\r\n bortfalder dog ikke. </P>  \r\n\r\n<P CLASS=STK> <I>Stk. 5. </I> Bestemmelserne i stk. 1 og 2 finder tilsvarende  \r\n\r\n anvendelse på tjenestemænd, der afskediges med ventepenge eller rådighedsløn.  \r\n\r\n</P>  \r\n\r\n<P> § 9. En tjenestemand, der fratræder sin stilling uden at være omfattet af  \r\n\r\n § 8, er berettiget til feriegodtgørelse med 12 1/2 pct. af lønnen for det  \r\n\r\n tidsrum, den på fratrædelsestidspunktet tilgodehavende ferie vedrører. Ved  \r\n\r\n beregningen ses der dog bort fra løn, der er udbetalt under ferie i det  \r\n\r\n tidsrum, der danner grundlag for godtgørelsen. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 finder tilsvarende  \r\n\r\n anvendelse på tjenestemænd, der opnår ekstraordinær tjenestefrihed af mere  \r\n\r\n end 6 måneders, henholdsvis 1 års, varighed eller indkaldelse til  \r\n\r\n militærtjeneste af mere end 1 måneds varighed, jf.§ 1, stk. 4. </P>  \r\n\r\n<P CLASS=STK> <I>Stk. 3. </I> Retten til særlig feriegodtgørelse bortfalder i  \r\n\r\n det omfang, der ydes feriegodtgørelse i henhold til stk. 1. </P>  \r\n\r\n<P CLASS=STK> <I>Stk. 4. </I> Feriegodtgørelse i henhold til stk. 1 beregnes  \r\n\r\n og udbetales efter samme regler som feriegodtgørelse i henhold til  \r\n\r\n ferieloven. </P>  \r\n\r\n<P> Feriemæssig stilling ved genindtræden i tjenesten </P>  \r\n\r\n<P> § 10. En tjenestemand, der genindtræder i tjenesten efter afskedigelse  \r\n\r\n med ventepenge eller rådighedsløn eller begrundet i helbredsbetinget  \r\n\r\n utjenstdygtighed, har ret til at afholde fuld ferie med løn i det ferieår,  \r\n\r\n der følger efter det ferieår, hvori genindtrædelse sker. </P>  \r\n\r\n<P CLASS=STK> <I>Stk. 2. </I> Ved genindtrædelse i perioden 2. maj - 31.  \r\n\r\n december har tjenestemanden herudover ret til i det løbende ferieår at  \r\n\r\n afholde ferie med løn i 2 1/2 arbejdsdag, jf.§ 2, stk. 5, for hver fulde  \r\n\r\n måned, der på genindtrædelsestidspunktet resterer i kalenderåret. </P>  \r\n\r\n<P CLASS=STK> <I>Stk. 3. </I> Har en tjenestemand i fraværsperioden haft  \r\n\r\n lønnet beskæftigelse, fradrages feriegodtgørelse optjent herved i den løn,  \r\n\r\n tjenestemanden oppebærer under ferie. </P>  \r\n\r\n<P> Specielle bestemmelser </P>  \r\n\r\n<P> § 11. Foranstående bestemmelser kan ved aftale suppleres med særlige  \r\n\r\n regler for tjenestemænd i de enkelte styrelser. Endvidere kan bestemmelserne  \r\n\r\n ved aftale fraviges for tjenestemænd, hvis arbejdsvilkår er af særlig  \r\n\r\n karakter, eller når andre særlige forhold måtte give grundlag herfor. </P>  \r\n\r\n<P> Ikrafttrædelses- og overgangsbestemmelser </P>  \r\n\r\n<P> § 12. De hidtil gældende særlige feriebestemmelser for udsendte  \r\n\r\n tjenestemænd i udenrigstjenesten opretholdes, indtil aftale måtte blive  \r\n\r\n indgået. </P>  \r\n\r\n<P> § 13. Denne aftale har virkning fra 1. april 1987 og kan opsiges med 3  \r\n\r\n måneders varsel, dog tidligst til 1. april 1989. </P>  \r\n\r\n<P CLASS=STK> <I>Stk. 2. </I> Aftale af 14. juni 1985 om de for statens  \r\n\r\n tjenestemænd </P>  \r\n\r\n<P>gældende ferieregler ophæves med virkning fra 1. april 1987. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 26. oktober 1987. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Statstjenestemændenes </P>  \r\n\r\n<P ALIGN=CENTER>Centralorganisation I </P>  \r\n\r\n<P ALIGN=CENTER>Aage Andersen </P>  \r\n\r\n<P ALIGN=CENTER>Statstjenestemændenes </P>  \r\n\r\n<P ALIGN=CENTER>Centralorganisation II </P>  \r\n\r\n<P ALIGN=CENTER>Bjørn Wikkelsøe Jensen </P>  \r\n\r\n<P ALIGN=CENTER>Akademikernes </P>  \r\n\r\n<P ALIGN=CENTER>Centralorganisation </P>  \r\n\r\n<UL CLASS=PLAIN-LIST>  \r\n\r\n<LI>(tjenestemandsudvalget) </LI>  \r\n\r\n</UL>  \r\n\r\n<P ALIGN=CENTER>Erik Stengaard </P>  \r\n\r\n<P ALIGN=CENTER>Lærernes </P>  \r\n\r\n<P ALIGN=CENTER>Centralorganisation </P>  \r\n\r\n<P ALIGN=CENTER>Anker Christoffersen </P>  \r\n\r\n<P ALIGN=CENTER>Finansministeriet </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P ALIGN=CENTER>Eva Hoff Sonne </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 2) PAV kap. 25",
        "(* 1) Udsendt som LP.nr. 178/87"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/1987"
        },
        {
            "displayName": "Accession",
            "displayValue": "C19870017409"
        },
        {
            "displayName": "Entydig dokumentidentifikation",
            "displayValue": "CM015096"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "174"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "29/10/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 7 kontor"
        },
        {
            "displayName": "Ressortministeriets journalnummer",
            "displayValue": "LPD 1.kt. j.nr. 1986-441/001-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}