{
    "id": 79864,
    "title": "Lov om zoonoser ",
    "documentTypeId": "10",
    "isSagsforlobPeriodValid": false,
    "shortName": "LOV nr 1106 af 21/12/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om zoonoser </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Lovens formål er at beskytte menneskers sundhed  \r\n\r\n ved at </P>  \r\n\r\n<P>iværksætte foranstaltninger mod forekomst af zoonotiske smitstoffer </P>  \r\n\r\n<P>hos dyr, i animalske levnedsmidler og i andre produkter af dyr. </P>  \r\n\r\n<P CLASS=STK> <I>Stk. 2. </I> Foranstaltningerne kan omfatte forebyggelse,  \r\n\r\n overvågning, kontrol og bekæmpelse af zoonotiske smitstoffer i forbindelse  \r\n\r\n med dyrehold. </P>  \r\n\r\n<P CLASS=STK> <I>Stk. 3. </I> Loven omfatter både dyr, der er i menneskelig  \r\n\r\n varetægt, herunder akvakulturdyr, og vildtlevende dyr samt produkter af dyr.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved zoonoser forstås sygdomme og infektioner,  \r\n\r\n der naturligt overføres fra dyr til mennesker. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Landbrugs- og fiskeriministeren kan fastsætte  \r\n\r\n regler om undersøgelse af dyrehold for zoonotiske smitstoffer. I reglerne kan  \r\n\r\n fastsættes bestemmelser om udtagning af prøver af levende dyr, slagtekroppe,  \r\n\r\n mælk, æg, gødning, slam, foder og staldinventar m.v. samt om  \r\n\r\n laboratorieundersøgelse heraf. I reglerne kan tillige fastsættes bestemmelser  \r\n\r\n om aflivning af dyr i undersøgelsesøjemed. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Landbrugs- og fiskeriministeren kan fastsætte  \r\n\r\n regler om, hvilke foranstaltninger der skal træffes ved mistanke om eller  \r\n\r\n forekomst af zoonotiske smitstoffer hos dyr. I reglerne kan fastsættes  \r\n\r\n bestemmelser om aflivning af dyr i undersøgelsesøjemed, udtagning og  \r\n\r\n indsendelse af prøver, laboratorieundersøgelser og indberetning. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Landbrugs- og fiskeriministeren kan fastsætte  \r\n\r\n regler om og meddele forbud og påbud om gennemførelse af særlige  \r\n\r\n foranstaltninger for at begrænse eller imødegå risiko for udbredelse af  \r\n\r\n zoonotiske smitstoffer. </P>  \r\n\r\n<P CLASS=STK> <I>Stk. 2. </I> Foranstaltningerne i henhold til stk. 1 kan  \r\n\r\n bl.a. omfatte: </P>  \r\n\r\n<UL CLASS=PLAIN-LIST>  \r\n\r\n<LI>1) For dyrehold og vildtlevende dyr: </LI>  \r\n\r\n<LI>a) Særlige undersøgelser, </LI>  \r\n\r\n<LI>b) tilsyn, </LI>  \r\n\r\n<LI>c) mærkning, </LI>  \r\n\r\n<LI>d) behandling, </LI>  \r\n\r\n<LI>e) vaccination, </LI>  \r\n\r\n<LI>f) isolation, </LI>  \r\n\r\n<LI>g) særlige betingelser for levering af dyr, </LI>  \r\n\r\n<LI>h) aflivning af dyr eller særlig slagtning og </LI>  \r\n\r\n<LI>i) destruktion. </LI>  \r\n\r\n<LI>2) For produkter af dyr samt foder, gødning, slam og andet materiale, som  \r\n\r\n kan være inficeret: </LI>  \r\n\r\n<LI>a) Særlige undersøgelser, </LI>  \r\n\r\n<LI>b) behandling, </LI>  \r\n\r\n<LI>c) mærkning, </LI>  \r\n\r\n<LI>d) påbud om særlig anvendelse, </LI>  \r\n\r\n<LI>e) særlige betingelser for levering af mælk, æg og andre produkter af  \r\n\r\n dyr, </LI>  \r\n\r\n<LI>f) desinfektion, </LI>  \r\n\r\n<LI>g) tilintetgørelse, </LI>  \r\n\r\n<LI>h) opbevaring og bortskaffelse og </LI>  \r\n\r\n<LI>i) destruktion. </LI>  \r\n\r\n<LI>3) For ejendomme, virksomheder, anlæg, maskiner og transportmidler, der  \r\n\r\n anvendes til husdyrhold: </LI>  \r\n\r\n<LI>a) Særlige krav til indretning og drift, </LI>  \r\n\r\n<LI>b) rengøring og desinfektion, </LI>  \r\n\r\n<LI>c) tilbagekaldelse af godkendelse, </LI>  \r\n\r\n<LI>d) afspærring og </LI>  \r\n\r\n<LI>e) forbud mod tilledning og afledning af vand. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Landbrugs- og fiskeriministeren kan forbyde  \r\n\r\n eller begrænse enhver samling og flytning af dyr samt flytning af produkter  \r\n\r\n af dyr, foder og foderstoffer, slam, strøelse og andet materiale, som kan  \r\n\r\n indebære risiko for udbredelse af zoonotiske smitstoffer. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Landbrugs- og fiskeriministeren kan fastsætte  \r\n\r\n regler om indberetning til Veterinærdirektoratet af laboratorieresultater fra  \r\n\r\n de i §§ 3-5 omhandlede undersøgelser, resultater af undersøgelser for  \r\n\r\n forekomst af zoonotiske smitstoffer i medfør af lovgivningen om kød, mælk, æg  \r\n\r\n og fiskekvalitetskontrollen samt om offentliggørelse af resultaterne. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Landbrugs- og fiskeriministeren kan oprette et  \r\n\r\n offentligt tilgængeligt centralt register for zoonoseundersøgelser og  \r\n\r\n fastsætte regler om pligt til at afgive oplysninger til registeret.  \r\n\r\n Registeret oprettes som en del af det i henhold til § 10 a i lov om  \r\n\r\n husdyrsygdomme oprettede centrale husdyrbrugsregister (CHR). Enhver har  \r\n\r\n adgang til at få meddelt oplysninger fra registeret. Landbrugs- og  \r\n\r\n fiskeriministeren kan fastsætte regler om begrænsning i adgangen til at få  \r\n\r\n oplysninger fra registeret. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ved aflivning eller påbud om fjernelse af dyr og  \r\n\r\n ved destruktion, tilintetgørelse eller bortskaffelse af foder, æg, mælk og  \r\n\r\n lign. produkter yder staten ejeren en erstatning, der svarer til dyrenes  \r\n\r\n eller produkternes værdi, samt en erstatning til hel eller delvis dækning af  \r\n\r\n det herved opståede driftstab. </P>  \r\n\r\n<P CLASS=STK> <I>Stk. 2. </I> Landbrugs- og fiskeriministeren kan fastsætte  \r\n\r\n nærmere regler om beregning af erstatning i henhold til stk. 1. Reglerne kan  \r\n\r\n indeholde bestemmelser om maksimering af erstatningen. </P>  \r\n\r\n<P CLASS=STK> <I>Stk. 3. </I> Landbrugs- og fiskeriministeren kan fastsætte  \r\n\r\n regler om, i hvilket omfang udgifterne i forbindelse med påbudt slagtning  \r\n\r\n eller påbudt behandling af æg, mælk, foder og lignende produkter, der  \r\n\r\n iværksættes i medfør af loven, afholdes af staten. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ejere af dyrehold og virksomheder afholder  \r\n\r\n udgifterne ved den kontrol og de foranstaltninger, der udføres efter loven,  \r\n\r\n medmindre landbrugs- og fiskeriministeren bestemmer andet. Landbrugs- og  \r\n\r\n fiskeriministeren kan fastsætte regler om betaling af afgifter til hel eller  \r\n\r\n delvis dækning af udgifter til kontrol m.v., der udføres i henhold til loven.  \r\n\r\n</P>  \r\n\r\n<P CLASS=STK> <I>Stk. 2. </I> Landbrugs- og fiskeriministeren kan fastsætte  \r\n\r\n regler om gebyr for særlige ydelser og ekspeditioner inden for lovens område.  \r\n\r\n</P>  \r\n\r\n<P CLASS=STK> <I>Stk. 3. </I> Landbrugs- og fiskeriministeren kan fastsætte  \r\n\r\n regler om betaling af gebyr for erindringsskrivelser samt betaling af  \r\n\r\n morarenter ved ikke rettidig betaling af de i stk. 1 og 2 omhandlede beløb.  \r\n\r\n</P>  \r\n\r\n<P CLASS=STK> <I>Stk. 4. </I> Der er udpantningsret for de i stk. 1-3  \r\n\r\n omhandlede beløb. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Landbrugs- og fiskeriministeren kan fastsætte  \r\n\r\n regler om tilsyn og kontrol med, at loven eller de i medfør af loven  \r\n\r\n fastsatte regler overholdes. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ejere af dyrehold og virksomheder skal efter  \r\n\r\n anmodning fra tilsynsmyndigheden give alle oplysninger, som har betydning for  \r\n\r\n tilsynet, herunder særligt oplysninger om omsætning af dyr, produkter og  \r\n\r\n levnedsmidler, samt vederlagsfrit yde tilsynsmyndigheden fornøden bistand ved  \r\n\r\n tilsyn og prøveudtagning. </P>  \r\n\r\n<P CLASS=STK> <I>Stk. 2. </I> Tilsynsmyndigheden kan som led i tilsynet  \r\n\r\n vederlagsfrit udtage eller foranledige udtaget prøver af slagtekroppe, mælk,  \r\n\r\n æg, foder, gødning og slam. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Tilsynsmyndigheden og personer, som er særligt  \r\n\r\n bemyndiget hertil, har, i det omfang varetagelsen af de i loven omhandlede  \r\n\r\n opgaver kræver det, til enhver tid mod legitimation uden retskendelse adgang  \r\n\r\n til offentlige og private ejendomme og lokaliteter. </P>  \r\n\r\n<P CLASS=STK> <I>Stk. 2. </I> Politiet yder om nødvendigt bistand hertil.  \r\n\r\n Landbrugs- og fiskeriministeren kan efter forhandling med justitsministeren  \r\n\r\n fastsætte regler herom. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Henlægger landbrugs- og fiskeriministeren  \r\n\r\n beføjelser efter loven til institutioner under Landbrugs- og  \r\n\r\n Fiskeriministeriet, kan ministeren fastsætte regler om adgangen til at klage  \r\n\r\n over disse myndigheders afgørelser, herunder om at afgørelserne ikke kan  \r\n\r\n indbringes for anden administrativ myndighed. </P>  \r\n\r\n<P CLASS=STK> <I>Stk. 2. </I> Efter forhandling med vedkommende minister  \r\n\r\n eller vedkommende kommunale organisation kan landbrugs- og fiskeriministeren  \r\n\r\n fastsætte regler om andre offentlige myndigheders eller institutioners  \r\n\r\n medvirken ved varetagelse af opgaver efter loven. Landbrugs- og  \r\n\r\n fiskeriministeren kan fastsætte regler om adgangen til at klage over disse  \r\n\r\n myndigheders afgørelse, herunder om at afgørelserne ikke kan indbringes for  \r\n\r\n anden administrativ myndighed. </P>  \r\n\r\n<P CLASS=STK> <I>Stk. 3. </I> Landbrugs- og fiskeriministeren kan fastsætte  \r\n\r\n regler om private institutioners medvirken ved varetagelse af opgaver efter  \r\n\r\n loven eller efter regler fastsat i medfør af loven og om klage over disse  \r\n\r\n institutioners afgørelser. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Landbrugs- og fiskeriministeren kan fastsætte  \r\n\r\n regler med henblik på opfyldelse af Det Europæiske Fællesskabs direktiver og  \r\n\r\n beslutninger om forhold, der er omfattet af denne lov. Landbrugs- og  \r\n\r\n fiskeriministeren kan endvidere fastsætte de bestemmelser, som er nødvendige  \r\n\r\n for anvendelsen af Det Europæiske Fællesskabs forordninger om forhold, som er  \r\n\r\n omfattet af denne lov. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Medmindre højere straf er forskyldt efter den  \r\n\r\n øvrige lovgivning, straffes med bøde den, der </P>  \r\n\r\n<UL CLASS=PLAIN-LIST>  \r\n\r\n<LI>1) undlader at efterkomme forbud eller påbud efter § 5, </LI>  \r\n\r\n<LI>2) undlader at give oplysninger efter § 11, stk. 1, eller </LI>  \r\n\r\n<LI>3) undlader at yde bistand efter § 11, stk. 1. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I regler, der udstedes i medfør af loven, kan  \r\n\r\n der fastsættes straf af bøde. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Er en overtrædelse begået af et selskab, en  \r\n\r\n forening, en selvejende institution, en fond eller lignende, kan der pålægges  \r\n\r\n den juridiske person som sådan bødeansvar. Er overtrædelsen begået af staten,  \r\n\r\n en kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges staten, kommunen eller det kommunale fællesskab  \r\n\r\n bødeansvar. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Ransagning i sager om overtrædelse af  \r\n\r\n bestemmelserne i denne lov kan ske i overensstemmelse med retsplejelovens  \r\n\r\n regler om ransagning i sager, som efter loven kan medføre frihedsstraf. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Loven træder i kraft den 1. januar 1995. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Loven gælder ikke for Færøerne og Grønland, men  \r\n\r\n kan ved kongelig anordning sættes i kraft for Grønland med de afvigelser, som  \r\n\r\n de særlige grønlandske forhold tilsiger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 21.  \r\n\r\n december 1994 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Henrik Dam Kristensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/12/1994"
        },
        {
            "displayName": "Accession",
            "displayValue": "A19940110630"
        },
        {
            "displayName": "Entydig dokumentidentifikation",
            "displayValue": "CM039077"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1106"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "21/12/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Landbrugs- og Fiskeriministeriet"
        },
        {
            "displayName": "Ressortministeriets journalnummer",
            "displayValue": "Landbrugs- og fiskerimin., 1. afd., 2.kt., j.nr. 94-8102-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}