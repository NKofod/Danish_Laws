{
    "id": 105836,
    "title": "1987 BSF 25   FORSLAG TIL FOLKETINGSBESLUTNING OM KØBENHAVNS HAVN ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 25",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 25 </P>  \r\n\r\n<P></P>  \r\n\r\n<P>Forslag til folketingsbeslutning om Københavns Havn </P>  \r\n\r\n<P></P>  \r\n\r\n<P>Fremsat af Dorte Bennedsen (S) Helen Beim (S) Baadsgaard (S) Pia Gjellerup  \r\n\r\n (S) Erik Holst (S) Helge Mortensen (S) Henning Nielsen (S) Trøjborg (S) </P>  \r\n\r\n<P></P>  \r\n\r\n<P>den 29. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til hurtigst muligt at </P>  \r\n\r\n<P>1. standse alt salg og langtidsudlejning af offentligt ejede grunde i </P>  \r\n\r\n<P>Københavns havneområde, </P>  \r\n\r\n<P>2. nedsætte et ad hoc-udvalg til planlægning af Københavns Havns </P>  \r\n\r\n<P>fremtid med følgende opgaver: </P>  \r\n\r\n<P>a. at kortlægge Københavns Havns vand- og landområder og herunder </P>  \r\n\r\n<P>beskrive ejerforholdene vedrørende samtlige områder, </P>  \r\n\r\n<P>b. at udarbejde fysiske og økonomiske planer med tidsfølgeforslag for </P>  \r\n\r\n<P>havneområdernes fremtidige anvendelse efter samråd med alle </P>  \r\n\r\n<P>berørte parter og med det mål at sanere områderne, således at de </P>  \r\n\r\n<P>kan indgå i en udvidelse af Københavns Kommunes mest attraktive </P>  \r\n\r\n<P>bolig-, erhvervs- og fritidsområder, </P>  \r\n\r\n<P>c. at udarbejde forslag om samling af de havneområder, som er i den </P>  \r\n\r\n<P>ene eller anden form for offentligt eje, i en økonomisk enhed, som </P>  \r\n\r\n<P>kan danne grundlag for belåning til finansiering af bygge- og </P>  \r\n\r\n<P>anlægsarbejder, som ikke finansieres direkte af stat eller </P>  \r\n\r\n<P>kommune, </P>  \r\n\r\n<P>d. at udarbejde forslag til den fremtidige organisation af Københavns </P>  \r\n\r\n<P>Havns trafikfunktioner, herunder forslag om revision af lov nr. </P>  \r\n\r\n<P>109 af 29. april 1913 om bestyrelsen af Københavns Havnevæsen, </P>  \r\n\r\n<P>e. at udarbejde forslag til den fremtidige udformning af </P>  \r\n\r\n<P>landtrafikken i relation til havneområderne, herunder de </P>  \r\n\r\n<P>overordnede trafikale sammenknytninger af Sjælland og Amager, og </P>  \r\n\r\n<P>af vejforbindelserne til trafikhavnene med henblik på at aflaste </P>  \r\n\r\n<P>det københavnske vejnet og skabe effektive vej- og </P>  \r\n\r\n<P>jernbaneforbindelser til havnene samt om </P>  \r\n\r\n<P>f. at vurdere alle byggesager i havneområderne, som opstår under </P>  \r\n\r\n<P>planlægningsarbejdet, med henblik på at forhindre byggerier, som </P>  \r\n\r\n<P>er uforenelige med de fremtidige planer, herunder at forhindre </P>  \r\n\r\n<P>enhver opfyldning af havnebassiner m.v. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>I løbet af de seneste årtier er aktiviteten i og benyttelsen af </P>  \r\n\r\n<P>Københavns Havn faldet dramatisk. Store dele af havneområdet har </P>  \r\n\r\n<P>ligget stort set ubenyttet hen i en længere årrække. </P>  \r\n\r\n<P>Områdets placering midt i det tætbebyggede hovedstadsområde gør det </P>  \r\n\r\n<P>ekstra attraktivt og understreger behovet for en samlet </P>  \r\n\r\n<P>planlægning af områdets udnyttelse. </P>  \r\n\r\n<P>En sådan planlægning implicerer mange problemer og mange interesser, </P>  \r\n\r\n<P>og forslagsstillerne har derfor fundet det rigtigst, at der </P>  \r\n\r\n<P>nedsættes et særligt udvalg til at løse denne opgave. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>Gennem de senere år har bl.a. Københavns Havn solgt ud af sine </P>  \r\n\r\n<P>arealer. For at sikre den optimale og samlede planlægning af den </P>  \r\n\r\n<P>fremtidige udnyttelse stilles der forslag om stop for yderligere </P>  \r\n\r\n<P>salg af arealer i offentligt eje, indtil anvendelsesplanlægningen </P>  \r\n\r\n<P>er tilendebragt. </P>  \r\n\r\n<P>Ad 2 </P>  \r\n\r\n<P>Som nævnt under almindelige bemærkninger implicerer udnyttelsen af </P>  \r\n\r\n<P>havnearealerne mange interesser. Der bør derfor nedsættes et </P>  \r\n\r\n<P>særligt udvalg, som skal have til opgave at stille forslag om </P>  \r\n\r\n<P>arealernes udnyttelse fremover. Udvalget bør bestå af </P>  \r\n\r\n<P>repræsentanter for Københavns Kommune, Københavns Amt, Københavns </P>  \r\n\r\n<P>Havnevæsen, Miljøministeriets Planstyrelse og Miljøstyrelse samt </P>  \r\n\r\n<P>Trafikministeriet. </P>  \r\n\r\n<P>Det tekniske arbejde i udvalget henlægges til et sekretariat, hvortil </P>  \r\n\r\n<P>der foruden teknikere fra de berørte parter knyttes udefra </P>  \r\n\r\n<P>kommende sagkyndige. Sekretariatslederen bør høre til sidstnævnte </P>  \r\n\r\n<P>gruppe. </P>  \r\n\r\n<P>Det er vigtigt, at sekretariatets ideer og forslag kommer frem til </P>  \r\n\r\n<P>offentlig debat, forinden beslutninger træffes om de endelige </P>  \r\n\r\n<P>planforslag. </P>  \r\n\r\n<P>Udvalget bør efter forslagsstillernes vurdering tillægges de under </P>  \r\n\r\n<P>punkterne a-f nævnte opgaver. </P>  \r\n\r\n<P>Den under punkt f nævnte opgave, at vurdere byggesager, har </P>  \r\n\r\n<P>sammenhæng med forslagets punkt 1, idet der i dag allerede findes </P>  \r\n\r\n<P>en del arealer i privat eje. Forslagsstillerne finder det vigtigt, </P>  \r\n\r\n<P>at udnyttelsen af disse arealer også indpasses i den fremtidige </P>  \r\n\r\n<P>planlægning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00025"
        },
        {
            "displayName": "Entydig dokumentidentifikation",
            "displayValue": "CL004403"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}