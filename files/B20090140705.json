{
    "id": 129269,
    "title": "Bekendtgørelse om anvendelse, fordeling, udbetaling mv. af midler fra den særlige statslige bevilling til at forebygge og afhjælpe mangel på arbejdskraft (flaskehalse)",
    "documentTypeId": "60",
    "isSagsforlobPeriodValid": true,
    "shortName": "BEK nr 1407 af 16/12/2009",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om anvendelse, fordeling, udbetaling mv. af midler fra den særlige statslige bevilling til at forebygge og afhjælpe mangel på arbejdskraft (flaskehalse)</p>\r\n<p class=\"Indledning2\">I medfør af § 42, stk. 2, og § 70, stk. 3, i lov nr. 522 af 24. juni 2005 om ansvaret for og styringen af den aktive beskæftigelsesindsats fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelse</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Den særlige statslige bevilling til at forebygge og afhjælpe mangel på arbejdskraft, jf. § 42, stk. 1, og § 70, stk. 1, nr. 4, i lov om ansvaret for og styringen af den aktive beskæftigelsesindsats kan anvendes til en indsats inden for fagområder eller stillingsbetegnelser, hvor der er eller forventes mangel på arbejdskraft (flaskehalse).</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Bevillingen kan anvendes til de tilbud efter kapitel 10, 11 og 12 og tillægsydelser, der er omfattet af lov om en aktiv beskæftigelsesindsats, og til de målgrupper, der er omfattet af samme lov. Bevillingen kan endvidere anvendes til de tilbudsmuligheder mv. og målgrupper, der er omfattet af introduktionsprogrammet efter integrationsloven.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Bevillingen kan, foruden udgifter vedrørende personer, der er omfattet af § 2, nr. 1 i lov om en aktiv beskæftigelsesindsats, også for så vidt angår personer, der er ansat uden løntilskud, og som er medlem af en arbejdsløshedskasse, anvendes til tilskud til udgifter ved opkvalificering ved ansættelse efter § 99 i lov om en aktiv beskæftigelsesindsats. Bevillingen kan også anvendes til tillægsydelser til hjælpemidler efter § 100 i samme lov til, at personer, der er medlem af en arbejdsløshedskasse, kan opnå eller fastholde ordinær ansættelse, eller at personer, der er medlem af en arbejdsløshedskasse, kan drive selvstændig virksomhed.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Bevillingen kan, foruden udgifter vedrørende personer, der er omfattet af § 2, nr. 2-10 i lov om en aktiv beskæftigelsesindsats, også anvendes til tilskud til udgifter ved opkvalificering af personer, som ikke er medlem af en arbejdsløshedskasse, og som ansættes uden løntilskud, efter § 99 i lov om en aktiv beskæftigelsesindsats.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Bevillingen kan endvidere anvendes til tillægsydelser til mentor efter §§ 78-81 i samme lov til, at personer kan opnå eller fastholde ordinær ansættelse. Endeligt kan bevillingen også anvendes til tillægsydelser til hjælpemidler efter § 100 i samme lov til, at personer, der ikke er medlem af en arbejdsløshedskasse, kan opnå eller fastholde ordinær ansættelse, eller at personer, der ikke er medlem af en arbejdsløshedskasse, kan drive selvstændig virksomhed.</p>\r\n<p class=\"Stk2\">\r\n   <span class=\"StkNr\" id=\"Par1_Stk6\">Stk. 6.</span> Bevillingen kan ikke anvendes som tilskud til udgifter til løntilskud efter § 68, stk. 2 i lov om en aktiv beskæftigelsesindsats.</p>\r\n<p class=\"Stk2\">\r\n   <span class=\"StkNr\" id=\"Par1_Stk7\">Stk. 7.</span> Bevillingen kan ikke anvendes som tilskud til udgifter, hvor kommunen får tilskud fra puljen til opkvalificerende læse-, skrive- og regnekurser til unge under 30 år, som ikke har en ungdomsuddannelse.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Arbejdsmarkedsstyrelsen fastsætter retningslinier for vurdering af fagområder eller stillingsbetegnelser, hvor der er eller forventes flaskehalse.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Regionsdirektøren udarbejder på grundlag af retningslinierne fra Arbejdsmarkedsstyrelsen, jf. stk. 1, en liste over fagområder eller stillingsbetegnelser, hvor der er eller forventes flaskehalse inden for beskæftigelsesregionen.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Det regionale beskæftigelsesråd fastsætter hvilke fagområder eller stillingsbetegnelser på listen, jf. stk. 2, hvortil der kan gives tilskud til kommunernes indsats fra den regionale bevilling.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Regionsdirektøren offentliggør efter det regionale beskæftigelsesråds beslutning, jf. § 2, stk. 3, senest den 30. juni en foreløbig fortegnelse over fagområder eller stillingsbetegnelser, hvortil der kan gives tilskud til kommunernes indsats fra den regionale bevilling i det følgende bevillingsår.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Regionsdirektøren offentliggør efter det regionale beskæftigelsesråds beslutning, jf. § 2, stk. 3, senest den 31. december en endelig fortegnelse over fagområder eller stillingsbetegnelser, hvortil der kan gives tilskud til kommunernes indsats fra den regionale bevilling i det følgende bevillingsår. Regionsdirektøren offentliggør efter vedtagelsen af det kommende års finanslov samtidig størrelsen af den regionale bevilling for dette bevillingsår.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Regionsdirektøren udarbejder og offentliggør senest den 31. december en oversigt over de uddannelser, kurser, ansættelser med løntilskud, herunder i kombination med uddannelse, særligt tilrettelagte forløb mv. inden for de fastsatte fagområder eller stillingsbetegnelser, hvortil der kan gives tilskud til kommunernes indsats fra den regionale bevilling i det følgende bevillingsår, jf. § 2, stk. 3.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Regionsdirektøren offentliggør i løbet af bevillingsåret tilføjelser til oversigten efter stk. 1. Tilføjelser til oversigten er gældende for hele bevillingsåret.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Akutpuljen</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Det regionale beskæftigelsesråd kan reservere op til 5 procent af den regionale bevilling, jf. § 6, til:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> En indsats med henblik på at afhjælpe akut opståede flaskehalsproblemer i beskæftigelsesregionen, jf. stk. 2.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> Informationskampagner, vejledningsaktiviteter eller andre særlige initiativer til at afhjælpe og forebygge mangel på arbejdskraft i beskæftigelsesregionen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Kommunerne i beskæftigelsesregionen kan søge om tilskud til en indsats til at afhjælpe akut opståede flaskehalsproblemer inden for fagområder eller stillingsbetegnelser, der ligger uden for de af det regionale beskæftigelsesråd fastsatte fagområder eller stillingsbetegnelser efter § 2, stk. 3. Regionsdirektøren fastsætter retningslinier for kommunernes ansøgning.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Det regionale beskæftigelsesråd træffer beslutning om tilskud til en kommune til en indsats med henblik på at afhjælpe akut opståede flaskehalsproblemer.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Det regionale beskæftigelsesråd træffer beslutning om iværksættelse af informationskampagner, vejledningsaktiviteter eller andre særlige initiativer til at afhjælpe og forebygge mangel på arbejdskraft i beskæftigelsesregionen.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Regionsdirektøren udfører rådets beslutninger efter stk. 3 og 4.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Fordeling af midler</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Den særlige statslige bevilling til at forebygge og afhjælpe mangel på arbejdskraft fordeles til de fire beskæftigelsesregioner på grundlag af</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> antallet af personer i arbejdsstyrken og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> omfanget af mangel på arbejdskraft.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Arbejdsmarkedsstyrelsen udmelder hvert år efter vedtagelsen af det kommende års finanslov det beløb, som tilkommer den enkelte beskæftigelsesregion for dette bevillingsår.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Administration, udbetaling, regnskabsaflæggelse og revision</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Regionsdirektøren udmelder hvert år i september måned:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> et foreløbigt beløb til indsatsen for personer, der er omfattet af § 2, nr. 1 i lov om en aktiv beskæftigelsesindsats og øvrige personer nævnt i § 1, stk. 3, for det efterfølgende bevillingsår til den enkelte kommune inden for beskæftigelsesregionen,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> et foreløbigt beløb til indsatsen for personer, der er omfattet af § 2, nr. 2-10 i lov om en aktiv beskæftigelsesindsats og øvrige personer nævnt i § 1, stk. 4 og 5, for det efterfølgende bevillingsår til den enkelte kommune inden for beskæftigelsesregionen.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> For de kommuner, der indgår i et forpligtende kommunalt samarbejde, jf. lov om forpligtende kommunale samarbejder, udmelder regionsdirektøren foreløbige beløb for hver enkelt af de kommuner, der indgår i samarbejdet.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Regionsdirektøren anviser i januar måned i bevillingsåret:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> et acontobeløb til indsatsen for personer, der er omfattet af § 2, nr. 1 i lov om en aktiv beskæftigelsesindsats og øvrige personer nævnt i § 1, stk. 3, til den enkelte kommune inden for beskæftigelsesregionen og</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> et acontobeløb til indsatsen for personer, der er omfattet af § 2, nr. 2-10 i lov om en aktiv beskæftigelsesindsats og øvrige personer nævnt i § 1, stk. 4 og 5, til den enkelte kommune inden for beskæftigelsesregionen.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> For de kommuner, der indgår i et forpligtende kommunalt samarbejde, jf. lov om forpligtende kommunale samarbejder, anviser regionsdirektøren et acontobeløb for hver enkelt af de kommuner, der indgår i samarbejdet.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Arbejdsmarkedsstyrelsen udmelder hvert år i december måned grundlaget for anvisning af acontobeløbene efter stk. 1 og 2.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Kommunen skal udarbejde en særskilt opgørelse over udgifter til indsatsen fordelt på de i § 7, stk. 1 nævnte målgrupper inden for de af det regionale beskæftigelsesråd fastsatte fagområder eller stillingsbetegnelser, jf. § 2, stk. 3. Udgifterne opgøres før fradrag af statsrefusion.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Kommuner, der indgår i et forpligtende kommunalt samarbejde, jf. lov om forpligtende kommunale samarbejder, skal udarbejde særskilte opgørelser over de i stk. 1 nævnte udgifter for hver enkel af de kommuner, der indgår i samarbejdet.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Kommunen skal via Indenrigs- og Socialministeriets refusionssystem indsende en endelig opgørelse til beskæftigelsesregionen over de endelige udgifter i regnskabsåret til indsatsen inden for de af det regionale beskæftigelsesråd fastsatte fagområder eller stillingsbetegnelser fordelt på de i § 7, stk. 1 nævnte målgrupper. Opgørelsen skal sendes senest i forbindelse med den endelige restrefusion i regnskabsåret, og skal indsendes med revisionspåtegning, jf. § 11.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Kommuner, der indgår i et forpligtende kommunalt samarbejde, jf. lov om forpligtende kommunale samarbejder, skal indsende endelige opgørelser af de i stk. 1 nævnte udgifter for hver enkelt af de kommuner, der indgår i samarbejdet.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Revisionen skal ske i overensstemmelse med de regler, der er fastsat i bekendtgørelse om statsrefusion og tilskud, samt regnskabsaflæggelse og revision på Indenrigs- og Socialministeriets, Beskæftigelsesministeriets og Ministeriet for Flygtninge, Indvandrere og Integrations ressortområder.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Det endelige tilskud til indsatsen for personer omfattet af § 7, stk. 1, nr. 1, i den enkelte kommune opgøres på baggrund af den i § 10 nævnte revisionspåtegnede opgørelse.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Det endelige tilskud efter stk. 1 kan højst udgøre et beløb svarende til 50 pct. af kommunens udgifter til flaskehalsindsatsen til indsatsen for personer omfattet af § 7, stk. 1, nr. 1 i regnskabsåret.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Det endelige tilskud til indsatsen for personer omfattet af § 7, stk. 1, nr. 2, i den enkelte kommune opgøres på baggrund af den i § 10 nævnte revisionspåtegnede opgørelse.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Tilskuddet efter stk. 3 kan højst udgøre et beløb svarende til 50 pct. af kommunens udgifter til flaskehalsindsatsen til indsatsen for personer omfattet af § 7, stk. 1, nr. 2, i regnskabsåret.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Det samlede tilskud efter stk. 1 og stk. 3 kan ikke overstige det samlede acontobeløb, som kommunen har fået anvist i januar måned i bevillingsåret, jf. § 8, stk. 1.</p>\r\n<p class=\"Stk2\">\r\n   <span class=\"StkNr\" id=\"Par12_Stk6\">Stk. 6.</span> Hvis det samlede tilskud efter stk. 5 er mindre end det samlede acontobeløb, som kommunen har fået anvist i januar måned i bevillingsåret, jf. § 8, stk. 1, skal kommunen på regionsdirektørens anmodning indbetale forskelsbeløbet til beskæftigelsesregionen, senest 4 uger efter beskæftigelsesregionen har anmodet herom.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ikrafttrædelses- og overgangsbestemmelser</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. januar 2010.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Bekendtgørelse nr. 737 af 9. juli 2009 om anvendelse, fordeling, udbetaling mv. af midler fra den særlige statslige bevilling til at forebygge og afhjælpe mangel på arbejdskraft (flaskehalse) ophæves.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 16. december 2009</p><p class=\"Sign1\" align=\"center\">Marie Hansen</p><p class=\"Sign2\" align=\"right\">/ Claus Frederiksen Houmann</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2009"
        },
        {
            "displayName": "Accession",
            "displayValue": "B20090140705"
        },
        {
            "displayName": "Entydig dokumentidentifikation",
            "displayValue": "BE003863"
        },
        {
            "displayName": "Dato for førstegangsindlæggelse",
            "displayValue": "22/12/2009"
        },
        {
            "displayName": "Dato for indlæggelse",
            "displayValue": "04/06/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1407"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "16/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2009-0002088"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}