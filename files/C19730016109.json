{
    "id": 82950,
    "title": "Cirkulære om ændringer i stempelloven. (Til stempelmyndighederne og de anholdelsespligtige myndigheder). ",
    "documentTypeId": "170",
    "isSagsforlobPeriodValid": false,
    "shortName": "CIR nr 161 af 02/07/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i stempelloven. (Til  \r\n\r\n stempelmyndighederne og de anholdelsespligtige myndigheder). </H1>  \r\n\r\n<P></P>  \r\n\r\n<BR>  \r\n\r\n<P>Ved nærværende cirkulære redegøres for de ændringer i stempelloven, som er  \r\n\r\n gennemført ved lov nr. 283 af 23. maj 1973 om ændring af lov om  \r\n\r\n stempelafgift. Ændringsloven er - sammen med lov nr. 284 af samme dato om  \r\n\r\n kapitaltilførelsesafgift - udsendt herfra i slutningen af juni måned 1973. De  \r\n\r\n to love er en følge af Danmarks optagelse i EF, som har pålagt medlemslandene  \r\n\r\n at gennemføre afgiftsregler, hvorefter der ved tilførsel af kapital til  \r\n\r\n aktieselskaber m. v. kun må opkræves en afgift, nemlig en  \r\n\r\n kapitaltilførselsafgift af nærmere angivet indhold. </P>  \r\n\r\n<P>Ophævelse af stempelpligten for stiftelsesoverensoverkomster m. v. </P>  \r\n\r\n<P CLASS=PUNKT> <B>1.</B> Ved ændringlovens § 1, nr. 2 og nr. 7, ophæves  \r\n\r\n stempellovens §§ 52 og 55. Herefter er dokumentert oprettet efter 30. juni  \r\n\r\n 1973 om stiftelse af aktieselskaber, andre selskaber med begrænset ansvar,  \r\n\r\n foreninger samt interessentskaber (herunder partrederier og  \r\n\r\n kommanditselskaber) stempelfri. Det sammme gælder vedtægter eller love for  \r\n\r\n selskaber og foreninger. Dokumenter om ændringer i eller tilføjelser til  \r\n\r\n stiftelsesoverenskomster eller vedtægter for selskaber og foreninger er  \r\n\r\n ligeledes stempelfri, når de oprettes efter 30. juni 1973, selv om den  \r\n\r\n oprindelige overenskomst eller vedtægt var stempelpligtig. </P>  \r\n\r\n<P CLASS=STK> <I>Stk. 2. </I> Med hensyn til bestemmelser i en  \r\n\r\n stiftelsesoverenskomst om indskud (overdragelse) henvises til det følgende  \r\n\r\n afsnit. </P>  \r\n\r\n<P>Ændring af reglerne om overdragelsestempel ved indskud i selskaber m.v.  \r\n\r\n</P>  \r\n\r\n<P CLASS=PUNKT> <B>2.</B> Dokumenter om indskud af formuegoder i  \r\n\r\n aktieselaksber eller andre selskaber eller foreninger, hvor ingen af  \r\n\r\n deltagerne hæfter personligt for selskabets eller foreningens forpligtelser,  \r\n\r\n har efter de hidtil gældende regler i stempellovens § 53 skullet stemples som  \r\n\r\n overdragelse af de pågældende formuegoder. Ved ændringslovens § 1, nr. 3,  \r\n\r\n ændres reglerne således, at der for dokumenter oprettet efter 30. juni 1973  \r\n\r\n om indskud i selskaber m.v. med begrænset ansvar kun skal beregnes stempel af  \r\n\r\n overdragelse af fast ejendom (efter reglerne i stempellovens §§ 34-38),.  \r\n\r\n medens indskud af andre formuegoder er stempelfri. </P>  \r\n\r\n<P CLASS=STK> <I>Stk. 2. </I> Er indskudsdokumentet stempelpligtigt efter de  \r\n\r\n nye regler, skal der tillige svares den særlige afgift ved overdragelse af  \r\n\r\n fast ejendom, jfr. lov nr. 419 af 15. september 1972. </P>  \r\n\r\n<P CLASS=STK> <I>Stk. 3 </I> Ved dokumenter om udlodning af formuegoder fra  \r\n\r\n et selskab m.v. med begrænset ansvar skal der som hidtil svares stempel efter  \r\n\r\n overdragelsesbestemmelserne i stempellovens §§ 34-38 (fast ejendom), § 39  \r\n\r\n (skibe), § 41 (løsøre m. v.) og § 42 (goodwill m. v.). </P>  \r\n\r\n<P CLASS=PUNKT> <B>3.</B> Dokumenter om indskud i ansvarlige  \r\n\r\n interessentskaber herunder partrederier og kommanditselskaber stemples som  \r\n\r\n hidtil, det vil sige som overdragelsesdokument vedrørende den anpart i de  \r\n\r\n indskudte formuegoder, der overdrages til medinteressenterne, jfr. lovens §  \r\n\r\n 45. Indskyder er kommanditist en fast ejendom i kommanditselskabet, skal der  \r\n\r\n dog svares overdragelsesstempel (og særlig afgift) af hele ejendommens værdi,  \r\n\r\n medens indskud fra kommanditisten af andre formuegoder er stempelfri, jfr.  \r\n\r\n lovens § 53, stk. 4. </P>  \r\n\r\n<P CLASS=STK> <I>Stk. 2. </I> Også dokumenter om overdragelse af anparter i  \r\n\r\n interessentskaber, herunder om en interessents udtræden eller  \r\n\r\n interessentskabets opløsning, stemples som hidtil. </P>  \r\n\r\n<P>Ændring af reglerne om stempelfritagelse ved sammenslutning af selskaber  \r\n\r\n m.v. (fusion). </P>  \r\n\r\n<P>4: Ved ændringslovens § 1, nr. 14, ophæves stempellovens § 87, hvorefter  \r\n\r\n finansministeren kunne fritage for stempelafgift af dokumenter, der oprettes  \r\n\r\n i anledning af sammenslutninger af aktieselskaber m. v. I stedet er der - ved  \r\n\r\n ændringenslovens § 1, nr. 5 - indsat en bestemmelse i lovens § 53 (nyt stk.  \r\n\r\n 5), hvorefter dokumenter, oprettet efter 30. juni 1973 om indskud af fast  \r\n\r\n ejendom i selskaber m. v. med begrænset ansvar er stempelfri, hvis de  \r\n\r\n oprettes i anledning af sammenslutning mellem selskaber m.v. (Dokumenter om  \r\n\r\n indskud af andre formuegoder er stempelfri allerede som følge af den foran  \r\n\r\n under punkt 2 omtalte regel). </P>  \r\n\r\n<P>Ophævelse af stempelpligten for aktier og andelsbeviser. </P>  \r\n\r\n<P CLASS=PUNKT> <B>5.</B> Ved ændringslovens § 1, nr. 6, og § 2 er  \r\n\r\n stempelpligten ophævet for aktier, andelsbeviser og interimsbeviser, der  \r\n\r\n udstedes i forbindelse med stiftelsen af et selskab efter 30. juni 1973 eller  \r\n\r\n i forbindelse med en udvidelse af aktie- eller andelskapitalen, hvorom  \r\n\r\n selskabet har truffet beslutning efter 30. juni 1973. </P>  \r\n\r\n<P CLASS=STK> <I>Stk. 2. </I> Da et sktieselskab først kan betragtes som  \r\n\r\n stiftet, når selskabet er optaget i aktieselskabs-registret, vil aktier  \r\n\r\n udstedt af selskaber, der først optages i registeret efter 30. juni 1973,  \r\n\r\n være stempelfri. Disse selskaber har et registreringsnummer, der er højere  \r\n\r\n end 54.833. </P>  \r\n\r\n<P CLASS=STK> <I>Stk. 3. </I> Aktier udsedt af selskaber, der pr. 1. juli  \r\n\r\n 1973 er optaget i aktieselskabs-registreret, er stempelfri, såfremt de er  \r\n\r\n udstedt i anledning af en aktieudvidelse, hvorom generalforsamlingen,  \r\n\r\n eventuelt bestyrelsen, har truffet beslutning efter 30. juni 1973. </P>  \r\n\r\n<P CLASS=PUNKT> <B>6.</B> For andre selskaber end aktieselskaber gælder, at  \r\n\r\n andelsbeviserne er stempelfri, hvis selskabets stiftelsesoverenskomst er  \r\n\r\n oprettet efter 30. juni 1973, eller hvis beviserne er udstedt i anledning af  \r\n\r\n en udvidelse afandelskapitalen, hvorom generalforsamlingen har truffet  \r\n\r\n beslutning efter 30. juni 1973. </P>  \r\n\r\n<P CLASS=STK> <I>Stk. 2. </I> Nogle andelsselskaber og investeringsforeninger  \r\n\r\n udsteder dog andelsbeviser eller certifikater kontinuerligt (fra dag til  \r\n\r\n dag). For disse selskaber og foreninger gælder, at beviser og certifikater,  \r\n\r\n der emitteres (overdrages af selskabet eller foreningen til første erhverv)  \r\n\r\n efter 30. juni 1973 er stempelfri. </P>  \r\n\r\n<P>7: Er en aktie, et interimsbevis, et andelsbevis eller et certifikat  \r\n\r\n stempelpligtigt efter de hidtidige regler, vil der ikke blive opkrævet  \r\n\r\n kapitaltilførdselsafgift af det indskud eller den friaktieudstedelse, som er  \r\n\r\n anledning til udstedelsen af aktien m. v. </P>  \r\n\r\n<P>Ophævelsen af stempelpligten for massegældsbreve. </P>  \r\n\r\n<P CLASS=PUNKT> <B>8.</B> Ved ændringslovens § 1, nr. 8 og 9, er der i  \r\n\r\n stempellovens §§ 56 og 57 indsat bestemmelser, hvorefter massegældsbreve  \r\n\r\n (gældsbreve, der fremtræder som led i en sammenhørende udgivelse af et større  \r\n\r\n antal gældsbreve med fælles tekst), der udstedes efter 30. juni 1973, er  \r\n\r\n stempelfri, når de tillige er omsætningsgældsbreve. Stempelfriheden gælder  \r\n\r\n dog ikke, såfremt der i gældsbrevene (ved partialobligationslån: i  \r\n\r\n hovedobligationen) stilles sikkerhed ved pant i en fast ejendom. </P>  \r\n\r\n<P CLASS=STK> <I>Stk. 2. </I> Den nye regel om stempelfrihed for  \r\n\r\n massegældsbreve får antagelig kun ringe betydning, idet langt den største del  \r\n\r\n af massegældsbrevene er de kasse-obligationer, som udstedes af  \r\n\r\n kreditforeningerne og de øvrige realkreditinstitutioner. Disse  \r\n\r\n kasseobligationer er allerede efter de hidtil gældende regler stempelfri,  \r\n\r\n jfr. for kreditforeningernes vedkommende stempellovens § 86, som ophæves ved  \r\n\r\n ændringslovens § 1, nr. 13. </P>  \r\n\r\n<P>Stempelfritagelse for visse EF-garantier. </P>  \r\n\r\n<P CLASS=PUNKT> <B>9.</B> Efter stempellovens § 62, stk. 1, nr. 4, er  \r\n\r\n dokumenter om sikkerhedsstillelse over for staten for told- og  \r\n\r\n forbrugsafgifter stempelfri. Efter optagelsen i EF bliver der tillige tale om  \r\n\r\n sikkerhedsstillelse for told- og forbrugsafgifter til de øvrige EF-lande, og  \r\n\r\n ved ændringslovens § 1, nr. 11, er lovens § 62, stk. 1, nr. 4, derfor ændret  \r\n\r\n således, at den hjemler stempelfrihed for dokumenter om sikkerhedsstillelse  \r\n\r\n overfor staten (toldvæsenet) og told- og forbrugsafgifter til den danske stat  \r\n\r\n eller en anden stat, der er medlem af EF. </P>  \r\n\r\n<P CLASS=PUNKT> <B>10.</B> Efter optagelsen i EF skal der af EF-direktoratet  \r\n\r\n gives særlig tilladelse (licens) til ind- og udførsel over fællesmarkedets  \r\n\r\n ydre grænser af visse landbrugsvarer. Til sikkerhed for opfyldelsen af  \r\n\r\n licensens vilkår skal im- eller eksportøren stille bankgaranti overfor  \r\n\r\n EF-direktoratet. disse bankgarantier er ved ændringslovens § 1, nr. 12,  \r\n\r\n fritaget for stempel ved en tilføjelse (nyt nr. 5) til stempellovens § 62,  \r\n\r\n stk. 1. </P>  \r\n\r\n<P CLASS=PUNKT> <B>11.</B> De under punkterne 9 og 10 omtalte  \r\n\r\n stempelfritagelser omfatter også dokumenter oprettet før lovens ikrafttræden,  \r\n\r\n det vil sige i tidsrummet fra 1. januar til 1. juli 1973. Der er truffet  \r\n\r\n aftale med Danske Bankers Fællesrepræsentation om, at stempelafgift til de  \r\n\r\n allerede udstedte licensgarantier godtgøres samlet af skattedepartementet.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 2. juli 1973.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/Henning Jensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/1973"
        },
        {
            "displayName": "Accession",
            "displayValue": "C19730016109"
        },
        {
            "displayName": "Entydig dokumentidentifikation",
            "displayValue": "CM042320"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "02/07/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Statsamterne"
        },
        {
            "displayName": "Ressortministeriets journalnummer",
            "displayValue": "Skd.III.31-437/73."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}