{
    "id": 40519,
    "title": "Efterfølgende af- og nedskrivninger ",
    "documentTypeId": "240",
    "isSagsforlobPeriodValid": false,
    "shortName": "KEN nr 18014 af 22/10/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ligningsrådet afslog en ansøgning om efterfølgende at tilbageføre  \r\n\r\n skattemæssige afskrivninger på en erhvervsbebyggelse. Som begrundelse for  \r\n\r\n afslaget henviste Ligningsrådet dels til, at ansøgningen skyldtes, at der ved  \r\n\r\n selvangivelsen var blevet truffet et bevidst valg, der efterfølgende havde  \r\n\r\n vist sig uhensigtsmæssigt, dels til at ansøgningen var blevet indgivet senere  \r\n\r\n end 3 år efter udløbet af de pågældende indkomstår, uden at der efter  \r\n\r\n Ligningsrådets opfattelse forelå særlige omstændigheder. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Efterfølgende af- og nedskrivninger </H1>  \r\n\r\n<P></P>  \r\n\r\n<P>En skatteyder ansøgte i medfør af afskrivningslovens § 30, stk. 3, om  \r\n\r\n Ligningsrådets tilladelse til for indkomstårene 1990 og 1991, at tilbageføre  \r\n\r\n skattemæssige afskrivninger på et butikscenter, for hvert år 1.424.433 kr.,  \r\n\r\n svarende til 6 pct. </P>  \r\n\r\n<P>Det fremgik af sagens oplysninger, at skatteyderen i brev af 4/12 1995  \r\n\r\n over for den kommunale skattforvaltning havde fremsat ønske om efterfølgende  \r\n\r\n at tilbageføre de foretagne bygningsafskrivninger, for indkomstårene 1990,  \r\n\r\n 1991 og 1992. </P>  \r\n\r\n<P>For indkomståret 1992 imødekom den kommunale skatteforvaltning ansøgningen  \r\n\r\n og tillod, at de foretagne bygningsafskrivninger på 1.424.433 kr. blev  \r\n\r\n tilbageført, men for så vidt angik indkomstårene 1990 og 1991, videresendte  \r\n\r\n kommunen ansøgningen til Ligningsrådet, idet ansøgningen for så vidt angik  \r\n\r\n disse indkomstår, ikke var omfattet af bemyndigelsen i TS-cirkulære 1994-12  \r\n\r\n af 27/6 1994, da ansøgningen var blevet indgivet senere end 3 år efter  \r\n\r\n udløbet af indkomstårene. </P>  \r\n\r\n<P>I forbindelse med sagens behandling for Ligningsrådet oplyste den  \r\n\r\n kommunale skatteforvaltning, at skatteyderens revisor for indkomståret 1990  \r\n\r\n oprindelig havde afskrevet med 0 pct., men ved skrivelse af 20/3 1992 ansøgt  \r\n\r\n han om tilladelse til i stedet for at afskrive med 6 pct., svarende til  \r\n\r\n 1.424.433 kr., jf. ovenfor. Denne ansøgning imødekom kommunen ved afgørelse  \r\n\r\n af 24/4 1992. </P>  \r\n\r\n<P>Til støtte for imødekommelse af ansøgningen anførte skatteyderen over for  \r\n\r\n Ligningsrådet, at det ham tilhørende butikscenter i de omhandlede indkomstår  \r\n\r\n og fremefter havde været underskudsgivende, og at han havde haft en negativ  \r\n\r\n skattepligtig indkomst. Det skyldtes derfor mangelfuld revisorbistand, at der  \r\n\r\n i indkomstårene 1990 og 1991 blev foretaget skattemæssige afskrivninger,  \r\n\r\n skønt hans skattepligtige indkomst herved blev negativ. Som følge af reglerne  \r\n\r\n om, at skattemæssige underskud højst kan fremføres til modregning i positiv  \r\n\r\n skattepligtig indkomst i 5 år, ville afskrivningerne gå tabt, dersom  \r\n\r\n ansøgningen ikke blev imødekommet. </P>  \r\n\r\n<P>Ligningsrådet fandt at måtte lægge til grund, at den afskrivningssats, der  \r\n\r\n var blevet benyttet ved afskrivning på butikscentret, måtte anses for at være  \r\n\r\n udtryk for et bevidst valg. De foretagne afskrivninger medførte en forøgelse  \r\n\r\n af de skattemæssige underskud for de pågældende indkomstår, og det måtte  \r\n\r\n efter rådets opfattelse antages, at skatteyderen og hans revisor på  \r\n\r\n tidspunkterne for udfærdigelse af selvangivelse havde påregnet at kunne  \r\n\r\n udnytte underskuddene til modregning i positiv skattepligtig indkomst for  \r\n\r\n senere indkomstår, hvilket efterfølgende viste sig ikke at kunne ske.  \r\n\r\n Allerede fordi der således forelå en situation, hvor ansøgningen skyldtes, at  \r\n\r\n der ved selvangivelsen var blevet truffet et bevidst valg, der efterfølgende  \r\n\r\n havde vist sig uhensigtsmæssigt, afslog Ligningsrådet ansøgningen. </P>  \r\n\r\n<P>Ligningsrådet bemærkede endvidere, at ansøgningen for begge de omhandlede  \r\n\r\n indkomstår, var blevet indgivet senere end 3 år efter udløbet af  \r\n\r\n indkomstårene, hvorfor imødekommelse af ansøgningen forudsatte, at der forelå  \r\n\r\n særlige omstændigheder, jf. at sådanne anmodninger i henhold til TS-cirkulære  \r\n\r\n 1994-12, pkt. 3.2., altid skal forelægges for Rådet. Da Ligningsrådet ikke  \r\n\r\n fandt, at der forelå sådanne særlige omstændigheder, afslog Ligningsrådet  \r\n\r\n også af denne grund ansøgningen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Tidsskrift for skatter og afgifter nr. 3-1997, 71 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19961801425"
        },
        {
            "displayName": "Entydig dokumentidentifikation",
            "displayValue": "CA008489"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18014"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "22/10/1996"
        },
        {
            "displayName": "Administrerende myndighed",
            "displayValue": "Ligningsrådet"
        },
        {
            "displayName": "Ressortministeriets journalnummer",
            "displayValue": "99/96-4230-00036"
        },
        {
            "displayName": "Stikord",
            "displayValue": "BYGNINGER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}