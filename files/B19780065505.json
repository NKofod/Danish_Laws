{
    "id": 57740,
    "title": "Bekendtgørelse vedrørende oplysning om fortrydelsesret i henhold til lov om visse forbrugeraftaler. ",
    "documentTypeId": "60",
    "isSagsforlobPeriodValid": false,
    "shortName": "BEK nr 655 af 19/12/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse vedrørende oplysning om  \r\n\r\n fortrydelsesret i henhold til lov om visse forbrugeraftaler. </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 7, stk. 3, og 13, stk. 3, i lov nr. 139 af 29. marts 1978  \r\n\r\n om visse forbrugeraftaler (Dørsalg m. v., postordresalg og løbende  \r\n\r\n tjenesteydelser), der er optrykt som bilag 1 til bekendtgørelsen, fastsættes:  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den erhvervsdrivendes oplysning til forbrugeren  \r\n\r\n om dennes fortrydelsesret skal gives i: </P>  \r\n\r\n<UL CLASS=PLAIN-LIST>  \r\n\r\n<LI>1) en særlig formular, eller </LI>  \r\n\r\n<LI>2) aftaledokument, faktura, følgeseddel eller lignende dokument, der  \r\n\r\n udfærdiges i anledning af den enkelte aftale. </LI>  \r\n\r\n</UL>  \r\n\r\n<P>Oplysning, der gives i de under nr. 2 nævnte dokumenter, skal være  \r\n\r\n tydeligt adskilt fra dokumentets øvrige tekst og fremhævet ved særlig  \r\n\r\n skrifttype eller på lignende måde. </P>  \r\n\r\n<P CLASS=STK> <I>Stk. 2. </I> Oplysningen skal, når aftalen indgåes under et  \r\n\r\n møde med den erhvervsdrivende uden for dennes faste forretningssted, jfr.  \r\n\r\n lovens kapitel 3, gives på mødet. Ved postordresalg, jfr. lovens kapitel 4,  \r\n\r\n skal oplysningen være vedlagt varen, når den sendes til forbrugeren. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Oplysning om fortrydelsesret efter lovens  \r\n\r\n kapitel 3 skal i de tilfælde, der omfattet af lovens § 6, stk. 2, d.v.s.  \r\n\r\n tilfælde, hvor forbrugeren ikke senest ved aftalens indgåelse har haft  \r\n\r\n lejlighed til at undersøge det købte eller en vare af samme art, samt ved køb  \r\n\r\n af bøger, og tegning af abonnement på aviser, ugeblade og tidsskrifter eller  \r\n\r\n på løbende bogudgivelser af ikke forud fastlagt omfang, gives ved anvendelse  \r\n\r\n af den tekst, som fremgår af bilag 2 til denne bekendtgørelse. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> I andre tilfælde end dem, der er omfattet af §  \r\n\r\n 2, skal oplysning om fortrydelsesret efter lovens kapitel 3 gives ved  \r\n\r\n anvendelse af den tekst, som fremgår af bilag 3 til denne bekendtgørelse.  \r\n\r\n</P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Oplysning om fortrydelsesret ved postordresalg  \r\n\r\n efter lovens kapitel 4, skal i de tilfælde, der er omfattet af lovens § 11,  \r\n\r\n d.v.s. tilfælde, hvor sælgeren ikke har påtaget sig at afhente varen hos  \r\n\r\n forbrugeren, hvis denne fortryder købet, gives ved anvendelse af den tekst,  \r\n\r\n som fremgår af bilag 4 til denne bekendtgørelse. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Oplysning om fortrydelsesret ved postordresalg  \r\n\r\n efter lovens kapitel 4 skal i de tilfælde, der er omfattet af lovens § 12,  \r\n\r\n d.v.s. tilfælde, hvor sælgeren har påtaget sig at afhente varen hos  \r\n\r\n forbrugeren, hvis denne fortryder købet, gives ved anvendelse af den tekst,  \r\n\r\n som fremgår af bilag 5 til denne bekendtgørelse. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Samtidig med afgivelse af oplysning i henhold  \r\n\r\n til § 2, § 3 eller § 5 kan den erhvervsdrivende give forbrugeren en blanket,  \r\n\r\n som denne kan anvende, hvis aftalen fortrydes. Blanketten skal angive navn og  \r\n\r\n adresse på den, til hvem meddelelsen skal sendes. Eksempel på denne blanket  \r\n\r\n er optrykt som bilag 6 til denne bekendtgørelse. </P>  \r\n\r\n<P CLASS=STK> <I>Stk. 2. </I> Hvis blanketten er en del af den formular eller  \r\n\r\n det dokument, som indeholder oplysning om fortrydelsesretten, skal den kunne  \r\n\r\n afrives eller fraklippes den øvrige del af formularen eller dokumentet. </P>  \r\n\r\n<P CLASS=STK> <I>Stk. 3. </I> Hvis den erhvervsdrivende ikke giver  \r\n\r\n forbrugeren den i stk. 1 nævnte blanket, skal navn og adresse på den, til  \r\n\r\n hvem meddelelse skal sendes fremgå af det dokument, som indeholder oplysning  \r\n\r\n om fortrydelsesretten. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Oplysning om fortrydelsesret må ikke gives  \r\n\r\n samlet for alle i §§ 2, 3, 4 eller 5 nævnte tilfælde, men må alene angå det  \r\n\r\n tilfælde, der efter aftalens karakter er aktuelt for forbrugeren. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den tekst, som den erhvervsdrivende i henhold  \r\n\r\n til §§ 2-5 skal benytte ved oplysning om fortrydelsesretten, må kun fraviges,  \r\n\r\n i det omfang forbrugeren stilles bedre end efter loven. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bekendtgørelsen træder i kraft den 1. april  \r\n\r\n 1979. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 19. december  \r\n\r\n 1978. </I> </P>  \r\n\r\n<P CLASS=UNDERSKREVET-AF ALIGN=CENTER>Nathalie Lind </P>  \r\n\r\n<P CLASS=MINISTER ALIGN=RIGHT>/ Anders Troldborg </P>  \r\n\r\n</DIV>  \r\n\r\n<P>Bilag 2 </P>  \r\n\r\n<P>Justitsministeriets tekst til oplysning til forbrugeren om fortrydelsesret  \r\n\r\n ved aftaler indgået uden for fast forretningssted i tilfælde, hvor  \r\n\r\n forbrugeren ikke senest ved aftalens indgåelse har haft lejlighed til at  \r\n\r\n undersøge det købte eller en vare af samme art, samt ved køb af bøger og  \r\n\r\n tegning af abonnement på aviser, ugeblade og tidsskrifter eller på løbende  \r\n\r\n bogudgivelser af ikke forud fastlagt omfang. (Fortrydelsesret fra varens  \r\n\r\n modtagelse, jfr. bekendtgørelsen § 2): </P>  \r\n\r\n<P>FORTRYDELSESRET Efter kapitel 3 i lov nr. 139 af 29. marts 1978 om visse  \r\n\r\n forbrugeraftaler har De fortrydelsesret. </P>  \r\n\r\n<P>Fortrydelsesfristen. Fortrydelsesfristen er en uge. Fristen regnes fra den  \r\n\r\n dag, hvor De har fået det købte eller den første levering i hænde ved  \r\n\r\n aflevering på bopælen eller ved afhentning på posthuset m. v. Hvis De f. eks.  \r\n\r\n modtager det købte mandag den 1., har De frist til og med mandag den 8. Hvis  \r\n\r\n fristen udløber på en helligdag, en søndag, en lørdag eller grundlovsdagen,  \r\n\r\n den 5. juni, kan De vente til den følgende hverdag. </P>  \r\n\r\n<P>Hvordan fortryder De? Inden fortrydelsesfristens udløb skal De underrette  \r\n\r\n sælger om, at De har fortrudt købet. Gives denne underretning pr. post, er  \r\n\r\n det tilstrækkeligt, at De sender brevet inden fristens udløb. Hvis De vil  \r\n\r\n sikre Dem bevis for, at De har fortrudt rettidigt, kan De f. eks. sende  \r\n\r\n brevet anbefalet og opbevare postkvitteringen. De kan også fortryde aftalen  \r\n\r\n ved at undlade at modtage eller hente varen på posthuset m. v. </P>  \r\n\r\n<P>Hvad skal De gøre med modtagne varer? Hvis De har modtaget varen eller en  \r\n\r\n del af den, har De ikke pligt til at sende det modtagne tilbage. Derimod har  \r\n\r\n De pligt til at opbevare det modtagne, indtil det hentes af sælger, dog højst  \r\n\r\n i 3 måneder efter at sælgeren har modtaget underretning om, at De har  \r\n\r\n fortrudt aftalen. Det er som hovedregel en betingelse for Deres  \r\n\r\n fortrydelsesret, at De kan tilbagegive modtagne varer i væsentlig samme stand  \r\n\r\n og mængde, som da De modtog varerne. </P>  \r\n\r\n<P>Bilag 3 </P>  \r\n\r\n<P>Justitsministeriets tekst til oplysning til forbrugeren om fortrydelsesret  \r\n\r\n ved aftaler indgået uden for fast forretningssted i tilfælde, hvor  \r\n\r\n forbrugeren senest ved aftalens indgåelse har haft lejlighed til at undersøge  \r\n\r\n det købte eller en vare af samme art, samt ved aftaler om en løbende  \r\n\r\n forpligtelse for den erhvervsdrivende til mod vederlag at foretage tilsyn  \r\n\r\n eller vedligeholdelse af fast ejendom eller løsøre, at udføre vagt- eller  \r\n\r\n redningstjeneste, at give undervisning, at udføre bogførings-, regnskabs-  \r\n\r\n eller revisionsvirksomhed, at yde legemspleje eller at yde andre lignende  \r\n\r\n tjenester. (Fortrydelsesret fra bestillingen, jfr. bekendtgørelsens § 3):  \r\n\r\n</P>  \r\n\r\n<P>FORTRYDELSESRET Efter kapitel 3 i lov nr. 139 af 29. marts 1978 om visse  \r\n\r\n forbrugeraftaler har De fortrydelsesret. </P>  \r\n\r\n<P>Fortrydelsesfristen. Fortrydelsesfristen er en uge. Fristen regnes fra den  \r\n\r\n dag, hvor De skrev under på kontrakten eller afgav bestillingen. Hvis De f.  \r\n\r\n eks. afgav Deres bestilling mandag den 1., har De frist til og med mandag den  \r\n\r\n 8. Hvis fristen udløber på en helligdag, en søndag, en lørdag eller  \r\n\r\n grundlovsdagen, den 5. juni, kan De vente til den følgende hverdag. </P>  \r\n\r\n<P>Hvordan fortryder De? Inden fortrydelsesfristens udløb skal De underrette  \r\n\r\n den erhvervsdrivende om, at De har fortrudt aftalen. Gives denne underretning  \r\n\r\n pr. post, er det tilstrækkeligt, at De sender brevet inden fristens udløb.  \r\n\r\n Hvis De vil sikre Dem bevis for, at De har fortrudt rettidigt, kan De f. eks.  \r\n\r\n sende brevet anbefalet og opbevare postkvitteringen. De kan også fortryde  \r\n\r\n aftalen ved at undlade at modtage eller hente varerne på posthuset m.v.,  \r\n\r\n medmindre varen først er kommet frem til Dem efter fortrydelsesfristens  \r\n\r\n udløb. </P>  \r\n\r\n<P>Hvad skal De gøre med modtagne varer? Hvis De har modtaget varen eller en  \r\n\r\n del af den, har De ikke pligt til at sende det modtagne tilbage. Derimod har  \r\n\r\n De pligt til at opbevare det modtagne, indtil det hentes af sælger, dog højst  \r\n\r\n i 3 måneder efter at sælgeren har modtaget underretning om, at De har  \r\n\r\n fortrudt aftalen. Det er som hovedregel en betingelse for Deres  \r\n\r\n fortrydelsesret, at De kan tilbagegive modtagne varer i væsentlig samme stand  \r\n\r\n og mængde, som da De modtog varerne. </P>  \r\n\r\n<P>Bilag 4 </P>  \r\n\r\n<P>Justitsministeriets tekst til oplysning til forbrugeren om fortrydelsesret  \r\n\r\n ved postordresalg i tilfælde, hvor sælgeren ikke har påtaget sig at afhente  \r\n\r\n varen hos forbrugeren, hvis denne fortryder købet. (Postordresalg uden  \r\n\r\n afhentningspligt, jfr. bekendtgørelsens § 4): </P>  \r\n\r\n<P>FORTRYDELSESRET Efter kapitel 4 i lov nr. 139 af 29. marts 1978 om visse  \r\n\r\n forbrugeraftaler har De fortrydelsesret. </P>  \r\n\r\n<P>Fortrydelsesfristen. Fortrydelsesfristen er en uge. Fristen regnes fra den  \r\n\r\n dag, hvor De har fået det købte eller den første levering i hænde ved  \r\n\r\n aflevering på bopælen eller ved afhentning på posthuset m. v. Hvis De f. eks.  \r\n\r\n modtager det købte mandag den 1., har De frist til og med mandag den 8. Hvis  \r\n\r\n fristen udløber på en helligdag, en søndag, en lørdag eller grundlovsdagen,  \r\n\r\n den 5. juni, kan De vente til den følgende hverdag. </P>  \r\n\r\n<P>Hvordan fortryder De? Inden fortrydelsesfristens udløb skal De tilbagegive  \r\n\r\n det modtagne direkte til sælger eller overgive det til postvæsnet eller en  \r\n\r\n anden virksomhed, som har påtaget sig forsendelsen til sælger. Det anbefales,  \r\n\r\n at De ved varens tilbagesendelse ved postkvittering eller lign. sikrer Dem  \r\n\r\n bevis for, at De har fortrudt rettidigt. De kan også fortryde aftalen ved at  \r\n\r\n undlade at modtage eller hente varen på posthuset m.v. Med mindre andet er  \r\n\r\n aftalt, skal De selv betale omkostningerne (porto/ fragt) ved varens  \r\n\r\n tilbagesendelse. Det er som hovedregel en betingelse for Deres  \r\n\r\n fortrydelsesret, at sælgeren modtager varen i væsentlig samme stand og  \r\n\r\n mængde, som da De modtog varen. Sælgers navn og adresse er: </P>  \r\n\r\n<P>Sælgers navn </P>  \r\n\r\n<P>Sælgers adresse og postnummer </P>  \r\n\r\n<P>Bilag 5 </P>  \r\n\r\n<P>Justitsministeriets tekst til oplysning til forbrugeren om fortrydelsesret  \r\n\r\n ved postordresalg i tilfælde, hvor sælgeren har påtaget sig at afhente varen  \r\n\r\n hos forbrugeren, hvis denne fortryder købet. (Postordresalg med  \r\n\r\n afhentningspligt, jfr. bekendtgørelsens § 5): </P>  \r\n\r\n<P>FORTRYDELSESRET Efter kapitel 4 i lov nr. 139 af 29. marts 1978 om visse  \r\n\r\n forbrugeraftaler har De fortrydelsesret. </P>  \r\n\r\n<P>Fortrydelsesfristen. Fortrydelsesfristen er en uge. Fristen regnes fra den  \r\n\r\n dag, hvor De har fået det købte eller den første levering i hænde ved  \r\n\r\n aflevering på bopælen eller ved afhentning på posthuset m. v. Hvis De f. eks.  \r\n\r\n modtager det købte mandag den 1., har De frist til og med mandag den 8. Hvis  \r\n\r\n fristen udløber på en helligdag, en søndag, en lørdag eller grundlovsdagen,  \r\n\r\n den 5. juni, kan De vente til den følgende hverdag. </P>  \r\n\r\n<P>Hvordan fortryder De? Inden fortrydelsesfristens udløb skal De underrette  \r\n\r\n sælger om, at De har fortrudt købet. Gives denne underretning pr. post, er  \r\n\r\n det tilstrækkeligt, at De sender brevet inden fristens udløb. Hvis De vil  \r\n\r\n sikre Dem bevis for, at De har fortrudt rettidigt, kan De f. eks. sende  \r\n\r\n brevet anbefalet og opbevare postkvitteringen. De kan også fortryde aftalen  \r\n\r\n ved at undlade at modtage eller hente varen på posthuset m. v. </P>  \r\n\r\n<P>Hvad skal De gøre med modtagne varer? Hvis De har modtaget varen eller en  \r\n\r\n del af den, har De ikke pligt til at sende det modtagne tilbage. Derimod har  \r\n\r\n De pligt til at opbevare det modtagne, indtil det hentes af sælger, dog højst  \r\n\r\n i 3 måneder efter at sælgeren har modtaget underretning om, at De har  \r\n\r\n fortrudt aftalen. Det er som hovedregel en betingelse for Deres  \r\n\r\n fortrydelsesret, at De kan tilbagegive modtagne varer i væsentlig samme stand  \r\n\r\n og mængde, som da De modtog varerne. </P>  \r\n\r\n<P>Bilag 6 </P>  \r\n\r\n<P>Justitsministeriets eksempel på blanket, som forbrugeren kan anvende, hvis  \r\n\r\n aftalen fortrydes. (Afbestillingsblanket, jfr. bekendtgørelsens § 6): </P>  \r\n\r\n<P>AFBESTILLINGSBLANKET </P>  \r\n\r\n<P>Herved fortryder jeg aftalen af </P>  \r\n\r\n<P>dato </P>  \r\n\r\n<P>om køb af/ abonnement på/ bestilling af </P>  \r\n\r\n<P>Der henvises til kontrakt-/ ordre-/ faktura-/ bestillingsnummer: </P>  \r\n\r\n<P>Eventuelt allerede leverede varer kan bedst afhentes </P>  \r\n\r\n<P>den </P>  \r\n\r\n<P>19 </P>  \r\n\r\n<P>kl. , </P>  \r\n\r\n<P>den </P>  \r\n\r\n<P>19 </P>  \r\n\r\n<P>kl. </P>  \r\n\r\n<P>, eller </P>  \r\n\r\n<P>den </P>  \r\n\r\n<P>19 </P>  \r\n\r\n<P>kl. </P>  \r\n\r\n<PRE>  \r\n\r\n       dato                     forbrugerens navn  \r\n\r\n</PRE>  \r\n\r\n<P>forbrugerens adresse </P>  \r\n\r\n<P>Denne blanket skal afleveres/ sendes til: </P>  \r\n\r\n<P>Den erhvervsdrivendes navn og postadresse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1978"
        },
        {
            "displayName": "Accession",
            "displayValue": "B19780065505"
        },
        {
            "displayName": "Entydig dokumentidentifikation",
            "displayValue": "CM016668"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/08/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "655"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "19/12/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. 2. kt. 1976-4101-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}