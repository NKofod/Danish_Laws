{
    "id": 155800,
    "title": "Ankestyrelsens principafgørelse U-6-84 om arbejdsskadeforsikring - anerkendelse - erhvervssygdom som medvirkende dødsårsag - køle-/smøremidler",
    "documentTypeId": "240",
    "isSagsforlobPeriodValid": true,
    "shortName": "KEN nr 9054 af 01/11/1984",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-6-84 om arbejdsskadeforsikring - anerkendelse - erhvervssygdom som medvirkende dødsårsag - køle-/smøremidler</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En specialarbejder, der i en årrække havde været beskæftiget med køle-/smøremidler, afgik ved døden i juli 1981 som følge af lungekræft. Afdøde havde røget ca. 30 cigaretter daglig.</p>\r\n   <p class=\"TekstGenerel\">Cancerregistret udtalte, at afdøde havde haft et stort dagligt tobaksforbrug, som vides at øge risikoen for udvikling af den pågældende lungekræfttype betragteligt. Der forelå ikke kendskab til, at udsættelse for køle-/smøremidler skulle forøge risikoen for udvikling af lungekræft.</p>\r\n   <p class=\"TekstGenerel\">Ankestyrelsen fandt herefter, at det måtte anses for overvejende sandsynligt, at den lidelse, der havde medført specialarbejderens død, skyldtes andre forhold end de erhvervsmæssige. Ankestyrelsen tiltrådte derfor, at dødsfaldet ikke begrundede krav på ydelser efter arbejdsskadeforsikringsloven.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 390 af 20. maj 1992 - § 10, stk. 1 og § 10, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En specialarbejder, der siden 1960 havde været beskæftiget ved pasning af automatdrejebænke, hvorved han daglig var i kontakt med et ikke - vandopløseligt køle-/smøremiddel, afgik ved døden i juli 1981. Dødsårsagen var lungekræft. Det var videre oplyst, at afdøde havde røget ca. 30 cigaretter daglig.</p>\r\n<p>Sikringsstyrelsen fandt, at den lidelse, der havde bevirket dødsfaldet, ikke kunne anses for at være en følge af en erhvervssygdom, som afdøde havde pådraget sig under sit arbejde med skæreolier. Dødsfaldet begrundede derfor ikke krav på ydelser efter arbejdsskadeforsikringsloven. Sikringsstyrelsen bemærkede samtidig, at der intet var påvist om, at skæreolien havde været kræftfremkaldende. Sammensætningen af det pågældende produkt var oplyst.</p>\r\n<p>Sagen blev anket af afdødes enke.</p>\r\n<p>Cancerregistret udtalte, at afdøde havde haft et stort dagligt cigaretforbrug, som vides at øge risikoen for udvikling af den pågældende lungekrafttype betragteligt. Det anførtes videre, at der ikke foreligger kendskab til, at udsættelse for køle-/smøremidler skulle forøge risikoen for udvikling af lungekræft. I arbejdsskadeforsikringslovens § 10, stk. 1, bestemmes, at som erhvervssygdom anses sygdomme, som efter medicinsk og teknisk erfaring er forårsaget af særlige påvirkninger, som bestemte persongrupper gennem deres arbejde eller de forhold, hvorunder dette foregår, er udsat for i højere grad end personer uden sådant arbejde. Chefen for Sikringsstyrelsen fastsætter, hvilke sygdomme der anses for erhvervssygdomme. Det kan herved bestemmes, at sygdomme kun anses for erhvervssygdomme, når de er forårsaget af arbejde i bestemte arbejdsområder eller andre særlige vilkår er opfyldt.</p>\r\n<p>Efter lovens § 10, stk. 2, har en person, der har pådraget sig en erhvervssygdom, krav på ydelser efter loven, medmindre det anses for overvejende sandsynligt, at pågældendes sygdom skyldes andre forhold end de erhvervsmæssige.</p>\r\n<p>I Sikringsstyrelsens seneste bekendtgørelse af 17. december 1982 om fortegnelse over erhvervssygdomme er det i § 1 fastsat, at sygdomme forårsaget af en række nærmere opregnede kemiske stoffer berettiger til anerkendelse som erhvervssygdomme, medmindre det må anses for overvejende sandsynligt, at sygdommen skyldes andre forhold end de erhvervsmæssige.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det måtte anses for overvejende sandsynligt, at den lidelse, der havde medført specialarbejderens død, skyldtes andre forhold end de erhvervsmæssige.</p>\r\n<p>Ankestyrelsen tiltrådte således, at dødsfaldet ikke begrundede krav på ydelser efter arbejdsskadeforsikringsloven.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/2014"
        },
        {
            "displayName": "Accession",
            "displayValue": "W19840905425"
        },
        {
            "displayName": "Entydig dokumentidentifikation",
            "displayValue": "BS008594"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9054"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/11/1984"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 15899-82"
        },
        {
            "displayName": "Stikord",
            "displayValue": "U-6-84"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}