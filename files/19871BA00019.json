{
    "id": 105830,
    "title": "1987 BSF 19   FORSLAG TIL FOLKETINGSBESLUTNING OM FORBEDRING AF INDKOMSTERNE FOR   ARBEJDSLØSE, EFTERLØNSMODTAGERE, SYGE OG MODTAGERE AF BARSELDAGPENGE ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 19",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 19 </P>  \r\n\r\n<P></P>  \r\n\r\n<P>Forslag til folketingsbeslutning om forbedring af indkomsterne for  \r\n\r\n arbejdsløse, efterlønsmodtagere, syge og modtagere af barseldagpenge </P>  \r\n\r\n<P></P>  \r\n\r\n<P>Fremsat af Lilli Gyldenkilde (SF) Agerschou (SF) Carsten Andersen (SF)  \r\n\r\n Tommy Dinesen (SF) Aage Frandsen (SF) Ole Henriksen (SF) Ejner Larsen (SF)  \r\n\r\n Ebba Strange (SF) </P>  \r\n\r\n<P></P>  \r\n\r\n<P>den 27. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag til </P>  \r\n\r\n<P>forbedring af indkomsterne for arbejdsløse, efterlønsmodtagere, </P>  \r\n\r\n<P>syge og modtagere af barseldagpenge fra 1. januar 1988 ud fra </P>  \r\n\r\n<P>følgende principper: </P>  \r\n\r\n<P>1. Dagpengesatsen til ovenstående grupper forhøjes med 10 pct. fra 1. </P>  \r\n\r\n<P>januar 1988. </P>  \r\n\r\n<P>2. Dagpengene reguleres 2 gange årligt, første gang 1. oktober 1988, </P>  \r\n\r\n<P>efter de regler, der var gældende før lovindgrebet i 1982. </P>  \r\n\r\n<P>3. Loven revideres i god tid inden 1. januar 1989 med henblik på fuld </P>  \r\n\r\n<P>genopretning. </P>  \r\n\r\n<P>4. Reglerne om nedsatte dagpenge skal ophæves. </P>  \r\n\r\n<P>5. Loven træder i kraft 1. januar 1988. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Værdien af dagpenge til arbejdsløse, efterlønsmodtagere, syge og </P>  \r\n\r\n<P>modtagere af barseldagpenge er faldet drastisk siden indgrebet i </P>  \r\n\r\n<P>1982. </P>  \r\n\r\n<P>Lidt afhængigt af, hvor udregningen kommer fra, viser det sig, at </P>  \r\n\r\n<P>real'lønnen' for ovenstående grupper er faldet mellem 15 og 20 </P>  \r\n\r\n<P>pct. Det er under alle omstændigheder helt urimeligt. </P>  \r\n\r\n<P>I sig selv er det en ulykke at blive ramt af arbejdsløshed, og mange </P>  \r\n\r\n<P>menneskelige tragedier er affødt heraf. At de arbejdsløse så oveni </P>  \r\n\r\n<P>skal pålægges at betale den højeste pris for, at statsbudgettet </P>  \r\n\r\n<P>kan balancere, er ikke alene urimeligt - det er utilstedeligt. </P>  \r\n\r\n<P>For efterlønsmodtagere er det helt uforståeligt, at de, der i </P>  \r\n\r\n<P>forbindelse med lovens tilblivelse (som SF har støttet) er blevet </P>  \r\n\r\n<P>opfordret til at trække sig tilbage fra arbejdsmarkedet for at </P>  \r\n\r\n<P>gøre plads for de unge mennesker, skal straffes herfor ved, at </P>  \r\n\r\n<P>efterlønnen er blevet udhulet på grund af manglende reguleringer </P>  \r\n\r\n<P>stort set siden 1982, hvis der bortses fra afskaffelsen af laveste </P>  \r\n\r\n<P>efterlønssats. </P>  \r\n\r\n<P>Der skal heller ikke undlades at gøres opmærksom på, at samtidig med </P>  \r\n\r\n<P>manglende regulering af dagpengesatserne, er det beløb, </P>  \r\n\r\n<P>lønmodtagerne selv betaler til dagpengeordningen, steget med 154 </P>  \r\n\r\n<P>pct. </P>  \r\n\r\n<P>Med hensyn til dagpenge til syge, som jo følger satserne for </P>  \r\n\r\n<P>arbejdsløse, er det asocialt, at der oven i sygdom, som i sig selv </P>  \r\n\r\n<P>er belastende, lægges et reallønsfald på 15-20 pct., hvis man er </P>  \r\n\r\n<P>blevet syg efter 1982 - i forvejen mister mange jo 40-50 pct. ved </P>  \r\n\r\n<P>at gå fra løn til sygeløn. </P>  \r\n\r\n<P>Ved indførelsen af barselorlovsloven, som jo var en stor forbedring i </P>  \r\n\r\n<P>forhold til tidligere, var det overhovedet ikke på tale, at </P>  \r\n\r\n<P>barseldagpenge skulle være ringere end tidligere. Men dette er </P>  \r\n\r\n<P>ikke desto mindre blevet tilfældet på grund af manglende </P>  \r\n\r\n<P>regulering siden 1982. Dette medfører naturligvis, at der er </P>  \r\n\r\n<P>mange, som ikke er i stand til at følge lovens intentioner fuldt </P>  \r\n\r\n<P>ud og derfor afkorter barselperioden. Dette har bestemt ikke været </P>  \r\n\r\n<P>lovens mødres og fædres mening, men er blevet virkelighedens </P>  \r\n\r\n<P>realitet netop i disse år, hvor der har været talt meget om </P>  \r\n\r\n<P>småbørnsfamiliers vilkår. En gennemførelse af dette forslags </P>  \r\n\r\n<P>intentioner vil være en god hjælp for spædbørn og dermed </P>  \r\n\r\n<P>småbørnsforældre og især enlige mødre med spædbørn. </P>  \r\n\r\n<P>Nedsatte dagpenge til langtidsledige, der både via jobtilbud og </P>  \r\n\r\n<P>uddannelsesforsøg har vist, at de ønsker at arbejde, skal </P>  \r\n\r\n<P>afskaffes. </P>  \r\n\r\n<P>Problemet er jo reelt, at der ikke findes arbejdspladser nok til </P>  \r\n\r\n<P>alle, der ønsker at arbejde, og så længe samfundet ikke kan finde </P>  \r\n\r\n<P>ud af at fordele det eksisterende arbejde, kan det ikke pålægges </P>  \r\n\r\n<P>den svageste gruppe inden for arbejdsmarkedet at betale regningen </P>  \r\n\r\n<P>herfor med stærkt nedsatte dagpenge. </P>  \r\n\r\n<P>At 70 pct. af alle langtidsledige er kvinder, taler i høj grad for </P>  \r\n\r\n<P>forståelse af, at loven om nedsatte dagpenge til langtidsledige </P>  \r\n\r\n<P>opfattes som en lov, der især rammer kvinderne. </P>  \r\n\r\n<P>Denne lov bør afskaffes og uddannelsesloven for langtidsledige </P>  \r\n\r\n<P>forbedres betydeligt, så der reelt bliver tale om en ny chance for </P>  \r\n\r\n<P>de ledige til at kvalificere sig til nye job. </P>  \r\n\r\n<P>Bemærkninger til de enkelte punkter </P>  \r\n\r\n<P>Til punkt 1 </P>  \r\n\r\n<P>Dagpengesatsen forhøjes med 10 pct. fra 1. januar 1988. </P>  \r\n\r\n<P>Til punkt 2 </P>  \r\n\r\n<P>Regulering af satserne 2 gange årligt genindføres. Her er tale om </P>  \r\n\r\n<P>dyrtidsregulering og regulering efter stigningen i lønninger på </P>  \r\n\r\n<P>arbejdsmarkedet. </P>  \r\n\r\n<P>Til punkt 3 </P>  \r\n\r\n<P>Loven revideres således, at en yderligere regulering kan finde sted </P>  \r\n\r\n<P>1. januar 1989. </P>  \r\n\r\n<P>Til punkt 4 </P>  \r\n\r\n<P>Nedsatte dagpenge til langtidsledige afskaffes, og der gøres i stedet </P>  \r\n\r\n<P>for en indsats for at skaffe egnede uddannelsestilbud og </P>  \r\n\r\n<P>yderligere arbejdstilbud til de ledige. </P>  \r\n\r\n<P>Til punkt 5 </P>  \r\n\r\n<P>Det foreslås, at loven skal træde i kraft den 1. januar 1988. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00019"
        },
        {
            "displayName": "Entydig dokumentidentifikation",
            "displayValue": "CL004397"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}