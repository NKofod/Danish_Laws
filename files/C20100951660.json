{
    "id": 133358,
    "title": "Vejledning om beregning af kremeringstakster",
    "documentTypeId": "180",
    "isSagsforlobPeriodValid": true,
    "shortName": "VEJ nr 9516 af 08/09/2010",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om beregning af kremeringstakster</p>\r\n<p class=\"Tekstoverskrift\">Begrænsninger ved fastsættelse af takster</p>\r\n<p class=\"TekstV\">\r\n   <span class=\"Bold\">1.</span> Kremeringstakster følger de statslige regler for beregning af gebyrer og afskrivning af bygninger, anlæg og installationer, jf. §1 i cirkulære om beregning af kremeringstakster. Taksterne må ikke overstige de faktiske omkostninger, der er forbundet med kremeringen.</p>\r\n<p class=\"TekstV\">De faktiske omkostninger dokumenteres ved at foretage en beregning af størrelsen af driftsomkostninger, lønomkostninger og kapitalomkostninger. Beregningerne sker som udgangspunkt på grundlag af lokale oplysninger om forbrug og priser.</p>\r\n<p class=\"TekstV\">Beregningen af kapitalomkostninger skal foretages på grundlag af nyværdien af teknisk udstyr (ovne) og bygninger. Såfremt det tekniske udstyr er anskaffet inden for de seneste 15 år, anvendes anskaffelsesprisen (nyværdien) ved beregningen af kapitalomkostningerne for teknisk udstyr.</p>\r\n<p class=\"TekstV\">For teknisk udstyr, der er ældre end 15 år, skal der ved beregning af kapitalomkostninger for dette udstyr anvendes en nyværdipris på 10.000.000 kr. inklusiv moms for ét komplet ovnanlæg med miljøfiltre. For to komplette ovnanlæg med miljøfiltre anvendes en nyværdipris på 17.500.000 kr. inklusiv moms.</p>\r\n<p class=\"TekstV\">For krematoriebygninger gælder, at såfremt de er opført inden for de seneste 30 år, anvendes den samlede byggeudgift ved beregning af kapitalomkostninger for bygningen. Er bygningen ældre end 30 år, skal der ved beregning af kapitalomkostninger for bygningen, anvendes en nyværdipris på 12.375.000 kr. inklusiv moms for et krematorium, hvor der er en ovn med miljøfilter. For et krematorium, hvor der er to ovne med miljøfiltre, anvendes en nyværdipris på 18.750.000 kr. inklusiv moms.</p>\r\n<p class=\"TekstV\">Nyværdierne for teknisk udstyr og bygninger ændres ikke i disse aktivers afskrivningsperiode på henholdsvis 15 år for teknisk udstyr og 30 år for bygninger.</p>\r\n<p class=\"TekstV\">Beregninger af driftsomkostninger og lønomkostninger sker på grundlag af oplysninger fra det enkelte krematorium.</p>\r\n<p class=\"TekstV\">Tvivlsspørgsmål om reglerne for beregning af kremeringstakster kan forelægges for Kirkeministeriet.</p>\r\n<p class=\"Tekstoverskrift\">Beregning af omkostninger til brug for takstfastsættelse</p>\r\n<p class=\"TekstV\">\r\n   <span class=\"Bold\">2.</span> Provstiudvalget har ansvaret for, at der foretages en beregning af taksterne på baggrund af oplysninger fra de enkelte krematorier.</p>\r\n<p class=\"TekstV\">Det er det enkelte menighedsråds eller krematoriebestyrelses ansvar, at der sker en korrekt beregning af taksterne. Provstiudvalget kan vælge at bistå med selve beregningen.</p>\r\n<p class=\"TekstV\">\r\n   <span class=\"Bold\">3.</span> Til beregning af kremeringstakster anvendes Kirkeministeriets takstberegningsskema med tilhørende vejledning, som kan hentes fra Kirkeministeriets hjemmeside.</p>\r\n<p class=\"TekstV\">Beregningen sker ved at indtaste lokale data, hvorefter takstberegningsskemaet genererer omkostningerne for de enkelte poster.</p>\r\n<p class=\"TekstV\">Ved beregningen af taksterne indgår nogle beregnede omkostninger, der ikke indgår i krematoriets regnskab, f.eks. afskrivninger og forrentning, og dette indebærer, at der vil være overskud i regnskabet. Dette overskud skal spares op i krematoriets regnskab til geninvesteringer og skal fra 2011 indgå i krematoriets egenkapital.</p>\r\n<p class=\"Tekstoverskrift\">Fastsættelse af takster</p>\r\n<p class=\"TekstV\">\r\n   <span class=\"Bold\">4.</span> Provstiudvalget fastsætter taksterne for et krematorium i provstiet. Takstfastsættelsen sker med udgangspunkt i omkostningsberegningerne, jf. punkt 2-3.</p>\r\n<p class=\"TekstV\">Provstiudvalget skal lægge kostprisberegningen til grund for fastsættelsen af kremeringstaksterne i provstiet.</p>\r\n<p class=\"TekstV\">Der gælder følgende for takster for medlemmer og ikke-medlemmer af folkekirken:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Taksterne for medlemmer af folkekirken skal ikke nødvendigvis dække omkostningerne til en kremering. Provstiudvalget har mulighed for at yde tilskud af ligningsmidlerne.</p>\r\n   <p class=\"Liste1\">\r\n      <span class=\"Liste1Nr\">–</span> For ikke-medlemmer og valgmenighedsmedlemmer gælder, at taksterne skal dække samtlige omkostninger, idet ikke-medlemmer og valgmenighedsmedlemmer ikke betaler kirkeskat.</p>\r\n</p>\r\n<p class=\"TekstV\">Det skal nøje fremgå af kremeringstaksterne, hvilke takster der gælder for medlemmer af folkekirken, medlemmer af valgmenigheder og ikke-medlemmer.</p>\r\n<p class=\"TekstV\">Taksterne skal fremgå af kirkegårdens eller krematoriets vedtægt. Provstiudvalget meddeler taksterne til menighedsrådet, som har ansvaret for at føre taksterne ind i takstkataloget i kirkegårdens eller krematoriets vedtægt.</p>\r\n<p class=\"Tekstoverskrift\">Ajourføring af takster</p>\r\n<p class=\"TekstV\">\r\n   <span class=\"Bold\">5.</span> Menighedsrådet har ansvaret for, at gældende takster er ajourførte og fremgår af kirkegårdens eller krematoriets vedtægt. Provstiudvalget har pligt til at sikre, at taksterne er ajourførte.</p>\r\n<p class=\"TekstV\">\r\n   <span class=\"Bold\">6.</span> Taksterne pristalsreguleres årligt ved brug af Finansministeriets generelle pris- og lønindeks. Ajourføringen af taksterne kan ske ved at opdatere beregningen i takstberegningsskemaet (genberegning). Taksterne skal genberegnes mindst hvert fjerde år. Provstiudvalget fastsætter derefter på grundlag af de opdaterede beregninger ajourførte takster og meddeler disse til menighedsrådets eller krematoriets bestyrelse, som fører taksterne ind i kirkegårdens eller krematoriets takstkatalog.</p><div class=\"Givet\" id=\"Givet\"><p class=\"Givet\" align=\"center\">Kirkeministeriet, den 8. september 2010</p><p class=\"Sign1\" align=\"center\">Klaus Kerrn-Jespersen<br />Økonomichef</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/09/2010"
        },
        {
            "displayName": "Accession",
            "displayValue": "C20100951660"
        },
        {
            "displayName": "Entydig dokumentidentifikation",
            "displayValue": "AJ000464"
        },
        {
            "displayName": "Dato for førstegangsindlæggelse",
            "displayValue": "16/09/2010"
        },
        {
            "displayName": "Dato for indlæggelse",
            "displayValue": "16/09/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9516"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "08/09/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kirkeministeriet"
        },
        {
            "displayName": "Ressortministeriets journalnummer",
            "displayValue": "Kirkeministeriet, Dok. nr. 80281/10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}