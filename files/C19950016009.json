{
    "id": 50819,
    "title": "Cirkulære om vedligehold af rabatter, skråninger, grøfter m.v. langs offentlige veje ",
    "documentTypeId": "140",
    "isSagsforlobPeriodValid": false,
    "shortName": "CIR nr 160 af 02/10/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om vedligehold af rabatter,  \r\n\r\n skråninger, grøfter m.v. langs offentlige veje </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Dette cirkulære omhandler vedligehold af arealer, der er bevokset med  \r\n\r\n græs, urter eller lyng, og som er beliggende på vejskråninger, i heller,  \r\n\r\n oversigtsarealer, side-, midter- og skillerabatter samt i vejalen, grøfter og  \r\n\r\n trug. </P>  \r\n\r\n<P>Cirkulæret er udfærdiget af Trafikministeriet i medfør af § 6 i lov om  \r\n\r\n offentlige veje (lovbekendtgørelse nr. 532 af 20. juni 1994) og § 24, stk. 3,  \r\n\r\n i lov om private fællesveje (lovbekendtgørelse nr. 625 af 21. juli 1993).  \r\n\r\n</P>  \r\n\r\n<P>For så vidt angår hovedlandeveje er reglerne bindende. Slåning af rabatter  \r\n\r\n m.v. langs hovedlandeveje må derfor kun finde sted i det omfang, dette er i  \r\n\r\n overensstemmelse med de nedenfor angivne bestemmelser. </P>  \r\n\r\n<P>For så vidt angår landeveje og kommuneveje har reglerne karakter af  \r\n\r\n vejledninger. </P>  \r\n\r\n<P>Samtidig med udsendelsen af dette cirkulære udsender vejdirektoratet  \r\n\r\n informationshæftet om græsslåning m.v., udarbejdet af vejregeludvalget.  \r\n\r\n Revisionshæftet og informationshæftet uddyber og supplerer cirkulærets  \r\n\r\n bestemmelser. </P>  \r\n\r\n<P CLASS=PUNKT> <B>2.</B> Ordinær slåning </P>  \r\n\r\n<P>Ordinær slåning foretages en gang hvert år om efteråret efter  \r\n\r\n afblomstring. Slåningen må således normalt tidligst påbegyndes den 20. august  \r\n\r\n og bør være afsluttet inden udgangen af oktober. </P>  \r\n\r\n<P>Slåning af arealer uden for kronekant kan undlades, hvis den ikke er  \r\n\r\n nødvendig for at hindre f.eks. snelæg, brandfare, utilfredsstillende  \r\n\r\n afvanding eller uønsket opvækst. </P>  \r\n\r\n<P>Lyngbevoksede arealer må kun slås eller afbrændes, når det - med flere års  \r\n\r\n mellemrum - er nødvendigt for at forynge bevoksningen. </P>  \r\n\r\n<P CLASS=PUNKT> <B>3.</B> Slåningen i særlige tilfælde </P>  \r\n\r\n<P>Den ordinære slåning om efteråret kan i de tilfælde, der er omtalt  \r\n\r\n nedenfor, suppleres af en forsommerslåning. Denne slåning bør udføres under  \r\n\r\n hensyntagen til miljøet og bør derfor så vidt muligt finde sted inden den 15.  \r\n\r\n juni. Slåning af heller, midter- og skillerabatter ved vejkryds kan foretages  \r\n\r\n uden de nævnte begrænsninger. </P>  \r\n\r\n<P> <I>3.1. Trafikale hensyn</I>  </P>  \r\n\r\n<P>Forsommerslåningen kan foretages ved vejtilslutninger, foran autoværn og i  \r\n\r\n indersiden af kurver af hensyn til sikring af oversigt. </P>  \r\n\r\n<P>Forsommerslåning kan foretages af hensyn til vejafmærkningen, herunder  \r\n\r\n færdselstavler samt kant- og baggrundsafmærkning, hvis bevoksningen i løbet  \r\n\r\n af sommeren erfaringsmæssigt ellers får en sådan højde, at trafikanterne  \r\n\r\n vanskeligt kan se afmærkningen. </P>  \r\n\r\n<P>Forsommerslåning kan foretages på arealer, der kan forudses anvendt som  \r\n\r\n nødspor, hvis der på arealerne findes genstande, der vanskeligt kan fjernes,  \r\n\r\n og som er til fare for trafikken. </P>  \r\n\r\n<P>Slåningen af trafikale hensyn bør ikke udstrækkes til et større areal  \r\n\r\n eller til lavere slåningshøjde, end hvad der er nødvendigt for at varetage  \r\n\r\n det konkrete hensyn. </P>  \r\n\r\n<P>Trafikale hensyn kan således ikke begrunde generel slåning af sidearealer  \r\n\r\n i delvis eller fuld bredde eller slåning for markering af grøftekanter. </P>  \r\n\r\n<P> <I>3.2. Ordens- og vedligeholdsmæssige hensyn </I></P>  \r\n\r\n<P> Slåning af ordens- og vedligeholdsmæssige hensyn bør kun finde sted i  \r\n\r\n specielle tilfælde, f.eks. i eller i nærheden af bymæssig bebyggelse, ved  \r\n\r\n rastepladser og holdepladser. </P>  \r\n\r\n<P>I vandførende grøfter kan hensynet til vandets frie løb begrunde slåning  \r\n\r\n af grøfter og grøftekanter. </P>  \r\n\r\n<P> <I>3.3. Fredningsmæssige hensyn</I>  </P>  \r\n\r\n<P>På strækninger, hvor vejens sidearealer rummer en særlig bevaringsværdig  \r\n\r\n flora, og på strækninger, der gennemløber fredede eller fredningsmæssigt  \r\n\r\n værdifulde områder, kan vejbestyrelsen efter indstilling fra amtsrådet som  \r\n\r\n fredningsmyndighed fastsætte en vedligeholdelsesform, der tilgodeser disse  \r\n\r\n interesser. </P>  \r\n\r\n<P> <I>3.4. Hensyn til frømarker</I>  </P>  \r\n\r\n<P>Ved frømarker forstås dels marker med frøafgrøder, dels marker med  \r\n\r\n afgrøder, der er bestemt til frøafgrøder det efterfølgende år. Arealer med  \r\n\r\n græs m.v. til foder eller industriel anvendelse betegnes ikke som frømarker.  \r\n\r\n Dette gælder endvidere for arealer med kornafgrøder. </P>  \r\n\r\n<P>Af hensyn til faren for krydsbefrugtning bør arealer i nærheden af  \r\n\r\n frømarker slås, såfremt der af tilgrænsede arealers ejere eller brugere  \r\n\r\n fremsættes anmodning herom, med henvisningen til krydsningsfare eller  \r\n\r\n indblanding af fremmede frøarter. </P>  \r\n\r\n<P CLASS=PUNKT> <B>4.</B> Slåning i henhold til særlige lovbestemmelser </P>  \r\n\r\n<P>4.1. Flyvehavre </P>  \r\n\r\n<P>I henhold til Landbrugsministeriets bekendtgørelse nr. 805 af 11. december  \r\n\r\n 1987 skal alle dyrkede og udyrkede arealer ved ejerens eller brugerens  \r\n\r\n foranstaltninger holdes fri for frøbærende flyvehavreplanter i perioden 1.  \r\n\r\n juli til 15. august. Bestemmelserne omfatter også vejes ubefæstede arealer.  \r\n\r\n</P>  \r\n\r\n<P>Bekæmpelse kan foretages ved bortlugning, afhugning eller jordbehandling.  \r\n\r\n Bortluget eller afhugget flyvehavre skal straks brændes, og anvendte  \r\n\r\n redskaber og sække m.v. renses. </P>  \r\n\r\n<P>Flyvehavre kan endvidere bekæmpes ved sprøjtning om foråret med et middel  \r\n\r\n anerkendt til bekæmpelse af flyvehavre. Kemisk bekæmpelse af flyvehavre bør  \r\n\r\n af miljøhensyn kun undtagelsesvis benyttes. </P>  \r\n\r\n<P>Cirkulæret træder i kraft den 1. januar 1996. Samtidig ophæves Ministeriet  \r\n\r\n for offentlige arbejders cirkulære nr. 50 af 30. april 1984 om vedligehold af  \r\n\r\n rabatter, skråninger, grøfter m.v. langs offentlige veje. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Trafikministeriet, den 2. oktober 1995  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jan Trøjborg </P>  \r\n\r\n<P CLASS=MINISTER ALIGN=RIGHT>/ Torkil Eriksen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/10/1995"
        },
        {
            "displayName": "Accession",
            "displayValue": "C19950016009"
        },
        {
            "displayName": "Entydig dokumentidentifikation",
            "displayValue": "CM009643"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "15/04/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "160"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "02/10/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Trafikmin., j.nr. 94-4114-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}