{
    "id": 106748,
    "title": "1992 BSF 9   FORSLAG TIL FOLKETINGSBESLUTNING OM BEDRE UDVIKLINGSMULIGHEDER FOR MINDRE   VIRKSOMHEDER ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 9",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 9 </P>  \r\n\r\n<P></P>  \r\n\r\n<P>Forslag til folketingsbeslutning om bedre udviklingsmuligheder for mindre  \r\n\r\n virksomheder </P>  \r\n\r\n<P></P>  \r\n\r\n<P>Fremsat af Trøjborg (S) Poul Andersen (S) Ole Vagn Christensen (S) Eva  \r\n\r\n Fatum (S) Ove Fich (S) Lissa Mathiasen (S) Sonja Mikkelsen (S) Erling Olsen  \r\n\r\n (S) Løvig Simonsen (S) </P>  \r\n\r\n<P></P>  \r\n\r\n<P>den 20. oktober 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i folketingsåret 1992-93 at  \r\n\r\n tilvejebringe den fornødne hjemmel til at skabe bedre udviklingsmuligheder  \r\n\r\n for mindre virksomheder efter følgende retningslinjer: </P>  \r\n\r\n<P>1) Eksportnetværksordningen tilføres yderligere 245 mio. kr. over 3 år.  \r\n\r\n</P>  \r\n\r\n<P>2) Der etableres en ordning til rådgivning af mindre og nystartede  \r\n\r\n virksomheder i form af tilskud til køb af rådgivning inden for nærmere  \r\n\r\n retningslinjer. </P>  \r\n\r\n<P>3) Der ydes tilskud til små og mellemstore virksomheders ansættelse af  \r\n\r\n højtuddannede ledige. </P>  \r\n\r\n<P> <I>Bemærkninger til forslaget </I></P>  \r\n\r\n<P>  <I>Almindelige bemærkninger </I></P>  \r\n\r\n<P> Internationale tal viser, at vi i Danmark har en lavere overlevelsesgrad  \r\n\r\n blandt mindre virksomheder end en række af de lande, vi plejer at sammenligne  \r\n\r\n os med. Fem år efter opstart er 15.000 virksomheder således blevet reduceret  \r\n\r\n til 8.000. Et andet problem er, at mange iværksættere oplever  \r\n\r\n ekspansionsvanskeligheder og således stopper væksten ved få ansatte. Een  \r\n\r\n barriere ligger ved 3-5 ansatte, en anden ved 30-35 ansatte. </P>  \r\n\r\n<P>Problemet skyldes flere forhold. Manglende finansieringsmuligheder og også  \r\n\r\n manglende erfaring og ekspertise på en række områder er vigtige grunde. Med  \r\n\r\n dette beslutningsforslag forsøges der rettet op på dette. Mindre virksomheder  \r\n\r\n bliver ofte styret af en enkelt mand (ejeren), som skal varetage både  \r\n\r\n produktudvikling, udvikling af arbejdsformer, salg og markedsføring. Det er  \r\n\r\n forslagets hensigt gennem tre programmer at tilføre virksomhederne erfaring  \r\n\r\n og ekspertise på de områder, hvor virksomheden ikke selv måtte have den  \r\n\r\n fornødne viden. </P>  \r\n\r\n<P>Økonomisk vil beslutningsforslaget for finansåret 1993 betyde en merudgift  \r\n\r\n på 293 mio. kr. Det er hensigten, at ordningerne på sigt skal medvirke til en  \r\n\r\n afskaffelse af den nuværende iværksætterydelse, der for 1993 har udgifter på  \r\n\r\n 910 mio. kr. Der forventes en betydelig øget beskæftigelse som følge af  \r\n\r\n tiltagene. </P>  \r\n\r\n<P> <I>Bemærkninger til beslutningsforslagets enkelte punkter</I>  </P>  \r\n\r\n<P> <I>Ad 1</I>  </P>  \r\n\r\n<P>Netværksprogrammet, der kørte i 1989-92, var en betydelig succes.  \r\n\r\n Ansøgninger fra en lang række netværk blev afvist på baggrund af manglende  \r\n\r\n bevillinger. Effekten af det forrige program var 500-600 nye medarbejdere  \r\n\r\n efter 11/2 år samt meldinger om forøget omsætning, faldende omkostninger og  \r\n\r\n øget eksport. I forbindelse med dette blev der etableret en  \r\n\r\n eksportnetværksordning, der ligeledes har oplevet betydelig succes. </P>  \r\n\r\n<P>Det er hensigten, at dette eksportnetværksprogram forlænges med et år til  \r\n\r\n 1995, og at bevillingen hæves til 100 mio. kr. årligt. Erfaringerne viser, at  \r\n\r\n netop netværkssamarbejde har været et effektivt middel for flere mindre  \r\n\r\n virksomheder til at gå sammen om at overvinde de barrierer, der eksisterer,  \r\n\r\n ved at opdyrke nye markeder. På baggrund af dette må det forventes, at  \r\n\r\n programmet vil skabe øget eksport og dermed styrke beskæftigelsen. </P>  \r\n\r\n<P> <I>Ad 2</I>  </P>  \r\n\r\n<P>Mange mindre virksomheder føler en række barrierer for videre vækst. For  \r\n\r\n at afhjælpe dette eksisterer der allerede i dag en række forskellige  \r\n\r\n offentlige tilbud på dette område, dels i form af offentlig rådgivning, dels  \r\n\r\n i form af tilskud til bestemte typer af privat rådgivning. Problemet med  \r\n\r\n begge typer af ordninger er, at virksomhederne tager imod det tilbudte, selv  \r\n\r\n om det ikke nødvendigvis er præcis den rådgivning, de har brug for. I de  \r\n\r\n værste tilfælde kan rådgivningen vise sig at gøre mere skade end gavn. Derfor  \r\n\r\n er det af afgørende betydning, at virksomhederne har mulighed for selv at  \r\n\r\n vælge, hvilken type rådgivning de ønsker. Dette søges fremmet gennem en  \r\n\r\n klippekortslignende ordning, hvor virksomhederne selv kan vælge rådgivning  \r\n\r\n inden for produktudvikling, udvikling af arbejdsformer, salg og  \r\n\r\n markedsføring. Endvidere har mange mindre virksomheder i krisesitationer et  \r\n\r\n stort behov for bistand, som de i øjeblikket ikke føler sig i stand til at  \r\n\r\n betale. Revisions- og advokatbistand vil i mange af disse tilfælde være at  \r\n\r\n foretrække, da de er underlagt ansvarsordninger for deres rådgivning. </P>  \r\n\r\n<P>Til ordningen afsættes årligt 100 mio. kr. Ved siden af dette bør de  \r\n\r\n eksisterende iværksætterordninger under Industriministeriet fortsætte  \r\n\r\n (produktidestøtte, iværksætterstipendier, rådgivning, kurser m.v. samt  \r\n\r\n aktiveringsaftalens særlige iværksætterprogram). </P>  \r\n\r\n<P>Erhvervsudviklingsrådet fastsætter nærmere regler for, hvilke virksomheder  \r\n\r\n der skal omfattes af ordningen, således at midlerne anvendes mest muligt  \r\n\r\n effektivt. </P>  \r\n\r\n<P> <I>Ad 3</I>  </P>  \r\n\r\n<P>Som nævnt under punkt 2 er mange virksomheder baseret på enkelte  \r\n\r\n medarbejderes specifikke kvalifikationer. Samtidig er der en høj  \r\n\r\n arbejdsløshed blandt ingeniører, økonomer m.m. Med ansættelse af en uddannet  \r\n\r\n medarbejder, hvis kvalifikationer supplerer lederens, vil disse virksomheder  \r\n\r\n have et betydelig større vækstpotentiale. Der er dog ofte store problemer for  \r\n\r\n en lille virksomhed med at ansætte en ekstra medarbejder. Der må forventes at  \r\n\r\n gå et vist tidsrum, før investeringen bærer frugt, hvorfor ordningen  \r\n\r\n tilsigter, at staten yder tilskud svarende til halvdelen af lønudgiften i en  \r\n\r\n periode på et år. Det forventes, at for hovedpartens vedkommende vil  \r\n\r\n ordningen medføre fastansættelse efter et år. Ordningen skal omfatte  \r\n\r\n arbejdsløse inden for ingeniør-, bank- og handelsuddannelserne og lign. </P>  \r\n\r\n<P>Eventuel nødvendig kursusvirksomhed forudsættes betalt af virksomheden  \r\n\r\n inden for det ydede tilskud. Der er intet i vejen for, at flere virksomheder  \r\n\r\n slår sig sammen om at udnytte dette tilbud, og der bør gøres opmærksom på  \r\n\r\n denne mulighed. </P>  \r\n\r\n<P>Ordningen forudsætter, at der er tale om merbeskæftigelse, og bør i den  \r\n\r\n forbindelse kun omfatte virksomheder med under 50 medarbejdere. </P>  \r\n\r\n<P>Erfaringer fra Håndværksrådet viser, at de mindre virksomheder vil være  \r\n\r\n tilbøjelige til at ansætte langvarigt uddannede, hvis der eksisterer en  \r\n\r\n støtteordning. Det forventes, at 1.000 ledige vil blive omfattet af ordningen  \r\n\r\n om året. Erfaringer fra lignende tiltag viser, at der ud over denne  \r\n\r\n beskæftigelse i løbet af en periode på 3-5 år opstår en afledt beskæftigelse  \r\n\r\n på grund af det udvidede vækstpotentiale. Udgifterne til løntilskud sættes  \r\n\r\n til højeste dagpengesats, og ordningen forventes således at koste ca. 130  \r\n\r\n mio. kr. årligt, som modsvares af de tilsvarende besparelser på dagpenge.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/02/1993"
        },
        {
            "displayName": "Accession",
            "displayValue": "19921BA00009"
        },
        {
            "displayName": "Entydig dokumentidentifikation",
            "displayValue": "CL001759"
        },
        {
            "displayName": "Dato for førstegangsindlæggelse",
            "displayValue": "26/02/1993"
        },
        {
            "displayName": "Dato for indlæggelse",
            "displayValue": "26/02/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}