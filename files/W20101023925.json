{
    "id": 153141,
    "title": "Ankestyrelsens principafgørelse 56-10 om aktindsigt - afdød ægtefælle - fuldmagt - retlig interesse - væsentlig - individuel - personkreds",
    "documentTypeId": "240",
    "isSagsforlobPeriodValid": true,
    "shortName": "KEN nr 10239 af 31/03/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 56-10 om aktindsigt - afdød ægtefælle - fuldmagt - retlig interesse - væsentlig - individuel - personkreds</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ægtefælle til afdøde søgte om aktindsigt i afdødes sag efter serviceloven i kommunen. Der blev givet afslag på aktindsigt, idet ægtefællen ikke var omfattet af den personkreds, der kunne få aktindsigt efter forvaltningsloven.</p>\r\n   <p class=\"TekstGenerel\">Den i sagen foreliggende fuldmagt fra afdøde ansås for bortfaldet ved død. Ægtefællen havde ikke en væsentlig, individuel eller retlig interesse i forvaltningslovens forstand.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Forvaltningsloven - lovbekendtgørelse nr. 1365 af 7. december 2007 - § 9</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har truffet afgørelse i din sag om aktindsigt i din afdøde hustru P's sociale sager.</p>\r\n<p>Resultatet er:</p>\r\n<p>• Du har ikke ret til aktindsigt efter forvaltningsloven.</p>\r\n<p>Vi har alene taget stilling til den del af nævnets afgørelse, der vedrører afslag på aktindsigt efter forvaltningsloven.</p>\r\n<p>Vi er således kommet til samme resultat som det sociale nævn.</p>\r\n<p>\r\n   <span class=\"Bold\">Begrundelsen for afgørelsen:</span>\r\n</p>\r\n<p>Du er ikke omfattet af den personkreds, der kan få aktindsigt efter forvaltningsloven, der udelukkende regulerer parters adgang til aktindsigt.</p>\r\n<p>Vi vurderer, at din interesse i sagerne er indirekte og afledet og ikke væsentlig i en sådan grad, at du kan anses for part i forvaltningslovens forstand.</p>\r\n<p>Vi har lagt vægt på, at du har anmodet om aktindsigt i din afdøde hustru, P’s sociale sager om hjælpemidler og invalidebil. Vi bemærker, at hjælpemidler er personlige ydelser. Din hustrus sager er afsluttet, fordi hun er afgået ved døden. Den givne fuldmagt er også bortfaldet ved hendes død. Sagerne vedrører således ikke direkte dig.</p>\r\n<p>Vi har desuden lagt til grund, at du har nær familiemæssig tilknytning til afdøde P, idet du var hendes ægtemand, og at du har passet hende indtil hendes død, og at du vil skrive en bog om kræftpatienter. Du ses derfor at have en følelsesmæssig og personlig interesse i sagen.</p>\r\n<p>Du har i klagen til Ankestyrelsen henvist til, at afslaget på aktindsigt kun har til formål at dække over fejl begået af A Kommune, og du finder sagen viser, hvor lukket administrationen er i kommunen.</p>\r\n<p>Disse forhold medfører dog ikke, at din interesse i sagens udfald kan sidestilles med en væsentlig, individuel eller retlig interesse i forvaltningslovens forstand.</p>\r\n<p>Kendskab til oplysningerne er således ikke af afgørende betydning for at varetage dine interesser.</p>\r\n<p>\r\n   <span class=\"Bold\">Oplysningerne i sagen:</span>\r\n</p>\r\n<p>Vi har afgjort spørgsmålet om aktindsigt på grundlag af:</p>\r\n<p>• De oplysninger, som forelå, da det sociale nævn traf afgørelse i sagen.</p>\r\n<p>• Nævnets afgørelse af 5. februar 2009.</p>\r\n<p>• Klagen til Ankestyrelsen.</p>\r\n<p>• Nævnets genvurdering af 1. maj 2009.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 7. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101023925"
        },
        {
            "displayName": "Entydig dokumentidentifikation",
            "displayValue": "BS005945"
        },
        {
            "displayName": "Dato for indlæggelse",
            "displayValue": "08/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10239"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "31/03/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 8000015-09"
        },
        {
            "displayName": "Stikord",
            "displayValue": "56-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}