{
    "id": 215645,
    "title": "Cirkulæreskrivelse om halvautomatiske rifler",
    "documentTypeId": "210",
    "isSagsforlobPeriodValid": true,
    "shortName": "CIS nr 9398 af 29/06/2020",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om halvautomatiske rifler</p>\r\n<p>Efter våbencirkulærets § 19 a, stk. 1, kan politiet per person give tilladelse til højst én halvautomatisk riffel, der anvender ammunition, som opfylder betingelserne for at kunne anvendes til jagt på kronvildt, dåvildt og vildsvin i bekendtgørelse om våben og ammunition, der må anvendes til jagt m.v. Tilladelsen kan gives til jagt og regulering.</p>\r\n<p>\r\n</p>\r\n<p>Politiet kan derudover efter § 19 a, stk. 2, til jagt og regulering per person give tilladelse til højst to halvautomatiske salonrifler, der anvender ammunition med randtænding, og som har en kaliber på højst 5,6 mm.</p>\r\n<p>\r\n</p>\r\n<p>Efter våbencirkulærets § 19 a, stk. 3, skal det fremgå af en tilladelse til en halvautomatisk riffel, der er konstrueret til at indeholde mere end tre patroner, at riflen kun må anvendes til jagt i Danmark, hvis riflens magasin er forsynet med en permanent anordning, der sikrer, at våbnet højst kan indeholde tre patroner.</p>\r\n<p>\r\n</p>\r\n<p>Magasiner til halvautomatiske rifler kan være fremstillet af mange forskellige materialer, herunder stål, aluminium, bakelit og forskellige polymer og plasttyper.</p>\r\n<p>\r\n</p>\r\n<p>For at en anordning kan anses for permanent, skal magasinet blokeres til højst to patroner. Dette kan eksempelvis ske ved montering af en metalstang   igennem magasinets bundplade, som placeres i magasinfjederens vindinger og fastgøres permanent ved svejsning (punktsvejsning), lodning eller limning afhængig af magasinets materiale. Magasinets bundplade bør tillige fastgøres ved svejsning (punktsvejsning), lodning eller limning afhængig af magasinets materiale.</p>\r\n<p>\r\n</p>\r\n<p>Lange magasiner med så stor krumning, at de umiddelbart ikke kan ændres på ovenstående måde, kan begrænses permanent ved, at magasinhuset og magasinfjederen afkortes til tilpas længde, og magasinbunden svejses (punktsvejsning) eller loddes fast igen. Alternativt kan sådanne lange magasiner med stor krumning begrænses permanent ved, at magasinfjederen afkortes til tilpas længde, og at der monteres en ny bund halvvejs oppe i magasinet ved svejsning (punktsvejsning), lodning eller limning.</p>\r\n<p>\r\n</p>\r\n<p>De fleste halvautomatiske rifler kan omdannes til repetérvåben. Såfremt en halvautomatisk riffel omdannes til et repetérvåben, finder reglerne om halvautomatiske rifler i § 19 a i våbencirkulæret ikke anvendelse.</p>\r\n<p>\r\n</p>\r\n<p>Politiet kan ikke kun meddele tilladelse til at besidde en halvautomatisk riffel, da tilladelse efter cirkulærets § 19 a kun kan gives til anvendelse til brug for jagt og regulering for så vidt angår halvautomatiske rifler, der er omfattet af § 19 a, stk. 1.</p>\r\n<p>\r\n</p>\r\n<p>Tilladelser til halvautomatiske rifler, der ikke opfylder betingelserne i enten § 19 a, stk. 1, eller i § 19 a, stk. 2, kan ikke forlænges efter tilladelsens udløb. Tilladelse til sådanne halvautomatiske rifler kan dog forlænges, såfremt riflen omdannes til en repetérriffel.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 29. juni 2020</p><p class=\"Sign1\" align=\"center\">Nick Hækkerup</p><p class=\"Sign2\" align=\"right\">/ Jacob Guldborg Rasmussen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2020"
        },
        {
            "displayName": "Accession",
            "displayValue": "C20200939810"
        },
        {
            "displayName": "Entydig dokumentidentifikation",
            "displayValue": "AA011958"
        },
        {
            "displayName": "Dato for førstegangsindlæggelse",
            "displayValue": "30/06/2020"
        },
        {
            "displayName": "Dato for indlæggelse",
            "displayValue": "30/06/2020"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9398"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "29/06/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2019-10-0377"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}