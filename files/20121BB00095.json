{
    "id": 146208,
    "title": "Forslag til folketingsbeslutning om, at beskæftigelseskravet for ret til sygedagpenge fra kommunen nedsættes til 13 ugers tilknytning til arbejdsmarkedet og 120 timers beskæftigelse",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 95",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 2. april 2013 af Finn Sørensen (EL), Jørgen Arbo-Bæhr (EL), Henning Hyllested (EL) og Christian Juhl (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om, at beskæftigelseskravet for ret til sygedagpenge fra kommunen nedsættes til 13 ugers tilknytning til arbejdsmarkedet og 120 timers beskæftigelse</p>\r\n<p class=\"Tekst1Sp\">Folketinget pålægger regeringen at fremsætte et lovforslag, der sikrer, at beskæftigelseskravet, som lønmodtagere skal opfylde for at få ret til sygedagpenge fra kommunen, nedsættes fra 26 uger med mindst 240 timers beskæftigelse til 13 uger med mindst 120 timers beskæftigelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Som et led i genopretningspakken vedtog Folketinget den 16. december 2010 lovforslag nr. L 8 – lov om ændring af lov om sygedagpenge (ændring af beskæftigelseskravet, afskaffelse af ret til sygedagpenge på søgnehelligedage m.v.) – der bl.a. indeholdt en fordobling af beskæftigelseskravet fra 13 uger til 26 uger. Lovændringerne trådte i kraft den 2. juli 2012.</p>\r\n<p class=\"NormalInd\">Det blev skønnet, at det forhøjede beskæftigelseskrav årligt ville berøre ca. 4.400 syge, der ikke ville opnå ret til sygedagpenge og dermed var henvist til den lavere kontanthjælp eller slet ingen indtægt. Det blev skønnet, at den årlige nettobesparelse ville være ca. 70 mio. kr,. og de private arbejdsgiveres merudgifter blev skønnet til ca. 55 mio. kr.</p>\r\n<p class=\"NormalInd\">Den 17. november 2010 skrev S, SF, RV og EL i sit fælles betænkningsbidrag over lovforslag nr. L 8:</p>\r\n<p class=\"NormalInd\">»Socialdemokratiets, Socialistisk Folkepartis, Radikale Venstres og Enhedslistens medlemmer af udvalget mener ligesom LO og FTF, at indholdet i dette lovforslag er helt uacceptabelt, fordi der er tale om en ren nedskæring, der rammer syge medmennesker.</p>\r\n<p class=\"NormalInd\">Arbejdskravet for at have ret til sygedagpenge fordobles fra 13 ugers uafbrudt beskæftigelse med mindst 120 arbejdstimer til 26 ugers uafbrudt beskæftigelse med mindst 240 arbejdstimer. Dette er en væsentlig forringelse for de medborgere, der er ihærdige og konstruktive, og som i en arbejdsløshedstid forsøger at komme ind på arbejdsmarkedet gennem korterevarende vikariater og lign. Det skærpede arbejdskrav rammer psykisk syge og handicappede særlig hårdt, da de i forvejen har en usikker tilknytning til arbejdsmarkedet. For mindretallet er det besynderligt, at V, DF, KF og LA ønsker at straffe mennesker, der er initiativrige med hensyn til at hage sig fast i arbejdsmarkedet, også med det eventuelle løsarbejde, der er at få, og som arbejdsgiverne har brug for at få udført.«</p>\r\n<p class=\"NormalInd\">Disse ord er ikke blevet mindre aktuelle eller rigtige i dag, hvor der er gået mere end 2 år efter lovens vedtagelse. De mange tusinder, der har mistet dagpengeretten eller mister dagpengeretten i de kommende måneder, mister nu også retten til sygedagpenge, hvis de bliver syge, før de har været ansat i 6 måneder.</p>\r\n<p class=\"NormalInd\">De 26 ugers arbejdskrav går hårdt ud over de nye på arbejdsmarkedet, dem, der vender tilbage til arbejdsmarkedet efter lang tids fravær, og dem med en usikker tilknytning til arbejdsmarkedet, som bl.a. er borgere med handicap eller psykisk sygdom. Det gør det sværere at blive ansat, hvis man ikke har ret til arbejdsløshedsdagpenge og dermed ret til sygedagpenge, og det øger risikoen for at blive afskediget under sygdom, fordi arbejdsgiveren i begge tilfælde ikke får refusion.</p>\r\n<p class=\"NormalInd\">Enhedslisten går ud fra, at de nuværende regeringspartier stadig mener, at 26-ugersarbejdskravet er helt uacceptabelt, og at regeringspartierne derfor vil støtte forslaget om at genindføre et 13 ugers arbejdskrav som betingelse for ret til sygedagpenge fra kommunen.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Finn Sørensen</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om, at beskæftigelseskravet for ret til sygedagpenge fra kommunen nedsættes til 13 ugers tilknytning til arbejdsmarkedet og 120 timers beskæftigelse.</p>\r\n<p class=\"ForslagsNummer\">(Beslutningsforslag nr. B 95)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 95",
            "stateLabel": "Bortfaldet",
            "references": [
                {
                    "shortName": "2012/1 BSF 95",
                    "title": "Forslag til folketingsbeslutning om, at beskæftigelseskravet for ret til sygedagpenge fra kommunen nedsættes til 13 ugers tilknytning til arbejdsmarkedet og 120 timers beskæftigelse",
                    "presentationName": "Beslutningsforslag som fremsat",
                    "documentTypeId": 480,
                    "documentId": 146208,
                    "eliUri": "/eli/ft/20121BB00095",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b95/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/04/2013"
        },
        {
            "displayName": "Accession",
            "displayValue": "20121BB00095"
        },
        {
            "displayName": "Entydig dokumentidentifikation",
            "displayValue": "AX014847"
        },
        {
            "displayName": "Dato for førstegangsindlæggelse",
            "displayValue": "03/04/2013"
        },
        {
            "displayName": "Dato for indlæggelse",
            "displayValue": "03/04/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "95"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}