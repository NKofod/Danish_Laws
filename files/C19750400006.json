{
    "id": 54874,
    "title": "Godkendelses- og prøvningsbetingelser for vacuumventiler (rørafbrydere) til brugsvandsanlæg VA 1.50/DK 005",
    "documentTypeId": "570",
    "isSagsforlobPeriodValid": false,
    "shortName": "BET nr 4000 af 13/01/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Godkendelses- og prøvningsbetingelser for  \r\n\r\n vacuumventiler (rørafbrydere) til brugsvandsanlæg VA 1.50/DK 005 </H1>  \r\n\r\n<P></P>  \r\n\r\n<BR>  \r\n\r\n<P>GODKENDELSESBETINGELSER </P>  \r\n\r\n<P>0.1 Gældende forskrifter </P>  \r\n\r\n<P>Bygningsreglementet, 1972 </P>  \r\n\r\n<P>DIF's forskrifter vedrørende vandinstallationer, 1962 </P>  \r\n\r\n<P>Vandinstallationer skal udføres således, at vandet ikke kan komme i  \r\n\r\n forbindelse med sådanne faste, flydende eller luftformige stoffer, som kan  \r\n\r\n forårsage eller medvirke til kemisk, fysisk eller bakteriologisk forurening  \r\n\r\n af vandet på en sådan måde, at kravene til drikkevandsbeskaffenhed ikke kan  \r\n\r\n opfyldes. Herved skal risikoen for tilbagesugning, indstrømning samt extern  \r\n\r\n og intern blanding iagttages. </P>  \r\n\r\n<P>En vacuumventil skal normalt monteres direkte på en vandførende ledning  \r\n\r\n således, at afstanden mellem højeste vandstand i underliggende  \r\n\r\n installationsgenstand og vacuumventilens indløb i den vandførende ledning er  \r\n\r\n mindst 300 mm. Vacuumventiler, der er fast indbygget i et apparat eller  \r\n\r\n armatur som en del af dette, tillades dog monteret i en højde på mindst 200  \r\n\r\n mm over højeste vandstand i underliggende installationsgenstand. Åbne  \r\n\r\n vacuumventiler, herunder vacuumventiler efter ejektorprincippet, skal  \r\n\r\n anbringes mindst 20 mm over højeste vandoverflade i underliggende  \r\n\r\n installationsgenstand. Da sikringseffekten er stærkt afhængig af den  \r\n\r\n konstruktive udførelse, må der i vandinstallationer kun anvendes godkendte  \r\n\r\n vacuumventiler. </P>  \r\n\r\n<P>1.0 Funktion og udførelse </P>  \r\n\r\n<P>En vacuumventil er en tilbagesugningssikring, som ved undertryk i  \r\n\r\n vandledningen åbner forbindelse til yderluften, så udstrømmet væske hindres i  \r\n\r\n at blive suget tilbage i systemet. Opstår undertryk i rørsystemet åbner  \r\n\r\n vacuumventilen og slipper luft ind i systemet, hvorved væskesøjlen brydes.  \r\n\r\n</P>  \r\n\r\n<P>Vacuumventiler skal være konstrueret og udført med en sådan bestandighed  \r\n\r\n over for normalt forekommende påvirkninger af mekanisk, kemisk og termisk  \r\n\r\n art, at en tilfredsstillende funktion og hygiejne kan påregnes i et rimeligt  \r\n\r\n udskiftningsinterval. </P>  \r\n\r\n<P>Vacuumventilens indvendige overflader skal være glatte og fri for  \r\n\r\n ujævnheder, grater o.lign. </P>  \r\n\r\n<P>Indsugningsåbningerne for luften skal være udformet og placeret således,  \r\n\r\n at forurening og tilstoppelse undgås. </P>  \r\n\r\n<P>Materialer, der kommer i berøring med det gennemstrømmende vand, må ikke  \r\n\r\n give anledning til forurening af vandet. </P>  \r\n\r\n<P>Vacuumventiler med bevægeligt svømmerlegeme og konstrueret således, at  \r\n\r\n luften ved åbning af vacuumventilen frit kan strømme igennem, skal være  \r\n\r\n udført således, at der gennem vacuumventilen kan indstrømme mindst de i  \r\n\r\n nedenstående tabel angivne luftmængder med et trykfald over vacuumventilen på  \r\n\r\n maks. 225 mm VS (ca. 2,2 kN/kvadratmeter). </P>  \r\n\r\n<PRE>  \r\n\r\n ----------------------------------  \r\n\r\n vacuumventilens    luftmængde  \r\n\r\n dimension  \r\n\r\n ----------------------------------  \r\n\r\n   &lt;15 mm           2,5 l/s  \r\n\r\n      15 -            4,0 -  \r\n\r\n      20 -            7,0 -  \r\n\r\n      25 -           14,0 -  \r\n\r\n ----------------------------------  \r\n\r\n</PRE>  \r\n\r\n<P>Vacuumventiler - fast indbygget i et apparat eller armatur som en del af  \r\n\r\n dette - der installeres i den i henhold til forskrifterne angivne  \r\n\r\n monteringshøjde på 200 mm, skal præstere de ovenfor angivne mindste  \r\n\r\n luftmængder med et trykfald over vacuumventilen på maks. 150 mm VS (ca. 1,5  \r\n\r\n kN/kvadratmeter). </P>  \r\n\r\n<P>Tilbagesugningssikringer, hvor en eventuel vacuumventilfunktion virker i  \r\n\r\n forbindelse med en kontraventilfunktion, afprøves efter &#187;Foreløbig  \r\n\r\n prøvningsmetode for indbyggede, specielle tilbagesugningssikringer, august  \r\n\r\n 1974&#171;. </P>  \r\n\r\n<P>2.0 Prøvning </P>  \r\n\r\n<P>Vacuumventiler afprøves i henhold til nedenstående prøvningsbetingelser på  \r\n\r\n en af boligministeriets va-godkendelsesudvalg anerkendt prøvningsinstitution.  \r\n\r\n Den udarbejdede prøveattest eller prøverapport må ved ansøgningen om  \r\n\r\n godkendelse normal højst være 1 år gammel. Prøvningsresultatet indgår i en  \r\n\r\n samlet vurdering af vacuumventilens egnethed til godkendelse. </P>  \r\n\r\n<P>3.0 Kontrol </P>  \r\n\r\n<P>Fabrikanten (indehaveren af godkendelsen) er forpligtet til at levere  \r\n\r\n vacuumventiler, der er i overensstemmelse med de vacuumventiler, der er  \r\n\r\n afprøvet som grundlag for godkendelsen. </P>  \r\n\r\n<P>Typegodkendte vacuumventiler underkastes en kontrol, der udføres enten som  \r\n\r\n en &#187;egenkontrol&#171; eller som en &#187;løbende kontrol&#171;. </P>  \r\n\r\n<P>Forinden tilladelse til egenkontrol gives, skal fabrikanten (importøren)  \r\n\r\n oprette aftale med et af va-godkendelsesudvalget anerkendt, uvildigt  \r\n\r\n laboratorium eller prøvningsinstitution. For tiden er Jydsk Teknologisk  \r\n\r\n Institut (JTI) anerkendt. </P>  \r\n\r\n<P>Der skal til såvel va-godkendelsesudvalget som til JTI afleveres 1 stk.  \r\n\r\n vacuumventil som norm for den godkendte. Den skal være mærket som angivet  \r\n\r\n under pkt. 4.0. </P>  \r\n\r\n<P>a. Egenkontrol </P>  \r\n\r\n<P>Egenkontrol udføres som en intern produktionskontrol samt en statistisk  \r\n\r\n kvalitetskontrol udført af JTI efter følgende retninglinier. </P>  \r\n\r\n<P>1 Intern kontrol (produktionskontrol) </P>  \r\n\r\n<P>Hver enkel vacuumventil skal, inden den forlader fabrikken, underkastes en  \r\n\r\n afprøvning for tæthed ved et vandtryk på højst 10 kN/kvadratmeter (ca. 1 m  \r\n\r\n VS) i mindst 20 sekunder. </P>  \r\n\r\n<P>Prøvningen udføres med koldt vand. Den skal ved en sådan prøve være tæt.  \r\n\r\n</P>  \r\n\r\n<P>Der skal føres protokol over prøvningerne. Protokoller skal findes  \r\n\r\n tilgængelige og kontrolleres af JTI ved nedennævnte eksterne kontrol. </P>  \r\n\r\n<P>2 Ekstern kontrol (kvalitetskontrol) </P>  \r\n\r\n<P>Fabrikkens prøvearrangement skal godkendes af JTI, forinden tilladelse til  \r\n\r\n egenkontrol gives. Prøvearrangementet skal normal endvidere kontrolleres  \r\n\r\n mindst een gang om året. </P>  \r\n\r\n<P>JTI udfører endvidere statistisk kvalitetskontrol af fabrikationen.  \r\n\r\n Udtagning af stikprøver foretages på fabrikken (hos importøren) og/eller fra  \r\n\r\n grossist- eller agenturlager. </P>  \r\n\r\n<P>Antallet af stikprøver pr. år fremgår af nedenstående skema, som er et  \r\n\r\n uddrag af MIL-STD-105D (Military standard). Den såkaldte AQL-værdi er sat til  \r\n\r\n 1% (maks. fejlprocent), med stikprøveplan efter niveau II, enkelt prøveplan.  \r\n\r\n</P>  \r\n\r\n<P>Stikprøveemnernes udførelse kontrolleres og sammenlignes med det  \r\n\r\n typegodkendte normeksemplar. </P>  \r\n\r\n<P>Samtlige stikprøveemner afprøves for luftmængdekapacitet i  \r\n\r\n overensstemmelse med pkt. 6.3 og tæthedsprøvning ved et vandtryk på 10  \r\n\r\n kN/kvadratmeter (ca. 1 m VS) på udløbssiden. Trykket fastholdes mindst 20  \r\n\r\n sekunder. Prøvningerne udføres med koldt vand af ca. 10 grader C og kun 1  \r\n\r\n gang på hvert prøveemne. </P>  \r\n\r\n<PRE>  \r\n\r\n -------------------------------------------------------------------  \r\n\r\n Antal solgte ventiler   Stikprøvestørrelse   Maks. antal tilladelige  \r\n\r\n pr. år                  /år                  fejl i stikprøven  \r\n\r\n -------------------------------------------------------------------  \r\n\r\n       0-300                       30                     1  \r\n\r\n     301-500                       50                     1  \r\n\r\n     501-1.200                     80                     2  \r\n\r\n   1.201-3.200                    125                     3  \r\n\r\n   3.201-10.000                   200                     5  \r\n\r\n  10.001-35.000                   315                     7  \r\n\r\n  35.001-150.000                  500                    10  \r\n\r\n 150.001-500.000                  800                    14  \r\n\r\n over 500.000                   1.250                    21  \r\n\r\n -------------------------------------------------------------------  \r\n\r\n</PRE>  \r\n\r\n<P>b. Løbende kontrol </P>  \r\n\r\n<P>Hver enkelt vacuumventil skal indsendes til JTI for afprøvning af  \r\n\r\n luftmængdekapacitet i overensstemmelse med pkt. 6.3 og tæthedsprøvning ved et  \r\n\r\n vandtryk på 10 kN/kvadratmeter (ca. 1 m VS) på udløbssiden. Begge prøvninger  \r\n\r\n udføres med koldt vand af ca. 10 grader C, og trykkene skal fastholdes mindst  \r\n\r\n 20 sekunder. </P>  \r\n\r\n<P>Prøvningerne udføres kun 1 gang på hvert prøveemne. </P>  \r\n\r\n<P>JTI udarbejder i begge tilfælde prøverapport som tilsendes  \r\n\r\n va-godkendelsesudvalget. </P>  \r\n\r\n<P>Såfremt det ved kontrollen eller stikprøveudtagningen konstateres, at  \r\n\r\n vacuumventilerne eller fabrikkens prøvearrangement ikke opfylder de stillede  \r\n\r\n krav, kan godkendelsen tilbagekaldes. Misbrug af godkendelsesmærket til  \r\n\r\n stempling af ikke-typegodkendte armaturer medfører tilbagekaldelse af  \r\n\r\n tilladelsen til egenkontrol. </P>  \r\n\r\n<P>4.0 Mærkning </P>  \r\n\r\n<P>Vacuumventiler skal være forsynet med et uforgængeligt mærke, der muliggør  \r\n\r\n identifikation efter, at vacuumventilen er monteret. </P>  \r\n\r\n<P>De enkelte vacuumventiler, der løbende afprøves med tilfredsstillende  \r\n\r\n resultat af en anerkendt prøvningsinstitution eller fabrikanten selv, som  \r\n\r\n angivet i pkt. 3,0 kontrol, stemples med godkendelsesudvalgets mærke - va  \r\n\r\n</P>  \r\n\r\n<P>Højden af bogstaver og tal skal være mindst 3 mm for de mindste  \r\n\r\n dimensioner og kan forøges for de større dimensioners vedkommende. Mærket kan  \r\n\r\n enten være istøbt huset eller være istemplet. </P>  \r\n\r\n<P>5.0 Gebyr </P>  \r\n\r\n<P>For udstedelse af godkendelse betaler ansøgeren et gebyr, som fastsættes  \r\n\r\n af boligministeriet. </P>  \r\n\r\n<P>Gebyr for såvel prøvning som egenkontrol eller løbende kontrol betales  \r\n\r\n særskilt til den pågældende prøvningsinstitution. </P>  \r\n\r\n<P>PRØVNINGSBETINGELSER </P>  \r\n\r\n<P>6.0 Alment </P>  \r\n\r\n<P>Prøvningerne udføres på et antal af 4 vacuumventiler, der udtages af et  \r\n\r\n repræsentativt udsnit af den pågældende produktion. Udtagelsen sker efter  \r\n\r\n nærmere aftale. </P>  \r\n\r\n<P>Efter deres funktionsmåde skelnes der ved prøvningerne mellem følgende  \r\n\r\n konstruktionsformer: </P>  \r\n\r\n<P> Åben vacuumventil </P>  \r\n\r\n<P>Luftindsugningsåbningen står til stadighed åben. Åbne vacuumventiler  \r\n\r\n installeres efter tapventilen og har direkte vandudstrømning gennem det med  \r\n\r\n luftindsugningsåbning forsynede rør. </P>  \r\n\r\n<P> Lavtryksvacuumventil </P>  \r\n\r\n<P>Luftindsugningsåbningerne er lukket, når ledningen står under tryk.  \r\n\r\n Lavtryksvacuumventiler er vacuumventiler, der ikke til stadighed påregnes  \r\n\r\n udsat for fuldt ledningstryk. Lavtryksvacuumventiler installeres derfor  \r\n\r\n mellem en ventil og den derefter følgende rørlednings frie udløb. </P>  \r\n\r\n<P> Højtryksvacuumventil </P>  \r\n\r\n<P>Luftindsugningsåbningerne er lukket, når ledningen står under tryk.  \r\n\r\n Højtryksvacuumventiler er vacuumventiler, der kan tåle fuldt ledningstryk og  \r\n\r\n installeres derfor før tapventilen. </P>  \r\n\r\n<P>6.1 Udførelse </P>  \r\n\r\n<P>Prøveemnernes overensstemmelse med beskrivelse, tegninger og eventuelle  \r\n\r\n standards kontrolleres. </P>  \r\n\r\n<P>6.2 Tæthed og trykholdbarhed </P>  \r\n\r\n<P>Udføres for højtryks- og lavtryksvacuumventiler. </P>  \r\n\r\n<P>a. Prøveemnerne prøves for tæthed i grænseområdet tryk/undertryk.  \r\n\r\n Vacuumventilerne monteres i et vandfyldt system og bringes i funktion ved at  \r\n\r\n variere trykket fra et overtryk på ca. 500 mm VS til et undertryk på ca. 500  \r\n\r\n mm VS. </P>  \r\n\r\n<P>Ved en vilkårlig hastighed for dette trykskifte skal vacuumventilen være  \r\n\r\n tæt for vandudtrængning, dog tillades udtrængning af enkelte dråber ved  \r\n\r\n skiftet mellem overtryk og undertryk. </P>  \r\n\r\n<P>Prøvningerne udføres 10 gange for hvert prøveemne, og kravet om tæthed  \r\n\r\n skal i alle tilfælde være opfyldt. </P>  \r\n\r\n<P>Et eksempel på en godtagen prøveopstilling er vist i bilag 1. </P>  \r\n\r\n<P>b. Prøveemnerne udsættes i 10 minutter for et vandtryk på 1600  \r\n\r\n kN/kvadratmeter (16 kp/kvadratcentimeter). Under prøvningen skal  \r\n\r\n vacuumventilen forblive tæt for vandudtrængning. Deformationer eller andre  \r\n\r\n uregelmæssigheder må ikke forekomme. </P>  \r\n\r\n<P>6. Luftmængdekapacitet </P>  \r\n\r\n<P>Udføres for højtryks- og lavtryksvacuumventiler. </P>  \r\n\r\n<P>For samtlige prøveemner bestemmes trykfaldet over vacuumventilen for den i  \r\n\r\n forskrifterne angivne luftmængde. </P>  \r\n\r\n<PRE>  \r\n\r\n ------------------------------  \r\n\r\n Vacuumventilens   luftmængde  \r\n\r\n dimension  \r\n\r\n ------------------------------  \r\n\r\n   &lt;15 mm          2,5 l/s  \r\n\r\n      15 -           4,0 -  \r\n\r\n      20 -           7,0 -  \r\n\r\n      25 -          14,0 -  \r\n\r\n ------------------------------  \r\n\r\n</PRE>  \r\n\r\n<P>Trykfaldet over vacuumventilen kan bestemmes ved at måle sugehøjden i et  \r\n\r\n prøvearrangement som beskrevet i bilag 2, idet trykfaldet svarer til  \r\n\r\n sugehøjden. Prøvningen udføres 3 gange for hvert prøveemne. Den største  \r\n\r\n sugehøjde (svarende til største trykfald over vacuumventilen) for samtlige  \r\n\r\n prøver må maks. være 225 mm. </P>  \r\n\r\n<P>Tilsvarende prøvning udføres på vacuumventiler, der ifølge forskrifterne  \r\n\r\n kan tillades monteret i en højde af 200 mm. Den største sugehøjde må her  \r\n\r\n højst være 150 mm. </P>  \r\n\r\n<P>Åbne vacuumventiler monteres 20 mm over vandoverfladen. Ved de angivne  \r\n\r\n luftmængder må vandet ikke nå vacuumventilen. </P>  \r\n\r\n<P>6.4 Igangsætningshøjde </P>  \r\n\r\n<P>Udføres for højtryks- og lavtryksvacuumventiler. </P>  \r\n\r\n<P>For samtlige prøveemner bestemmes det undertryk, som åbner vacuumventilen  \r\n\r\n for luftindstrømning. Undertrykket kan bestemmes ved at måle sugehøjden  \r\n\r\n (igangsætningshøjden) i et prøvearrangement som beskrevet i bilag 2. </P>  \r\n\r\n<P>Ved langsomt at øge undertrykket bestemmes den maksimale højde, vandsøjlen  \r\n\r\n stiger til, inden den igen falder, når vacuumventilen åbner. </P>  \r\n\r\n<P>Prøvningen udføres 3 gange på hvert prøveemne. Den største højde må maks.  \r\n\r\n være 100 mm. </P>  \r\n\r\n<P>6.5 Langtidsprøvning </P>  \r\n\r\n<P> Højtryksvacuumventiler </P>  \r\n\r\n<P>Prøveemnerne 1 og 2 monteres i et vandfyldt system således, at  \r\n\r\n rørafbryderen er påvirket af et overtryk på ca. 500 mm VS. Prøveemne 3  \r\n\r\n monteres i et vandfyldt system således, at vacuumventilen er påvirket af et  \r\n\r\n overtryk på 60 m VS. </P>  \r\n\r\n<P>Prøveemne 4 monteres i et varmtvandssystem. </P>  \r\n\r\n<P>a. Prøveemne 1 bringes ikke i funktion i 30 dage. </P>  \r\n\r\n<P>b. Prøveemne 2 bringes i funktion 6 gange dagligt i 30 dage. </P>  \r\n\r\n<P>c. Prøveemne 3 monteres i en koldtvandsledning og holdes konstant påvirket  \r\n\r\n af et tryk på 60 m VS i 30 dage. </P>  \r\n\r\n<P>d. prøveemne 4 monteres i en varmtvandsledning og påvirkes i 30 dage af 90  \r\n\r\n grader C varmt vand. </P>  \r\n\r\n<P>e. Efter udløbet af 30-dagesperioden gentages prøvning af  \r\n\r\n igangsætningshøjde for alle prøveemnerne. Igangsætningshøjden må ikke afvige  \r\n\r\n mere end 20 mm fra den oprindelige værdi og største højde må maks. være 100  \r\n\r\n mm. </P>  \r\n\r\n<P>f. Til sidst gentages prøvning af kapaciteten. Kravene skal alle være  \r\n\r\n opfyldt. </P>  \r\n\r\n<P> Lavtryksvacuumventiler </P>  \r\n\r\n<P>Prøvning som for højtryksrørafbrydere, dog undlades c. I stedet udføres d.  \r\n\r\n for prøveemne 3. </P>  \r\n\r\n<P> Bilag 1 </P>  \r\n\r\n<P> Opstilling til afprøvning af tæthed </P>  \r\n\r\n<P><IMG SRC=\"/image.aspx?id=54874&img=CR13758_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Vandtilstrømningen indreguleres således, at vacuumventilen ved sænkning af  \r\n\r\n den gennemsigtige slange træder i funktion. </P>  \r\n\r\n<P> Bilag 2 </P>  \r\n\r\n<P> Opstilling til afprøvning af kapacitet </P>  \r\n\r\n<P><IMG SRC=\"/image.aspx?id=54874&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Fra en vacuumpumpe suges luft gennem den ledning, hvorpå vacuumventilen,  \r\n\r\n som skal prøves, monteres. Ledningen ender med et glasrør neddykket i en  \r\n\r\n beholder med vand. I ledningen er indskudt en luftmængdemåler og desuden er  \r\n\r\n ledningen forsynet med en afgrening med afspærringsventil anbragt før  \r\n\r\n måleren. Ved at regulere på denne ventil, hvorved der suges mere eller mindre  \r\n\r\n luft ind direkte fra atmosfæren, kan man således få forskellige luftmængder  \r\n\r\n gennem vacuumventilen og måleren, og de tilsvarende tryktab (sugehøjder)  \r\n\r\n aflæses ved glasrøret. I stedet for en luftmængdemåler kan der f.eks.  \r\n\r\n anvendes måleblende og differensmanometer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19750400006"
        },
        {
            "displayName": "Entydig dokumentidentifikation",
            "displayValue": "CM013758"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Betingelser"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4000"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "13/01/1975"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "VA 1.50/DK 005"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}