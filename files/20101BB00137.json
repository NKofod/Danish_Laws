{
    "id": 137190,
    "title": "Forslag til folketingsbeslutning om en øget indsats over for allergikere",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 137",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. maj 2011 af Liselott Blixt (DF), Anita Christensen (DF), Rene Christensen (DF), Kristian Thulesen Dahl (DF), Pia Kjærsgaard (DF), Karin Nødgaard (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en øget indsats over for allergikere</p>\r\n<p>Folketinget pålægger regeringen at tage de nødvendige initiativer, der indebærer, at der gennemføres en øget og målrettet indsats over for landets allergipatienter med henblik på at sikre dem tidssvarende behandlingsmuligheder og optimal støtte og adgang til allergimedicin. Initiativerne skal sikre, at der oprettes fem regionale, netværksbaserede specialer, et i hver sygehusregion, der skal varetage uddannelse og videndeling i netværket af speciallæger med indsigt i allergisygdomme.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>I Danmark findes der ikke længere nogen speciale- eller efteruddannelse af allergologer. Det betyder, at de mere end en million danskere, der lider af allergi, alt overvejende er overladt til de almenpraktiserende lægers begrænsede kendskab til området eller i bedste fald til de få tilbageværende speciallæger med indsigt i allergi. Det indebærer meget lange ventetider for patienter med moderat til svær allergi, som har behov for adgang til relevant faglig ekspertise på området. Dette har også betydet, at der i dag er betragtelige og utilfredsstillende regionale forskelle.</p>\r\n<p class=\"TekstoverskriftVenstreBm\">Fakta om problemerne og udfordringerne på området</p>\r\n<p>Ifølge Statens Institut for Folkesundheds rapport fra 2007 om folkesundhed har en ekspertgruppe vurderet, »at den allergologiske service er uensartet mht. kvalitet og tilgængelighed, og at der er behov for oprustning af den allergologiske service i store dele af landet. Danske undersøgelser har vist, at allergisk snue og astma er underdiagnosticeret og underbehandlet. Et studie af 12-15-årige skolebørn viste, at en tredjedel af de børn, der opfyldte kliniske og objektive kriterier for astma, ikke forud havde fået stillet diagnosen astma « (Kilde: http://www.si-folkesundhed.dk/upload/kap_10_astma_og_allergi. pdf)</p>\r\n<p>Det estimeres, at hen ved 20 pct. af alle voksne danskere i større eller mindre grad lider under generne fra allergirelaterede symptomer. Heraf oplever halvdelen af danskere, der lider af en eller flere allergier, perioder af deres liv, hvor deres livskvalitet er kraftigt nedsat, og hvor de ikke er i stand til at passe deres job på fuld kraft. Ud over den nedsatte livskvalitet har allergirelaterede symptomer den bivirkning, at de øger presset på sundhedsvæsenet betydeligt, ikke mindst i pollensæsonerne, og medfører et milliardstort produktionstab og deraf følgende velfærdstab for samfundet. Det er således kun i samfundets interesse, at allergikere, som har behov for det, opnår en behandling, som giver disse patienter deres livskvalitet igen og gør dem fuldt funktionsdygtige.</p>\r\n<p>Udgangspunktet er en formalisering af eksisterende kliniske allerginetværk i alle fem regioner for at sikre, at patienterne får den højeste standardbehandling, på trods af at specialeuddannelsen inden for allergologi er nedlagt. Med de fem kliniske netværk skal der sættes en stopper for viden- og specialisttabet inden for allergiområdet gennem udbud af forskningsstillinger til relevante speciallæger og udvikling af det klinisk faglige miljø, som gør det muligt at fastholde og tiltrække faglig specialekapacitet på området.</p>\r\n<p>Disse fem centre skal samle specialerne og/eller deres indsigter under sig og sørge for, at videnniveauet i forhold til den aktuelle forskning og indsigt i området løbende er i top, således at hver af de fem regioner kan tilbyde sine borgere den bedst mulige behandling. Endvidere indstilles det, at en nødvendig og tilstrækkelig specialekapacitet til diagnose og behandling af allergiske patienter genetableres i hver af de fem regioner, idet den diagnostiske indsats i de fem regioner opprioriteres ud fra en behandlingsgaranti. Det er nødvendigt at få skabt mulighed for, at patienter med allergilignende symptomer hurtigere kan blive udredt med henblik på at få iværksat en behandling i alle regioner i landet.</p>\r\n<p>Forudsætningen for, at behandlingen af allergipatienterne optimeres, er, at patienterne får stillet den bedste og nyeste allergimedicin til rådighed for på den vis at sikre en kosteffektiv behandlingsstrategi. Derfor pålægges regeringen at skabe et overblik over, hvilke tilskudsordninger der findes til allergikerne i forhold til at sikre dem en behandling, således at deres sygefravær mindskes og deres livskvalitet højnes.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Liselott Blixt</span> (DF)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en øget indsats over for allergikere.</p>\r\n<p class=\"ForslagsNummer\">(Beslutningsforslag nr. B 137)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 137",
            "stateLabel": "Bortfaldet",
            "references": [
                {
                    "shortName": "2010/1 BSF 137",
                    "title": "Forslag til folketingsbeslutning om en øget indsats over for allergikere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 137190,
                    "eliUri": "/eli/ft/20101BB00137",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b137/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/05/2011"
        },
        {
            "displayName": "Accession",
            "displayValue": "20101BB00137"
        },
        {
            "displayName": "Entydig dokumentidentifikation",
            "displayValue": "AX013244"
        },
        {
            "displayName": "Dato for førstegangsindlæggelse",
            "displayValue": "13/05/2011"
        },
        {
            "displayName": "Dato for indlæggelse",
            "displayValue": "13/05/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}