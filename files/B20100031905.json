{
    "id": 130647,
    "title": "Bekendtgørelse om afvikling af mellemværender mellem kommuner og vandselskaber",
    "documentTypeId": "60",
    "isSagsforlobPeriodValid": true,
    "shortName": "BEK nr 319 af 25/03/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om afvikling af mellemværender mellem kommuner og vandselskaber</p>\n      <p class=\"Indledning2\">I medfør af § 15, stk. 4, og § 30, stk. 2 og 3, i lov nr. 469 af 12. juni 2009 om vandsektorens organisering og økonomiske forhold og § 9 og § 10, stk. 2, i lov om kommuners afståelse af vandforsyninger og spildevandsforsyninger, jf. lovbekendtgørelse nr. 931 af 24. september 2009, fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen gælder for afvikling af mellemværender mellem kommuner og vandselskaber omfattet af § 2, stk. 1, nr. 1, i lov om vandsektorens organisering og økonomiske forhold. Som et mellemværende forstås i denne bekendtgørelse alle tilgodehavender, som en kommune har på et vandselskab, eller som et vandselskab har på en kommune, og som ikke skyldes forsyningsleverancer.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bekendtgørelsen gælder ikke for tilgodehavender, der opstår som følge af en garanti, der er stillet af en kommune for et vandselskabs lån efter § 16 i lov om vandsektorens organisering og økonomiske forhold.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Bekendtgørelsen gælder ikke for vandselskaber, som er omfattet af § 32 i lov om vandsektorens organisering og økonomiske forhold.</p>\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Bekendtgørelsen gælder ikke forhold vedrørende kommunale tjenestemænd, som er omfattet af § 34 i lov om vandsektorens organisering og økonomiske forhold.</p>\n      <p class=\"ParagrafGruppeOverskrift\"><span id=\"Kap0_X2\">Straksafvikling</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Mellemværender, der beløbsmæssigt udgør mindre end 10 pct. af et vandselskabs samlede omsætning i kalenderåret 2009, skal indfries af skyldneren senest den 1. december 2010, medmindre fordringen på anden måde bringes til ophør inden denne dato.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Ved opgørelsen af vandselskabets samlede omsætning efter stk. 1 medregnes omsætningen i en vandforsyningsvirksomhed eller spildevandsforsyningsvirksomhed, der enten er indskudt i eller overdraget til selskabet i 2009.</p>\n      <p class=\"ParagrafGruppeOverskrift\"><span id=\"Kap0_X3\">Stiftertilgodehavender</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Den kommune, der ejer et vandselskab, som er stiftet før 1. juli 2009, sørger for, at stiftertilgodehavender konverteres til aktie- eller anpartskapital senest den 1. december 2010.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Som stiftertilgodehavender forstås i denne bekendtgørelse alle kommunens tilgodehavender hos vandselskabet, der er opstået som led i overdragelsen af en vandforsyningsvirksomhed eller spildevandsforsyningsvirksomhed fra kommunen til selskabet.</p>\n      <p class=\"ParagrafGruppeOverskrift\"><span id=\"Kap0_X4\">Afvikling af øvrige mellemværender</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Mellemværender, der ikke er omfattet af enten § 2 eller § 3 skal, uanset hvad der er aftalt i det indbyrdes forhold, afvikles og være bragt til ophør senest den 1. januar 2020. Mellemværendet skal afvikles som et lån, der tilbagebetales med lige store ydelser i hele lånets løbetid (annuitetslån). Mellemværendet forrentes med markedsrenten.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Uanset bestemmelsen i stk. 1 kan skyldneren til enhver tid inden 1. januar 2020 vælge at bringe hele lånet til ophør.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Afvikling af mellemværender efter stk. 1 og 2 påvirker ikke låneforholdets øvrige betingelser.</p>\n      <p class=\"ParagrafGruppeOverskrift\"><span id=\"Kap0_X5\">Uafviklede mellemværende</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Mellemværender, der ikke er afviklet senest den 1. januar 2020, bortfalder. Mellemværendet kan herefter ikke kræves betalt og kan ikke være genstand for modregning eller lignende. Afdrag og andre ydelser i anledning af mellemværendet, herunder renter, gebyrer m.v., kan ikke kræves betalt.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Hvis et vandselskabs tilgodehavende hos en kommune bortfalder efter stk. 1, eller en kommunes tilgodehavende hos et vandselskab indfries efter, at fordringen er bortfaldet efter stk. 1, skal beløbet betragtes som en uddeling til kommunen efter lov om kommunernes afståelse af vandforsyninger og spildevandsforsyninger.</p>\n      <p class=\"ParagrafGruppeOverskrift\"><span id=\"Kap0_X6\">Indberetning</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Vandselskaber indberetter hvert år en status over selskabets udestående mellemværender med kommuner samt en oversigt over de mellemværender, der er afviklet helt eller delvist på tidspunktet for offentliggørelse af årsberetning, jf. bekendtgørelse om program for vandselskabers interne overvågning.</p>\n      <p class=\"ParagrafGruppeOverskrift\"><span id=\"Kap0_X7\">Straf og ikrafttræden</span></p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Medmindre højere straf er forskyldt efter anden lovgivning, straffes med bøde den, der undlader at medvirke til, at et stiftertilgodehavende konverteres efter reglerne i § 3.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 1. april 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Miljøministeriet, den 25. marts 2010</P><P CLASS=SIGN1 ALIGN=\"CENTER\">Karen Ellemann</P><P CLASS=SIGN2 ALIGN=\"RIGHT\">/ Helle Pilsgaard</P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/2010"
        },
        {
            "displayName": "Accession",
            "displayValue": "B20100031905"
        },
        {
            "displayName": "Entydig dokumentidentifikation",
            "displayValue": "AL002167"
        },
        {
            "displayName": "Dato for førstegangsindlæggelse",
            "displayValue": "31/03/2010"
        },
        {
            "displayName": "Dato for indlæggelse",
            "displayValue": "31/03/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "319"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "25/03/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "By- og Landskabsstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />By- og Landskabsstyrelsen, j.nr. BLS-400-00054"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}