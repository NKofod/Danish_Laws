{
    "id": 141749,
    "title": "Bekendtgørelse om ændring af bekendtgørelse om teknisk forskrift om et trafikovervågnings- og trafikinformationssystem i danske farvande og havne",
    "documentTypeId": "80",
    "isSagsforlobPeriodValid": true,
    "shortName": "BEK nr 417 af 09/05/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om teknisk forskrift om et trafikovervågnings- og trafikinformationssystem i danske farvande og havne</p>\r\n<p class=\"CentreretParagraf\">§ 1</p>\r\n<p class=\"Stk2\">\r\n   <span class=\"StkNr\">\r\n   </span> I bekendtgørelse nr. 1021 af 26. august 2010 om teknisk forskrift om et trafikovervågnings- og trafikinformationssystem i danske farvande og havne, som ændret ved bekendtgørelse nr. 1032 af 8. november 2011 og bekendtgørelse nr. 55 af 24. januar 2012, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">Fodnoten</span> til bekendtgørelsens titel affattes således:</p>\r\n<p class=\"Stk2\"> »1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2002/59/EF af 27. juni 2002 om oprettelse af et trafikovervågnings- og trafikinformationssystem for skibsfarten i Fællesskabet, EF-Tidende 2002 nr. L 208, s.10, som ændret ved Europa-Parlamentets og Rådets direktiv 2009/17/EF af 23. april 2009, EU-Tidende 2009 nr. L 131, s.101 og Kommissionens direktiv 2011/15/EU af 23. februar 2011, EU-Tidende 2011 nr. L 49, s. 33, Europa-Parlamentets og Rådets direktiv 2009/16/EF af 23. april 2009 om havnestatskontrol (EØS-relevant tekst), EU-Tidende 2009 nr. L 131, s. 57 samt dele af Europa-Parlamentets og Rådets direktiv 2010/65/EU af 20. oktober 2010 om meldeformaliteter for skibe, der ankommer til eller afgår fra havne i medlemsstaterne, EU-Tidende 2010, nr. L 283, side 1-10.«</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">§ 3, nr. 10,</span> affattes således:</p>\r\n<p class=\"Liste1\">\r\n   <span class=\"Liste1Nr\">»10)</span> Havnemyndighed: Den kompetente myndighed eller det kompetente organ i hver havn, som af medlemsstaten er udpeget til at modtage og videregive de oplysninger, som er indberettet i medfør af denne bekendtgørelse.«</p>\r\n<p class=\"AendringMedNummer\">\r\n   <span class=\"AendringNr\">3.</span> <span class=\"Italic\">§§ 4-6</span> affattes således:</p>\r\n<p class=\"Paragraf\">\r\n   <span class=\"ParagrafNr\">»§ 4.</span> Føreren af et skib, der er på vej til en havn i en medlemsstat, samt føreren af et udenlandsk skib med en bruttotonnage under 300 på vej til en dansk havn, skal sikre, at følgende oplysninger indberettes til den kompetente myndighed:</p>\r\n<p class=\"Liste1\">\r\n   <span class=\"Liste1Nr\">1)</span> Identifikation af skibet (navn, kaldesignal, IMO-identifikationsnummer eller MMSI-nummer),</p>\r\n<p class=\"Liste1\">\r\n   <span class=\"Liste1Nr\">2)</span> bestemmelseshavn,</p>\r\n<p class=\"Liste1\">\r\n   <span class=\"Liste1Nr\">3)</span> forventet tidspunkt for ankomst til bestemmelseshavnen,</p>\r\n<p class=\"Liste1\">\r\n   <span class=\"Liste1Nr\">4)</span> forventet afgangstidspunkt fra bestemmelseshavnen, og</p>\r\n<p class=\"Liste1\">\r\n   <span class=\"Liste1Nr\">5)</span> samlet antal ombordværende.</p>\r\n<p class=\"Stk2\">\r\n   <span class=\"StkNr\">Stk. 2.</span> Føreren af et skib, som kan underkastes en udvidet inspektion i henhold til artikel 14 i Europaparlamentets og Rådets direktiv 2009/16/EF, skal endvidere sikre, at følgende oplysninger fremsendes til den kompetente myndighed:</p>\r\n<p class=\"Liste1\">\r\n   <span class=\"Liste1Nr\">1)</span> Planlagte operationer (lastning losning, andet),</p>\r\n<p class=\"Liste1\">\r\n   <span class=\"Liste1Nr\">2)</span> planlagte lovpligtige skibssyn og omfattende vedligeholdelses- og reparationsarbejde, der skal udføres under opholdet.</p>\r\n<p class=\"Stk2\">\r\n   <span class=\"StkNr\">Stk. 3.</span> Føreren af et tankskib, som kan underkastes en udvidet inspektion i henhold til artikel 14 i Europaparlamentets og Rådets direktiv 2009/16/EF, skal endvidere sikre, at følgende oplysninger fremsendes til den kompetente myndighed:</p>\r\n<p class=\"Liste1\">\r\n   <span class=\"Liste1Nr\">1)</span> Konfiguration (enkeltskrog, enkeltskrog med adskilte ballasttanke, dobbeltskrog),</p>\r\n<p class=\"Liste1\">\r\n   <span class=\"Liste1Nr\">2)</span> lasttankenes og ballasttankenes tilstand (fulde, tomme, inertede), og</p>\r\n<p class=\"Liste1\">\r\n   <span class=\"Liste1Nr\">3)</span> lastens omfang og art.</p>\r\n<p class=\"Stk2\">\r\n   <span class=\"StkNr\">Stk. 4.</span> For fremsendelse af oplysningerne fastlagt i stk. 1 - 3 gælder følgende frister:</p>\r\n<p class=\"Liste1\">\r\n   <span class=\"Liste1Nr\">1)</span> Mindst 72 timer inden ankomst for skibe, som i henhold til artikel 14 i Europaparlamentets og Rådets direktiv 2009/16/EF kan underkastes en udvidet inspektion,</p>\r\n<p class=\"Liste1\">\r\n   <span class=\"Liste1Nr\">2)</span> mindst 24 timer inden ankomst for øvrige skibe, og</p>\r\n<p class=\"Liste1\">\r\n   <span class=\"Liste1Nr\">3)</span> for skibe, hvor rejsen er kortere end anmeldelsesfristerne fastlagt i nr. 1 og nr. 2, senest</p>\r\n<p class=\"Liste2\">\r\n   <span class=\"Liste2Nr\">a)</span> ved afgang fra foregående havn, eller</p>\r\n<p class=\"Liste2\">\r\n   <span class=\"Liste2Nr\">b)</span> såfremt ankomsthavnen er ukendt eller ændres under rejsen, så snart der foreligger klarhed herom.</p>\r\n<p class=\"Stk2\">\r\n   <span class=\"StkNr\">Stk. 5.</span> Såfremt der forventes ændringer i de i henhold til stk. 1 – 3 afgivne ankomst og/eller afgangsoplysninger på eller over 3 timer, skal skibets fører straks sikre, at dette meddeles til den kompetente myndighed.</p>\r\n<p class=\"Stk2\">\r\n   <span class=\"StkNr\">Stk. 6.</span> Søfartsstyrelsen kan fritage et skib fra meldepligten i stk. 1 og § 5, såfremt:</p>\r\n<p class=\"Liste1\">\r\n   <span class=\"Liste1Nr\">1)</span> skibet sejler i fast rutefart:</p>\r\n<p class=\"Liste2\">\r\n   <span class=\"Liste2Nr\">a)</span> på danske havne, eller</p>\r\n<p class=\"Liste2\">\r\n   <span class=\"Liste2Nr\">b)</span> mellem danske og udenlandske havne, og de involverede medlemslande er enige heri,</p>\r\n<p class=\"Liste1\">\r\n   <span class=\"Liste1Nr\">2)</span> rutefarten er planlagt til at udstrække sig over mere end 1 måned,</p>\r\n<p class=\"Liste1\">\r\n   <span class=\"Liste1Nr\">3)</span> den planlagte overfartstid for en enkelt rejse ikke overstiger 12 timer, og</p>\r\n<p class=\"Liste1\">\r\n   <span class=\"Liste1Nr\">4)</span> rederiet:</p>\r\n<p class=\"Liste2\">\r\n   <span class=\"Liste2Nr\">a)</span> opretholder en liste over det eller de skibe, som indgår i den pågældende rutefart, og indsender denne til Søfartsstyrelsen første gang, der søges om undtagelse, og herefter hver gang der indtræffer ændringer, samt</p>\r\n<p class=\"Liste2\">\r\n   <span class=\"Liste2Nr\">b)</span> etablerer et internt system, som sikrer, at oplysningerne om hver enkelt rejse, jf. stk. 1, registreres, således at Søværnets Operative Kommando, uanset tidspunktet, kan rekvirere og modtage disse uden forsinkelse.</p>\r\n<p class=\"Paragraf\">\r\n   <span class=\"ParagrafNr\">§ 5.</span> Føreren af et udenlandsk skib, uanset størrelse, der har anløbet en dansk havn, skal senest ved afgang fra havnen sikre, at den kompetente myndighed får oplyst det faktiske ankomst- og afgangstidspunkt til og fra havnen.</p>\r\n<p class=\"Paragraf\">\r\n   <span class=\"ParagrafNr\">§ 6.</span> For skibe, som anløber danske havne, skal indberetninger til den kompetente myndighed i henhold til §§ 4 og 5 ske elektronisk til Søværnets Operative Kommando via SafeSeaNet.«</p>\r\n<p class=\"AendringMedNummer\">\r\n   <span class=\"AendringNr\">4.</span> <span class=\"Italic\">§ 17</span> affattes således:</p>\r\n<p class=\"Paragraf\">\r\n   <span class=\"ParagrafNr\">»§ 17.</span> Medmindre højere straf er forskyldt efter anden lovgivning, straffes med bøde eller fængsel i indtil 1 år den, som overtræder §§ 4–10 og §§ 12–14, eller som undlader at efterkomme påbud udstedt i medfør af §§ 13–16.</p>\r\n<p class=\"Stk2\">\r\n   <span class=\"StkNr\">Stk. 2.</span> Straffen efter stk. 1 kan stige til fængsel i indtil 2 år, hvis der</p>\r\n<p class=\"Liste1\">\r\n   <span class=\"Liste1Nr\">1)</span> ved overtrædelsen er sket skade på liv eller helbred eller fremkaldt fare herfor,</p>\r\n<p class=\"Liste1\">\r\n   <span class=\"Liste1Nr\">2)</span> tidligere er afgivet forbud eller påbud for samme eller tilsvarende forhold, eller</p>\r\n<p class=\"Liste1\">\r\n   <span class=\"Liste1Nr\">3)</span> ved overtrædelsen er opnået eller tilsigtet en økonomisk fordel for den pågældende selv eller andre.</p>\r\n<p class=\"Stk2\">\r\n   <span class=\"StkNr\">Stk. 3.</span> Det skal betragtes som en skærpende omstændighed, at der for unge under 18 år er sket skade på liv eller helbred eller fremkaldt fare herfor, jf. stk. 3, nr. 1.</p>\r\n<p class=\"Stk2\">\r\n   <span class=\"StkNr\">Stk. 4.</span> Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel.</p>\r\n<p class=\"Stk2\">\r\n   <span class=\"StkNr\">Stk. 5.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 1. juni 2015.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 9. maj 2012</p><p class=\"Sign1\" align=\"center\">Frank Bjerg Mortensen</p><p class=\"Sign2\" align=\"right\">/ Steen Møller Nielsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/05/2012"
        },
        {
            "displayName": "Accession",
            "displayValue": "B20120041705"
        },
        {
            "displayName": "Entydig dokumentidentifikation",
            "displayValue": "BP000179"
        },
        {
            "displayName": "Dato for førstegangsindlæggelse",
            "displayValue": "12/05/2012"
        },
        {
            "displayName": "Dato for indlæggelse",
            "displayValue": "12/05/2012"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "417"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "09/05/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Søfartsstyrelsen, j.nr. 201100308"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}