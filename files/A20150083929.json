{
    "id": 172930,
    "title": "Bekendtgørelse af lov om mortifikation af værdipapirer",
    "documentTypeId": "30",
    "isSagsforlobPeriodValid": true,
    "shortName": "LBK nr 839 af 02/07/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#ide24e5686-e2a0-4a27-b172-90f65f7fae8d\">\r\n         </a>\r\n      </td>\r\n      <td class=\"IndholdsfortegnelseTekst\">Almindelige bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id22e0a010-5fa5-4f44-84e5-d07f262c4c9a\">\r\n         </a>\r\n      </td>\r\n      <td class=\"IndholdsfortegnelseTekst\">Særlige regler om massegældsbreve, aktier og kuponer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id4b109cac-c273-40ac-9aaf-3eabe8ab9687\">\r\n         </a>\r\n      </td>\r\n      <td class=\"IndholdsfortegnelseTekst\">Mortifikation uden dom</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb9a309e5-bbf9-44fa-9947-9c5c0c5e6837\">\r\n         </a>\r\n      </td>\r\n      <td class=\"IndholdsfortegnelseTekst\">Lovens ikrafttræden m.m.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse af lov om mortifikation af værdipapirer</p>\r\n<p class=\"Indledning2\">Herved bekendtgøres lov om mortifikation af værdipapirer, jf. lovbekendtgørelse nr. 639 af 16. september 1986 med de ændringer, der følger af § 4 i lov nr. 1082 af 20. december 1995 og § 4 i lov nr. 539 af 8. juni 2006.</p>\r\n<p class=\"AfsnitOverskrift\">Almindelige bestemmelser</p>\r\n<p class=\"Paragraf\" id=\"id09d166aa-4ba5-4b6b-b071-9555918e37b3\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Når et omsætningsgældsbrev eller et andet omsætningspapir antages at være tilintetgjort eller kommet bort, kan det ved dom erklæres dødt og magtesløst på begæring af den, som antages at have mistet det og at have haft adkomst som berettiget ifølge dokumentet. Det samme gælder et dokument, der hjemler en fordring, som skyldneren kun er pligtig at opfylde, når dokumentet forelægges ham.</p>\r\n<p class=\"Stk2\">\r\n   <span class=\"StkNr\" id=\"id45d70175-92f1-4731-b426-c6a5adf719f2\">Stk. 2.</span> Når et omsætningspapir, der ikke er blevet udgivet af udstederen, er gået tabt, kan det mortificeres på hans begæring, såfremt det antages, at det ikke er blevet gyldigt.</p>\r\n<p class=\"Stk2\">\r\n   <span class=\"StkNr\" id=\"id237881ca-4239-40cf-bba4-ff9dd2387844\">Stk. 3.</span> Pengesedler kan ikke mortificeres, og rente- og udbyttekuponer kun i det omfang, hvori det hjemles i §§ 13 og 14.</p>\r\n<p class=\"Paragraf\" id=\"idd2a6a87f-3019-4fc0-ab22-052cdaf5bbc2\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For så vidt det findes påkrævet, kan pantebreve, aktier og andre andelsbeviser mortificeres selv om de ikke falder ind under § 1.</p>\r\n<p class=\"Stk2\">\r\n   <span class=\"StkNr\" id=\"id63aa28a1-0001-4b0f-a7ce-9d5c97da0304\">Stk. 2.</span> Når pantets ejer har retlig interesse deri, kan et pantebrev blive mortificeret på hans begæring, dersom det antages, at han har mistet pantebrevet efter at have fået det udleveret på grund af pantefordringens ophør, eller at pantebrevet er gået tabt for panthaveren. I sidstnævnte tilfælde må det - om muligt ved panthaverens erkendelse eller ved dom over ham - være fastslået, at pantefordringen er ophørt, og at pantets ejer havde krav på at få pantebrevet udleveret.</p>\r\n<p class=\"Stk2\">\r\n   <span class=\"StkNr\" id=\"id103a0619-f20e-4442-bd02-1d63126fd2b9\">Stk. 3.</span> Under pantebreve indbefatter denne lov også skadesløsbreve.</p>\r\n<p class=\"Paragraf\" id=\"idbea283ae-0715-4add-ac1e-1cd0379a80da\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Sag til mortifikation ifølge denne lov anlægges på det sted, hvor dokumentet er udstedt. Dersom udstedelsesstedet ikke kan oplyses, eller dokumentet er udstedt uden for riget, anlægges sagen på det sted, hvor udstederen efter reglerne i lov om rettens pleje §§ 235-239 kan sagsøges, eller, hvis han efter dokumentets udstedelse har mistet sit værneting her i landet, kunne sagsøges, før han mistede det.</p>\r\n<p class=\"Stk2\">\r\n   <span class=\"StkNr\" id=\"idb4c1a531-18fa-40bd-a780-0df056c3834a\">Stk. 2.</span> Ved oplagsbeviser, oplagspantebeviser (warrants) og ved dokumenter, der giver pant i fast ejendom eller registreret skib, anlægges sagen på det sted, hvor oplagshuset eller ejendommen ligger, eller hvor skibet har sit hjemsted. Sag til mortifikation af veksler, checks og konnossementer anlægges på det sted, hvor pengene skal betales eller varerne afleveres.</p>\r\n<p class=\"Paragraf\" id=\"idb4cc94cd-6644-4e8f-bfd4-5fb0625307cc\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Mortifikation sker efter offentlig indkaldelse af den eller dem, som måtte have indsigelser mod dokumentets mortifikation.</p>\r\n<p class=\"Stk2\">\r\n   <span class=\"StkNr\" id=\"idb1a4a241-9bd0-45e1-9309-d37bb0fc0aa4\">Stk. 2.</span> Begæring om at få indkaldelsen udstedt indgives skriftlig til retten. Den skal ledsages af en afskrift af dokumentet eller i hvert fald betegne dette så tydeligt, at det ikke kan forveksles med andre. Derhos må der forelægges retten oplysninger, som gør det antageligt, at betingelserne for mortifikation er til stede. Særlig skal det så nøjagtig som mulig oplyses, hvornår og hvorledes dokumentet er gået tabt.</p>\r\n<p class=\"Paragraf\" id=\"id9b7927b2-2668-49cc-bf2c-0910ae4ac356\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Retten fastsætter et retsmøde til behandling af begæringen og tilsiger dertil den, der søger mortifikation. Denne skal så vidt muligt give underretning om begæringen og retsmødet til udstederen af dokumentet og til enhver, som antages at være berettiget eller forpligtet efter dokumentet, derunder den, der er indtegnet som berettiget i noteringsprotokol, aktiebog, tingbog eller skibsregister. Ved pantebreve underrettes ligeledes pantets ejer. Iagttagelsen af disse regler må godtgøres, om fornødent ved at benytte retsplejelovens regler om forkyndelser. Hvis en person i udlandet skal underrettes, kan retten tilstille ham meddelelsen ved anbefalet brev.</p>\r\n<p class=\"Stk2\">\r\n   <span class=\"StkNr\" id=\"id246eac7b-a825-4fba-b4b0-f50429394b65\">Stk. 2.</span> Inden det ved kendelse afgøres, om offentlig indkaldelse må udstedes, kan retten afæske den, der søger mortifikation, yderligere mundtlig eller skriftlig oplysning og henstille til ham at foranledige bevisførelse. Undlader han at efterkomme opfordringen, eller er de af ham givne oplysninger ufyldestgørende, kan retten nægte at udstede indkaldelsen.</p>\r\n<p class=\"Paragraf\" id=\"id7c455f05-a5a4-4193-a9e1-6ef121976648\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Hvis offentlig indkaldelse tillades, udfærdiger retten på grundlag af begæringen indkaldelse til et bestemt retsmøde.</p>\r\n<p class=\"Stk2\">\r\n   <span class=\"StkNr\" id=\"id2f4e31ff-c47e-477b-853f-4aa1128d606c\">Stk. 2.</span> Indkaldelsen skal oplyse, hvornår dokumentet angives at være gået tabt, i hvilken egenskab den pågældende søger mortifikation, og - når et pantebrev søges mortificeret i henhold til § 2, stk. 2 hvorledes pantefordringen angives at være ophørt. Den skal indeholde den efter omstændighederne fornødne og mulige betegnelse af dokumentet og tilkendegive, at indsigelser mod mortifikation må fremsættes i det retsmøde, hvortil der indkaldes, samt opfordre enhver, som ved, hvor dokumentet findes, til at give retten oplysning herom enten i retsmødet eller skriftlig i god tid forinden.</p>\r\n<p class=\"Stk2\">\r\n   <span class=\"StkNr\" id=\"id263c48ef-e1bb-4835-afe5-16fea3cd2b53\">Stk. 3.</span> Den, der søger mortifikation, skal lade indkaldelsen bekendtgøre i Statstidende i det første nummer i et fjerdingår efter rettens bestemmelse. Retten kan tillige foreskrive bekendtgørelse i et eller flere stedlige blade. For Færøernes vedkommende sker bekendtgørelsen i den til optagelse af offentlige bekendtgørelser på Færøerne autoriserede avis i det første nummer i et fjerdingår efter rettens bestemmelse, dog at indrykkelse tillige sker i Statstidende i de tilfælde, hvor retten skønner det rigtigt.</p>\r\n<p class=\"Stk2\">\r\n   <span class=\"StkNr\" id=\"id96c89c42-fe12-46e9-b460-7b8fff2f3cf9\">Stk. 4.</span> Ved pantebreve i fast ejendom lader retten samtidig med, at indkaldelse til mortifikation af pantebrevet udfærdiges, bemærkning herom tilføre ejendommens blad i tingbogen. Ved pantebreve i registreret skib skal den, der søger mortifikation, foranledige, at bemærkning om indkaldelsen tilføres skibsregistret.</p>\r\n<p class=\"Stk2\">\r\n   <span class=\"StkNr\" id=\"id08d59372-3615-4723-a60c-c4d57461d37f\">Stk. 5.</span> Mellem den dag, da den foreskrevne kundgørelse er sket, og retsmødet skal der gå mindst 3 måneder, men mindst 1 år ved massegældsbreve, kuponark samt ved pantebreve i fast ejendom og aktier, der er omsætningspapirer. Den sidstnævnte frist kan dog afkortes af retten, når mortifikation på et pantebrev i henhold til § 2, stk. 2, søges af pantets ejer, og han stiller sikkerhed til fordel for den indehaver af pantebrevet, som måtte melde sig inden et år efter indkaldelsen og godtgøre sin ret.</p>\r\n<p class=\"Stk2\">\r\n   <span class=\"StkNr\" id=\"id7e558ecb-f5c0-4924-8ef4-2174d40774af\">Stk. 6.</span> Retten kan pålægge den, der søger mortifikation, at give særskilt underretning om indkaldelsen til bestemte personer. Ved massegældsbreve, der amortiseres ved udtrækning, skal han altid anmelde indkaldelsen for skyldneren.</p>\r\n<p class=\"Stk2\">\r\n   <span class=\"StkNr\" id=\"id528cad1e-2878-44c8-977f-694b4ad300c3\">Stk. 7.</span> Om de rettigheder, som ifølge lovgivningen om veksler, konnossementer og oplagsbeviser allerede før mortifikationsdommen tilkommer den, der søger mortifikation, gælder de pågældende loves bestemmelser.</p>\r\n<p class=\"Paragraf\" id=\"id6cd1b122-fb19-4a9e-b08d-e6a1fe33a585\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> I det i indkaldelsen bestemte retsmøde må den, der søger mortifikation, godtgøre, at de i loven foreskrevne regler er iagttaget, og tilvejebringe oplysning om, hvorvidt der er indtruffet omstændigheder, som kan stille sagen i nyt lys, såsom at der er betalt eller krævet rente eller udbytte, eller at nogen anden ret i henhold til dokumentet er gjort gældende over for udstederen eller skyldneren.</p>\r\n<p class=\"Stk2\">\r\n   <span class=\"StkNr\" id=\"id597baf41-094a-4380-8438-dea9779634f7\">Stk. 2.</span> Hvis retten ikke finder, at der er fremkommet noget, som hindrer mortifikation, afsiger den dom om, at dokumentet er dødt og magtesløst.</p>\r\n<p class=\"Stk2\">\r\n   <span class=\"StkNr\" id=\"id9029da45-220a-4758-81b8-92ff2512335f\">Stk. 3.</span> Når mortifikation af et pantebrev i fast ejendom eller registreret skib er nægtet ved endelig dom, eller sagen falder bort, foranlediger retten den i medfør af § 6, stk. 4, foretagne notering i tingbog eller skibsregister udslettet.</p>\r\n<p class=\"Paragraf\" id=\"ide2114172-6944-463f-aaa2-9d2a4e74bf56\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Dom til mortifikation får først virkning, når dommen er blevet endelig.</p>\r\n<p class=\"Stk2\">\r\n   <span class=\"StkNr\" id=\"id3bf83578-001d-4fc1-bc6a-2a72470eadd7\">Stk. 2.</span> Når landsretten giver dom til mortifikation til trods for, at der var rejst indsigelse, får dommen først virkning, når den almindelige frist for anke til højesteret er udløbet. Kun i dette tilfælde kan Procesbevillingsnævnet tillade anke til højesteret af en dom, der har givet mortifikation.</p>\r\n<p class=\"Stk2\">\r\n   <span class=\"StkNr\" id=\"idd4a717a6-88ad-41ca-93bd-b86e99fec4c2\">Stk. 3.</span> Der kan ikke meddeles tilladelse til, at en dom, der giver mortifikation, ankes til landsret eller Højesteret efter udløbet af de almindelige ankefrister.</p>\r\n<p class=\"Paragraf\" id=\"idc7621f68-0ca7-450d-a8f4-c7c4792f5753\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Når der er givet dom til mortifikation, skal den omstændighed, at domhaveren ikke kan forelægge dokumentet, ikke være til hinder for, at han gør retten efter dokumentet gældende.</p>\r\n<p class=\"Stk2\">\r\n   <span class=\"StkNr\" id=\"idba4fa571-2bec-4a63-b98a-7b20a8deff98\">Stk. 2.</span> Når mortifikation er givet nogen som berettiget ifølge dokumentet, og den ret, dokumentet hjemlede, består, kan han mod at betale bekostningen af skyldneren forlange udstedt et nyt dokument, der svarer til det mortificerede. Tilsvarende pligt påhviler ved pantebreve ejeren af pantet og ved aktier aktieselskabet. Et tinglyst pantebrev kan alene forlanges udstedt som et digitalt pantebrev. Ved pantebreve i fast ejendom foranlediger retten bemærkning om nyt pantebrevs udstedelse tilført tingbogen i tilslutning til den i henhold til § 6, stk. 4, skete notering. Ved pantebreve i skibe kan domhaveren forlange tilsvarende notering i skibsregistret.</p>\r\n<p class=\"Stk2\">\r\n   <span class=\"StkNr\" id=\"id5c585c46-285f-4bc7-a9f1-609c2e69eb75\">Stk. 3.</span> Når pantets ejer opnår mortifikation på et pantebrev i henhold til § 2, stk. 2, kan han kræve pantebrevet aflyst eller udslettet af skibsregistret.</p>\r\n<p class=\"AfsnitOverskrift\">Særlige regler om massegældsbreve, aktier og kuponer</p>\r\n<p class=\"Paragraf\" id=\"id0fc498de-1366-4618-9a78-e475af863fb0\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Når massegældsbreve amortiseres ved udtrækning, skal skyldneren efter hver lodtrækning fremstille en fortegnelse, der foruden de udtrukne numre angiver numrene på de gældsbreve af samme art, for hvilke der er anmeldt indkaldelse til mortifikation.</p>\r\n<p class=\"Paragraf\" id=\"id4f381d94-dcd1-48e3-bb8b-e479e907ccc7\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Hvis det drejer sig om et massegældsbrev, der i udstederens bøger er noteret på navn, må retten ikke tillade indkaldelse til mortifikation, medmindre tabet af gældsbrevet er anmeldt for skyldneren, jfr. lov om gældsbreve § 40.</p>\r\n<p class=\"Paragraf\" id=\"id791cbc86-9b08-43c1-b4e7-be428f19f8ba\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Ved massegældsbreve, der ikke i udstederens bøger er noteret på navn, og ved aktier, der ikke ifølge aktiebogen tilhører en bestemt person, hvis navn er påført aktiebrevet, kommer følgende særlige regler til anvendelse.</p>\r\n<p class=\"Liste1\">\r\n   <span class=\"Liste1Nr\" id=\"id19cff052-f66d-4bc7-8b27-ba1bdf6c39bc\">a.</span> Tilladelse til offentlig indkaldelse må tidligst gives 4 år, efter at dokumentets bortkomst er anmeldt for udstederen. Hvis betalingsdagen er kalendermæssig bestemt i selve gældsbrevet, kan tilladelsen dog gives, når der er forløbet 1 år efter anmeldelsen og betalingsdagen. De nævnte frister kan forkortes af retten, når det er gjort i høj grad sandsynligt, at dokumentet er tilintetgjort.</p>\r\n<p class=\"Liste1\">\r\n   <span class=\"Liste1Nr\" id=\"id4680e634-fcea-4884-9a5a-b9dcb173b69f\">b.</span> Tilladelse til offentlig indkaldelse bør som regel kun gives, når andragerens ejendomsret er bestyrket ved skriftlige dokumenter såsom udskrift af aktiebog, salgsnota fra bank eller veksellerer med nummerangivelse eller nummerfortegnelser, hvis pålidelighed findes bestyrket ved andre omstændigheder. Den, der søger mortifikation, må derhos angive, hvorledes han har fået betalt rente eller udbytte sidste gang, og hans oplysning herom må efterprøves.</p>\r\n<p class=\"Liste1\">\r\n   <span class=\"Liste1Nr\" id=\"idd41d3cef-e89b-4f88-9dc8-fa567a23f5bd\">c.</span> Før mortifikationsdommen må det oplyses, at ingen af de kuponer, hvis forfaldstid ligger efter dokumentets forsvinden, er fremkommet til indløsning, eller det må godtgøres, at de fremkomne kuponer var adskilt fra hoveddokumentet før dets forsvinden. I sidste fald må underretning om mortifikationssagen så vidt muligt gives den, der har fået kuponerne indløst.</p>\r\n<p class=\"Paragraf\" id=\"idbdf4db6f-1a58-4a32-82af-b183dc211e3c\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Når mortifikation gives på et dokument, der var forsynet med rente- eller udbyttekuponer, og et til dokumentet hørende kuponark ligeledes antages at være gået tabt, kan kuponarket som helhed erklæres dødt og magtesløst. Retten kan dog kun bestemme dette, når den offentlige indkaldelse udtrykkelig har omfattet også kuponarket.</p>\r\n<p class=\"Stk2\">\r\n   <span class=\"StkNr\" id=\"iddd7ecc28-da1c-46fb-a6aa-312a00be2978\">Stk. 2.</span> At den, der søger mortifikation, besidder enkelte kuponer, skal, når de fremlægges i retten, ikke hindre mortifikation af kuponarket. Når mortifikationen får retsvirkning, kan skyldneren (aktieselskabet) kræve sådanne kuponer udleveret af retten.</p>\r\n<p class=\"Paragraf\" id=\"idab1a025b-b532-49bc-b769-f56830afd05b\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Et kuponark, som hører til et gældsbrev eller en aktie, og som antages at være gået tabt, kan mortificeres under iagttagelse af reglerne i §§ 1-10. Mortifikation gives kun på begæring af den, der antages at have ret til kuponarket, og kun, når hoveddokumentet er i behold eller allerede tidligere er mortificeret særskilt. Bestemmelserne i § 13, stk. 2, finder også anvendelse her.</p>\r\n<p class=\"Paragraf\" id=\"ida84daf7a-1188-44dd-a4d9-9e945bbb8175\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> (Ophævet)</p>\r\n<p class=\"AfsnitOverskrift\">Mortifikation uden dom</p>\r\n<p class=\"Paragraf\" id=\"id7116fcf7-e43f-467c-b991-d9dc5a67a2a0\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Når dokumenter, der falder ind under § 1, i henhold til lov eller særlig vedtagelse mortificeres uden dom efter offentlig indkaldelse, skal denne bekendtgøres i Statstidende i det første nummer i et fjerdingår. Fristen for indkaldelsen regnes fra bekendtgørelsen i Statstidende. For Færøernes vedkommende sker bekendtgørelsen i den til optagelse af offentlige bekendtgørelser på Færøerne autoriserede avis i det første nummer i et fjerdingår.</p>\r\n<p class=\"Stk2\">\r\n   <span class=\"StkNr\" id=\"id08331106-2682-4720-b94b-74d8b5201ea1\">Stk. 2.</span> Omsætningsgældsbreve, der er udstedt efter denne lovs ikrafttræden, kan ikke mortificeres uden dom, medmindre der i dokumentet er taget forbehold derom.</p>\r\n<p class=\"Stk2\">\r\n   <span class=\"StkNr\" id=\"id766aaac6-0bcd-4c78-a263-4bcdfe49a49b\">Stk. 3.</span> Når massegældsbreve, der er omsætningspapirer, i henhold til særlig vedtagelse mortificeres uden dom, skal indkaldelsen i det mindste give 1 års frist.</p>\r\n<p class=\"AfsnitOverskrift\">Lovens ikrafttræden m.m.</p>\r\n<p class=\"Paragraf\" id=\"id6c9e28fb-e9e9-427d-9214-da0a3aef93fe\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Denne lov træder i kraft den 1. juli 1938.</p>\r\n<p class=\"TekstGenerel\">Dersom inden lovens ikrafttræden offentlig indkaldelse er udstedt eller retten har tilladt indkaldelse, sker mortifikation i overensstemmelse med de hidtil gældende regler.</p>\r\n<p class=\"Paragraf\" id=\"id5f5607e4-5fe8-4b8c-9b84-adfacd93f7cd\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Forordning af 7. februar 1823 ophæves.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1082 af 20. december 1995<a class=\"FodnoteHenvisning\" name=\"Henvisning_id9c39ec2e-3fc9-4619-b322-c405ec4cdd76\" href=\"#id9c39ec2e-3fc9-4619-b322-c405ec4cdd76\">1)</a> indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 14</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder for Danmark og Grønland i kraft den 1. januar 1996. Justitsministeren fastsætter tidspunktet for lovens ikrafttræden for Færøerne.</p>\r\n<p class=\"Stk2\">\r\n   <span class=\"StkNr\">Stk. 2.</span> (Udelades)</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 539 af 8. juni 2006 (Digital tinglysning)<a class=\"FodnoteHenvisning\" name=\"Henvisning_ide6deeded-5b03-4b6f-9671-14308a62b456\" href=\"#ide6deeded-5b03-4b6f-9671-14308a62b456\">2)</a> indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 13</p>\r\n<p class=\"Stk2\">\r\n   <span class=\"StkNr\">Stk. 1.</span> Justitsministeren fastsætter tidspunktet for lovens ikrafttræden, jf. dog stk. 5 og 6.<a class=\"FodnoteHenvisning\" name=\"Henvisning_idac0b61e9-1204-449a-bb6f-19c7e855d52f\" href=\"#idac0b61e9-1204-449a-bb6f-19c7e855d52f\">3)</a></p>\r\n<p class=\"Stk2\">\r\n   <span class=\"StkNr\">Stk. 2.</span> Justitsministeren kan bestemme, at loven træder i kraft på forskellige tidspunkter, for så vidt angår tingbogen, bilbogen, andelsboligbogen og personbogen.</p>\r\n<p class=\"Stk2\">\r\n   <span class=\"StkNr\">Stk. 3-6.</span> (Udelades)</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 2. juli 2015</p><p class=\"Sign1\" align=\"center\">Søren Pind</p><p class=\"Sign2\" align=\"right\">/ Mette Johansen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id9c39ec2e-3fc9-4619-b322-c405ec4cdd76\" href=\"#Henvisning_id9c39ec2e-3fc9-4619-b322-c405ec4cdd76\">1)</a> Lovændringen vedrører § 8, stk. 2, 2. pkt., og § 8, stk. 3.</p>\r\n<p class=\"Fodnote\">\r\n   <a class=\"FodnoteNr\" name=\"ide6deeded-5b03-4b6f-9671-14308a62b456\" href=\"#Henvisning_ide6deeded-5b03-4b6f-9671-14308a62b456\">2)</a> Lovændringen vedrører § 6, stk. 4, § 9, stk. 2, 3. pkt., og § 15.</p>\r\n<p class=\"Fodnote\">\r\n   <a class=\"FodnoteNr\" name=\"idac0b61e9-1204-449a-bb6f-19c7e855d52f\" href=\"#Henvisning_idac0b61e9-1204-449a-bb6f-19c7e855d52f\">3)</a> Ved bekendtgørelse nr. 762 af 20. juli 2009 er det bestemt, at loven sættes i kraft den 8. september 2009 for så vidt angår tingbogen. Ved bekendtgørelse nr. 1183 af 14. oktober 2010 er det bestemt, at loven sættes i kraft den 2. november 2010 for så vidt angår bilbogen. Ved bekendtgørelse nr. 209 af 15. marts 2011 er det bestemt, at loven sættes i kraft den 21. marts 2011 for så vidt angår personbogen og andelsboligbogen.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "Mortifikationsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/2015"
        },
        {
            "displayName": "Accession",
            "displayValue": "A20150083929"
        },
        {
            "displayName": "Entydig dokumentidentifikation",
            "displayValue": "AA009030"
        },
        {
            "displayName": "Dato for førstegangsindlæggelse",
            "displayValue": "09/07/2015"
        },
        {
            "displayName": "Dato for indlæggelse",
            "displayValue": "09/07/2015"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "839"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "02/07/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2015-709-0502"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}