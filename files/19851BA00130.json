{
    "id": 106090,
    "title": "1985 BSF 130   FORSLAG TIL FOLKETINGSBESLUTNING OM ET BIOTEKNOLOGISK FORSKNINGS- OG   UDVIKLINGSPROGRAM ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 130",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 130 </P>  \r\n\r\n<P></P>  \r\n\r\n<P>Forslag til folketingsbeslutning om et bioteknologisk forsknings- og  \r\n\r\n udviklingsprogram </P>  \r\n\r\n<P></P>  \r\n\r\n<P>Fremsat af Jytte Hilden (S) Ritt Bjerregaard (S) Baadsgaard (S) Arne  \r\n\r\n Jensen (S) Korneliusen (S) Tove Lindbo Larsen (S) Poul Nielson (S) </P>  \r\n\r\n<P></P>  \r\n\r\n<P>den 21. marts 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest at fremsætte lovforslag </P>  \r\n\r\n<P>og træffe de nødvendige foranstaltninger til at iværksætte et </P>  \r\n\r\n<P>bioteknologisk forsknings- og udviklingsprogram med følgende </P>  \r\n\r\n<P>målsætninger: </P>  \r\n\r\n<P>I) styrkelse af bioteknologisk eksport fra Danmark, </P>  \r\n\r\n<P>II) nedbringelse af forureningen og forbedring af arbejdsmiljøet ved </P>  \r\n\r\n<P>omlæggelse af processer i den kemiske industri, </P>  \r\n\r\n<P>III) forbedring af folkesundheden og udvikling af produkter med </P>  \r\n\r\n<P>højere næringsværdi og billiggørelse af fødevarer og medicin, </P>  \r\n\r\n<P>IV) etablering af nye levedygtige industrier og økologiske landbrug </P>  \r\n\r\n<P>og </P>  \r\n\r\n<P>V) styrkelse af de eksisterende virksomheders viden og ressourcer. </P>  \r\n\r\n<P>Dette skal søges opnået ved: </P>  \r\n\r\n<P>1. Et grundforskningsprogram for bioteknologi, hvor ideer skabes som </P>  \r\n\r\n<P>fundamentalt grundlag for al fremtidig industriel udnyttelse. </P>  \r\n\r\n<P>2. Et målforskningsprogram, som styrker produktområder, hvor der i </P>  \r\n\r\n<P>dag her i landet eksisterer betydelige kompetencer. </P>  \r\n\r\n<P>3. Et industrielt- og landbrugsrettet udviklingsprogram, der skaber </P>  \r\n\r\n<P>baggrund for nye produktioner og nye processer på det </P>  \r\n\r\n<P>bioteknologiske område. </P>  \r\n\r\n<P>4. En risiko- og sikkerhedsforskning, som tager problemer op f.eks. </P>  \r\n\r\n<P>omkring mikrobiel økologi. </P>  \r\n\r\n<P>5. Videreuddannelse af personale, især i den offentlige sektor, af de </P>  \r\n\r\n<P>mennesker, som skal forske og kontrollere fremtidens </P>  \r\n\r\n<P>bioteknologiske udvikling. </P>  \r\n\r\n<P>6. En strategi for et øget samspil for samarbejdet mellem </P>  \r\n\r\n<P>erhvervsliv, forskere og de mange hel- og halvoffentlige </P>  \r\n\r\n<P>institutioner. </P>  \r\n\r\n<P>7. En helhedsteknologivurdering af de sociale, strukturelle, </P>  \r\n\r\n<P>miljømæssige og økonomiske konsekvenser af den kommende </P>  \r\n\r\n<P>bioteknologiske udvikling. </P>  \r\n\r\n<P>8. En folkelig informationskampagne og styrkelse af biologi og kemi i </P>  \r\n\r\n<P>skoleuddannelserne. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Baggrunden for dette forslag er, at Danmark har en lang tradition for </P>  \r\n\r\n<P>bioteknologi. Denne teknologi er urgammel. Det nye er de større og </P>  \r\n\r\n<P>bedre muligheder for at gribe ind i livsprocesserne. </P>  \r\n\r\n<P>Bioteknologien har skabt mulighed for at ændre organismens </P>  \r\n\r\n<P>arvemæssige egenskaber (gensplejsningsteknikken) med det formål at </P>  \r\n\r\n<P>fremme bestemte egenskaber i organismer, planter m.v. </P>  \r\n\r\n<P>Betegnelsen bioteknologi dækker over et bredt spektrum af vidt </P>  \r\n\r\n<P>forskellige metoder, eksempelvis: </P>  \r\n\r\n<P>1) kunstig sædoverføring </P>  \r\n\r\n<P>2) ægtransplantation </P>  \r\n\r\n<P>3) superovulation </P>  \r\n\r\n<P>4) reagensglasbefrugtning </P>  \r\n\r\n<P>5) partenogenese </P>  \r\n\r\n<P>6) kimærisme (får/ geder) </P>  \r\n\r\n<P>7) dybfrysning af sæd, æg og fostre </P>  \r\n\r\n<P>8) langtidsopbevaring af disse ting </P>  \r\n\r\n<P>9) mikrokirurgi på befrugtede æg </P>  \r\n\r\n<P>10) kønssortering med tilsætning af antistoffer </P>  \r\n\r\n<P>11) kloning ved udskiftning af cellekerner </P>  \r\n\r\n<P>12) kromosomsortering </P>  \r\n\r\n<P>13) strålemutation </P>  \r\n\r\n<P>14) gensplejsning af planter og dyr </P>  \r\n\r\n<P>15) gæringsteknologi og emzymteknologi. </P>  \r\n\r\n<P>Nogle af disse er traditionelle, f.eks. gæring, andre er ny </P>  \r\n\r\n<P>højteknologi, f.eks. gensplejsede organismer, cellefusioner, </P>  \r\n\r\n<P>hybridteknikker. </P>  \r\n\r\n<P>Bioteknologiens perspektiver er mangfoldige og åbner for nye </P>  \r\n\r\n<P>teknologiske muligheder og ricisi. Blandt andet kan nævnes </P>  \r\n\r\n<P>muligheden for at </P>  \r\n\r\n<P>- erstatte produktionsprocesser (f.eks. inden for kemisk industri) </P>  \r\n\r\n<P>baseret på olie, kul og naturgas, dvs. at det bliver muligt at </P>  \r\n\r\n<P>spare energi, billiggøre produktionen m.v., </P>  \r\n\r\n<P>- arbejde for et renere miljø (mindre svovlforurening, mindre brug af </P>  \r\n\r\n<P>organiske opløsningsmidler m.v.), </P>  \r\n\r\n<P>- udvikle kornsorter, som ikke behøver at få tilført kvælstof i form </P>  \r\n\r\n<P>af kunstgødning, som dels er energikrævende at fremstille og dels </P>  \r\n\r\n<P>er miljøbelastende (grundvand, søer, vandløb og havet), </P>  \r\n\r\n<P>- udvikle kulturplanter (f.eks. kornsorter) som er mere </P>  \r\n\r\n<P>modstandsdygtige over for skadedyr og sygdomme, </P>  \r\n\r\n<P>- producere nye madvarer og give eksisterende produkter større </P>  \r\n\r\n<P>næringsværdi, </P>  \r\n\r\n<P>- sikre den nuværende mangfoldighed i arter af dyr og planter og </P>  \r\n\r\n<P>- producere bedre og billigere medicin med henblik på forebyggelse </P>  \r\n\r\n<P>snarere end helbredelse. </P>  \r\n\r\n<P>At bioteknologien kan anvendes til stor gavn for både samfund og </P>  \r\n\r\n<P>produktion er uden for tvivl, men der er indbyggede modsætninger i </P>  \r\n\r\n<P>disse ønsker. Den farmaceutiske industri er naturligvis på </P>  \r\n\r\n<P>pletten, men de virkelig store løfter ligger i ændringer af </P>  \r\n\r\n<P>produktionen af grovkemikalier, f.eks. til gødning, af plastvarer </P>  \r\n\r\n<P>m.m. Landbrugets muligheder for økologisk dyrkning er endnu et </P>  \r\n\r\n<P>aspekt. Men bioteknologiens udvikling på lang sigt ligger i en </P>  \r\n\r\n<P>forøget grundforskning på basale biologiske områder omkring </P>  \r\n\r\n<P>fermenteringsorganismer, plantefysiologi o.lign. På de områder </P>  \r\n\r\n<P>halter vi i den vestlige verden bagefter Japan. Det er derfor </P>  \r\n\r\n<P>vigtigt, at et bioteknologisk program ikke bliver alt for </P>  \r\n\r\n<P>målrettet. </P>  \r\n\r\n<P>Når det er sagt, skal det tilføjes, at danske virksomheder på grund </P>  \r\n\r\n<P>af det teknologiske kapløb er nødt til at gøre omstillinger til en </P>  \r\n\r\n<P>uomgængelig aktivitet. I denne forbindelse skal den internationalt </P>  \r\n\r\n<P>set lave forskningsindsats (ca. 1 pct. af BNP) og det lave </P>  \r\n\r\n<P>teknologiindhold i vor eksport tages i betragtning (jfr. &#187;Dansk </P>  \r\n\r\n<P>økonomi 1984&#171;). Kun få danske virksomheder er så fagligt </P>  \r\n\r\n<P>kompetente og kapitalstærke, at de vil være i stand til at føre </P>  \r\n\r\n<P>forskningsresultater ud til industriel produktion. Tilbage står en </P>  \r\n\r\n<P>række mindre og mellemstore virksomheder, som vil have svært ved </P>  \r\n\r\n<P>at klare omstillingsprocessen både økonomisk, videnmæssigt og </P>  \r\n\r\n<P>markedsføringsmæssigt. Disse må hjælpes i gang. Til dette er det </P>  \r\n\r\n<P>nødvendigt med et aktivt samspil og samarbejde mellem </P>  \r\n\r\n<P>erhvervsfolk, forskere og hel- og halvministerielle embedsmænd </P>  \r\n\r\n<P>(institutioner) samt en bedre udnyttelse af det eksisterende </P>  \r\n\r\n<P>servicenet. </P>  \r\n\r\n<P>Udviklingen af nye avancerede produktionsmetoder vil gennem </P>  \r\n\r\n<P>patentering føre til øget koncentration og monopolisering i de </P>  \r\n\r\n<P>førende multinationale koncerner; der er derfor behov for at </P>  \r\n\r\n<P>vurdere, hvorledes dette kan modvirkes. </P>  \r\n\r\n<P>Omstillingsprocessen som følge af den bioteknologiske udvikling vil </P>  \r\n\r\n<P>ikke kun komme til at berøre mindre dele af dansk erhvervsliv, men </P>  \r\n\r\n<P>berører også direkte følgende tre store brancher: </P>  \r\n\r\n<P>1) Landbruget </P>  \r\n\r\n<P>2) Nærings- og nydelsesmiddelindustrien </P>  \r\n\r\n<P>3) Kemisk industri, herunder medicinalindustrien. </P>  \r\n\r\n<P>Disse udgør tilsammen 38,3 pct. af den samlede værditilvækst ved </P>  \r\n\r\n<P>vareproduktion og 41 pct. af den samlede vareeksport. Hertil </P>  \r\n\r\n<P>kommer den indirekte og mere fremtidige betydning for dels </P>  \r\n\r\n<P>elektronikindustrien (biosensorer) og dels servicevirksomhed </P>  \r\n\r\n<P>(affaldsbehandling og spildevandsbehandling), jfr. bl.a. </P>  \r\n\r\n<P>Arbejdsnotat nr. 4 fra industriministeriet 1985. </P>  \r\n\r\n<P>ad 1 </P>  \r\n\r\n<P>Den største udfordring for Danmark ligger dog sandsynligvis på </P>  \r\n\r\n<P>landbrugsområdet, hvor der ikke bare kan være tale om at drage </P>  \r\n\r\n<P>nytte af gensplejsning i forbindelse med planteforædling og </P>  \r\n\r\n<P>cellefusioner og hybridteknikker m.v., men der kan også være tale </P>  \r\n\r\n<P>om en udvikling af biomasseraffinaderier ved anvendelse af det </P>  \r\n\r\n<P>såkaldte totalhøstprincip. </P>  \r\n\r\n<P>ad 2 </P>  \r\n\r\n<P>Det samme gælder for levnedsmiddelindustrien, som ved hjælp af </P>  \r\n\r\n<P>genetik kan effektivisere og billiggøre processen (bakterier, </P>  \r\n\r\n<P>enzymer og fermentering), og som desuden også kan producere nye og </P>  \r\n\r\n<P>kendte fødevarer med større næringsværdi. </P>  \r\n\r\n<P>ad 3 </P>  \r\n\r\n<P>Medicinalindustrien har en tradition for at bruge bioteknologi i </P>  \r\n\r\n<P>produktionen og er langt fremme med anvendelsen af gensplejsning. </P>  \r\n\r\n<P>(Insulin, diagnosticeringsteknikker, vacciner, væksthormon etc.). </P>  \r\n\r\n<P>Her er muligheder for videreudvikling. </P>  \r\n\r\n<P>I den kemiske industri er det især anvendelsen af gensplejsning til </P>  \r\n\r\n<P>effektivisering af gæringsprocesserne, som vil være </P>  \r\n\r\n<P>energibesparende, og som kan bevirke mindre forureningsproblemer </P>  \r\n\r\n<P>og lavere omkostninger, samt nye produktioner, som kan gøre </P>  \r\n\r\n<P>affaldsproblemer mindre, f.eks. ved brug af vand i stedet for </P>  \r\n\r\n<P>organiske opløsningsmidler. </P>  \r\n\r\n<P>I udlandet fremmes den bioteknologiske udvikling gennem nationale </P>  \r\n\r\n<P>støtteprogrammer. USA satsede som førende i 1984 godt 6,3 mia </P>  \r\n\r\n<P>dkr., Japan mindst 600 mill. dkr. i 1983, England/ Tyskland </P>  \r\n\r\n<P>600-1.000 mill. dkr. pr. år og Frankrig 700-1.000 mill. dkr. </P>  \r\n\r\n<P>Her i landet er der kun sket en meget begrænset indsats i forhold til </P>  \r\n\r\n<P>både grund- og anvendt forskning. Følgende initiativer er </P>  \r\n\r\n<P>igangsat: </P>  \r\n\r\n<P>- Landbrugsministeriet har gennem Landbrugets Samråd for forskning og </P>  \r\n\r\n<P>forsøg i 1985 bevilget 25 mill. kr. til et 5-årigt bioteknologisk </P>  \r\n\r\n<P>udviklingsprogram for at etablere basisviden på landbrugsområdet. </P>  \r\n\r\n<P>- Under undervisningsministeriet er der af forskningsrådene iværksat </P>  \r\n\r\n<P>et 5-årigt biomolekylært forskningsprogram til 33 mill. kr. i </P>  \r\n\r\n<P>1984. </P>  \r\n\r\n<P>- Under industriministeriet har teknologirådet etableret dansk </P>  \r\n\r\n<P>akvakultur institut og en gensplejsningsgruppe, hvor der tilsammen </P>  \r\n\r\n<P>maks. er satset 50 mill. kr. Samtidig har udviklingsfondet ydet </P>  \r\n\r\n<P>risikovillig kapital til 21 projekter på højst 110 mill. kr. </P>  \r\n\r\n<P>Til området generelt har teknologirådet bevilget 60 mill. kr. i </P>  \r\n\r\n<P>projekttilskud. Endvidere er det planlagt inden for genteknologi </P>  \r\n\r\n<P>og levnedsmiddelteknologi at anvende 30 mill. kr. frem til 1987. </P>  \r\n\r\n<P>Dvs. tilsammen er der i perioden 1980-85 anvendt højst 230 mill. kr. </P>  \r\n\r\n<P>til bioteknologi (meget bredt opfattet). </P>  \r\n\r\n<P>Det er på baggrund af en sammenligning af den danske indsats i </P>  \r\n\r\n<P>forhold til de øvrige vestlige landes indlysende, at der må gøres </P>  \r\n\r\n<P>en samlet indsats på det bioteknologiske område, og at denne må </P>  \r\n\r\n<P>gøres meget mere omfattende. </P>  \r\n\r\n<P>Men det er en nødvendig forudsætning, at denne strategi baseres på en </P>  \r\n\r\n<P>omorganisering af det eksisterende samspil mellem erhvervsliv, </P>  \r\n\r\n<P>forskere samt hel- og halvministerielle institutioner. Dette </P>  \r\n\r\n<P>samspil skal gøres mere overskueligt og bevæge sig væk fra den </P>  \r\n\r\n<P>traditionelle sagsbehandling i retning af en innovationsskabende </P>  \r\n\r\n<P>organisation, hvor de relevante parter kan mødes. </P>  \r\n\r\n<P>Dette understøttes af den indsats, som EF-Kommissionen siden midten </P>  \r\n\r\n<P>af 1970erne har gjort for at etablere et fælles EF-program for </P>  \r\n\r\n<P>udvikling og forskning inden for bioteknologi. Den endelige udgave </P>  \r\n\r\n<P>fra Kommissionen ses af KOM (84) 230 fra den 24. maj 1984. Rådet </P>  \r\n\r\n<P>traf den endelige afgørelse om dette den 12. marts 1985, hvor der </P>  \r\n\r\n<P>er en finansiel ramme på 55 mill. ECU for 1985-89. Dette skal ses </P>  \r\n\r\n<P>i sammenhæng med, at en del af EUREKA-projektet også går til </P>  \r\n\r\n<P>bioteknologi. </P>  \r\n\r\n<P>En udviklingsstrategi på det bioteknologiske område forudsætter en </P>  \r\n\r\n<P>langsigtet samfundsmæssig indsats på 10 år i perioden 1987-96. </P>  \r\n\r\n<P>Programmets finansielle ramme kunne anslås til at blive ca. 2,5 mia </P>  \r\n\r\n<P>kr. over de 10 år, hvoraf størstedelen vil gå til forskningen. Det </P>  \r\n\r\n<P>skal finansieres dels ved præcise omlægninger i de eksisterende </P>  \r\n\r\n<P>ordninger, dels ved ekstraordinære bevillinger. </P>  \r\n\r\n<P>Det eksisterende teknologiske servicenet med Teknologisk Institut i </P>  \r\n\r\n<P>København, Jysk Teknologisk og de forskellige ATV-institutter bør </P>  \r\n\r\n<P>sammen med planer for etablering af Science Parks være med til på </P>  \r\n\r\n<P>det bioteknologiske område at skabe kontinuerlig kontakt mellem </P>  \r\n\r\n<P>erhvervsliv og forskning og arbejdstagerorganisationer, og </P>  \r\n\r\n<P>samtidig skal iværksætteres mulighed for overførsel af </P>  \r\n\r\n<P>informationer lettes - alt sammen for at bedre vore levevilkår og </P>  \r\n\r\n<P>forbedre eksportmulighederne samt øge beskæftigelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00130"
        },
        {
            "displayName": "Entydig dokumentidentifikation",
            "displayValue": "CL005729"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}