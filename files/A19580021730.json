{
    "id": 79740,
    "title": "Lov om slagtning, forhandling, udførsel og indførsel af fjerkræ m.v. ",
    "documentTypeId": "10",
    "isSagsforlobPeriodValid": false,
    "shortName": "LOV nr 217 af 16/06/1958",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om slagtning, forhandling, udførsel og  \r\n\r\n indførsel af fjerkræ m.v. </H1>  \r\n\r\n<P></P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved fjerkræ forstås i denne lov høner, haner,  \r\n\r\n kyllinger, karpuner, poularder, kalkuner, gæs, ænder og duer.  \r\n\r\n Landbrugsministeren skal være berettiget til under loven at henføre andet  \r\n\r\n fjerkræ end det nævnte. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> 1) Kun fjerkræ, der er slagtet på  \r\n\r\n fjerkræslagterier autoriseret af landbrugsministeren, må forhandles fra  \r\n\r\n butikker eller udføres her fra landet. Dog gøres en undtagelse, for så vidt  \r\n\r\n angår fjerkræ, der er slagtet på de ved lovens ikrafttræden igangværende  \r\n\r\n ikke- autoriserede virksomheder, såfremt disse ved henvendelse til  \r\n\r\n landbrugsministeriet har opnået tilladelse til på nærmere foreskrevne vilkår  \r\n\r\n at fortsætte deres fjerkræslagtning til fornævnte formål. Sådan tilladelse  \r\n\r\n gives for en efter forholdene i det enkelte tilfælde afpasset periode på ikke  \r\n\r\n over 3 år. </P>  \r\n\r\n<UL CLASS=PLAIN-LIST>  \r\n\r\n<LI>2) Fjerkræ må her i landet ikke forhandles i åbnet og/eller parteret  \r\n\r\n tilstand, medmindre det er kontrolleret og mærket ved en dyrlægekontrol som  \r\n\r\n angivet i § 6. </LI>  \r\n\r\n<LI>3) Uanset bestemmelserne i stk. 1 kan der dog fra butikker sælges sådanne  \r\n\r\n gæs, ænder og duer i uåbnet stand, som butiksindehaveren har erhvervet  \r\n\r\n direkte fra producent. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> 1) Udførsel her fra landet af levende fjerkræ  \r\n\r\n til slagtning må kun finde sted, såfremt vedkommende har en af  \r\n\r\n landbrugsministeren dertil meddelt autorisation eller tilladelse. </P>  \r\n\r\n<UL CLASS=PLAIN-LIST>  \r\n\r\n<LI>2) Udførsel her fra landet af slagtet fjerkræ må kun foregå fra de i § 2,  \r\n\r\n stk. 1, nævnte autoriserede fjerkræslagterier samt fra autoriserede  \r\n\r\n frysehuse. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> 1) Enhver, der ønsker at oprette et autoriseret  \r\n\r\n fjerkræslagteri, jfr. § 2, stk. 1, eller at udføre levende fjerkræ til  \r\n\r\n slagtning, jfr. § 3, stk. 1, skal gøre anmeldelse herom til  \r\n\r\n landbrugsministeren, der på nærmere betingelser, herunder erlæggelse af en i  \r\n\r\n forhold til slagtningen, henholdsvis salget, fastsat afgift, kan meddele  \r\n\r\n vedkommende autorisation. </P>  \r\n\r\n<UL CLASS=PLAIN-LIST>  \r\n\r\n<LI>2) Ministeren kan fastsætte bestemmelser om indsamling, opstaldning,  \r\n\r\n slagtning, behandling, mærkning, pakning og forsendelse af fjerkræ samt  \r\n\r\n bestemmelser om dettes kvalitet og sundhedstilstand såvel som om indretning  \r\n\r\n og renholdelse af de til fjerkræet benyttede lokaler. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> 1) Udførsel her fra landet af konserves eller  \r\n\r\n andre levnedsmidler tilvirket af fjerkræ må kun foregå fra virksomheder, som  \r\n\r\n dertil er autoriseret af landbrugsministeren. </P>  \r\n\r\n<UL CLASS=PLAIN-LIST>  \r\n\r\n<LI>2) Enhver, der ønsker at oprette en virksomhed til tilvirkning til  \r\n\r\n eksport af konserves eller andre levnedsmidler af fjerkræ, skal gøre  \r\n\r\n anmeldelse herom til ministeren, der på nærmere betingelser kan meddele  \r\n\r\n vedkommende autorisation. </LI>  \r\n\r\n<LI>3) Ministeren kan fastsætte bestemmelser om behandling, mærkning,  \r\n\r\n pakning, forsendelse og udførsel af de i stk. 1 nævnte varer samt  \r\n\r\n bestemmelser om deres kvalitet og om sundhedskontrollen såvel som  \r\n\r\n virksomhedernes indretning og renholdelse. </LI>  \r\n\r\n<LI>4) I de i stk. 2 nævnte virksomheder må kun anvendes fjerkræ hidrørende  \r\n\r\n fra autoriserede fjerkræslagterier, jfr. § 2, stk. 1, og kontrolleret som  \r\n\r\n angivet i § 6. </LI>  \r\n\r\n<LI>5) Konserves eller andre levnedsmidler tilvirket af fjerkræ på de i stk.  \r\n\r\n 2 nævnte virksomheder og forsynet med den påbudte mærkning kan indføres til  \r\n\r\n forhandling i enhver kommune her i landet. </LI>  \r\n\r\n<LI>6) Det er forbudt at tilvirke fjerkrækonserves eller fjerkrækødekstrakt  \r\n\r\n til forhandling uden for de i stk. 1 nævnte virksomheder, selv om sådan  \r\n\r\n forhandling kun sker på hjemmemarkedet. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> 1) Enhver virksomhed eller kommunalbestyrelse,  \r\n\r\n der ønsker etableret en dyrlægekontrol, ved hvilken slagtet fjerkræ kan blive  \r\n\r\n undersøgt og på grundlag heraf forsynet med et af landbrugsministeren fastsat  \r\n\r\n mærke, skal gøre anmeldelse herom til ministeren, der på nærmere betingelser  \r\n\r\n kan meddele virksomheden, henholdsvis kommunalbestyrelsen, autorisation  \r\n\r\n dertil. Kun sådanne autorisationshavere må benytte dette mærke. </P>  \r\n\r\n<UL CLASS=PLAIN-LIST>  \r\n\r\n<LI>2) Ved private virksomheder ansætter ministeren dyrlægen og fastsætter  \r\n\r\n hans betaling, medens ansættelse af dyrlæger ved kommunal dyrlægekontrol og  \r\n\r\n den herfor gældende betaling sker af vedkommende kommunalbestyrelse. Dog skal  \r\n\r\n en kommunalbestyrelses ansættelse af en dyrlæge og hans betaling på forhånd  \r\n\r\n godkendes af ministeren. Såvel de ved private virksomheder som ved kommunal  \r\n\r\n dyrlægekontrol ansatte dyrlæger skal rette sig efter regler, der fastsættes  \r\n\r\n af ministeren. De med dyrlægeundersøgelsen forbundne udgifter er det  \r\n\r\n offentlige uvedkommende. </LI>  \r\n\r\n<LI>3) Slagtet fjerkræ, der ved dyrlægekontrollen erklæres for uegnet til  \r\n\r\n menneskeføde, skal destrueres uden udgift for det offentlige. </LI>  \r\n\r\n<LI>4) Slagtet fjerkræ, der er forsynet med det i stk. 1 omhandlede mærke,  \r\n\r\n samt med mærke, der viser, at fjerkræet er slagtet på et autoriseret  \r\n\r\n fjerkræslagteri jfr. § 2, stk. 1, kan indføres til forhandling i enhver  \r\n\r\n kommune her i landet. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> 1) Indførsel her til landet og genudførsel her  \r\n\r\n fra landet af udenlandsk fjerkræ, såvel levende som slagtet, eller heraf  \r\n\r\n tilvirket konserves eller andre levnedsmidler må kun finde sted, såfremt  \r\n\r\n tilladelse, eventuelt autorisation, dertil er meddelt. </P>  \r\n\r\n<UL CLASS=PLAIN-LIST>  \r\n\r\n<LI>2) Enhver, der ønsker her til landet at indføre eller her fra landet at  \r\n\r\n genudføre udenlandsk fjerkræ, såvel levende som slagtet, eller heraf  \r\n\r\n tilvirket konserves eller andre levnedsmidler, skal gøre anmeldelse herom til  \r\n\r\n landbrugsministeren, der på nærmere betingelser (jfr. §§ 5 og 6) kan meddele  \r\n\r\n vedkommende tilladelse, eventuelt autorisation, dertil. Ved meddelelse af  \r\n\r\n autorisationen kan ministeren pålægge vedkommende en i forhold til  \r\n\r\n indførslen, henholdsvis udførslen, fastsat afgift. </LI>  \r\n\r\n<LI>3) Ved indførsel her til landet af fjerkræ, såvel levende som slagtet,  \r\n\r\n eller heraf tilvirket konserves eller andre levnedsmidler skal varen være  \r\n\r\n forsynet med en af ministeren nærmere foreskreven angivelse af fjerkræets  \r\n\r\n oprindelse. </LI>  \r\n\r\n<LI>4) Udenlandsk fjerkræ, såvel levende som slagtet, og heraf tilvirket  \r\n\r\n konserves eller andre levnedsmidler må kun sælges her i landet eller udføres  \r\n\r\n her fra landet med den i stk. 3 omhandlede mærkning. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> 1) De i § 4, stk. 1, og § 7, stk. 2, omhandlede  \r\n\r\n afgifter anvendes til dækning af udgifterne ved den veterinære og  \r\n\r\n kvalitetsmæssige kontrol med overholdelsen af de i denne lov og i medfør af  \r\n\r\n samme fastsatte bestemmelser, herunder ved det arbejde, der udføres af  \r\n\r\n fjerkræeksportudvalget. </P>  \r\n\r\n<UL CLASS=PLAIN-LIST>  \r\n\r\n<LI>2) Samtlige afgifter vil i tilfælde af manglende betaling kunne inddrives  \r\n\r\n ved udpantning. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> 1) Overtrædelser af denne lov eller de i medfør  \r\n\r\n af denne fastsatte bestemmelser eller forsøg herpå straffes med bøde. </P>  \r\n\r\n<UL CLASS=PLAIN-LIST>  \r\n\r\n<LI>2) For overtrædelser af loven eller de i medfør af denne fastsatte  \r\n\r\n bestemmelser påhviler der desuden virksomhedens ejer eller bruger bødeansvar,  \r\n\r\n uanset om det kan godtgøres, at overtrædelsen kan tilregnes ham som forsætlig  \r\n\r\n eller uagtsom. Er ejeren eller brugeren et aktieselskab, andelsselskab  \r\n\r\n el.lign., pålægges ansvaret virksomheden som sådan. For bødeansvar fåstsættes  \r\n\r\n ingen forvandlingsstraf. </LI>  \r\n\r\n<LI>3) Bøderne anvendes til nedbringelse af de i § 8, stk. 1, omhandlede  \r\n\r\n udgifter. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Denne lov gælder ikke for Færøerne og Grønland.  \r\n\r\n Lov nr. 386 af 22. februar 1939 om udførsel, indførsel og forhandling af  \r\n\r\n fjerkræ, jfr. lov nr. 58 af 3. marts 1948, ophæves, men de i medfør af nævnte  \r\n\r\n love udstedte bekendtgørelser forbliver i kraft, indtil de afløses af eller  \r\n\r\n ophæves ved bekendtgørelser udstedt i medfør af nærværende lov. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/06/1958"
        },
        {
            "displayName": "Accession",
            "displayValue": "A19580021730"
        },
        {
            "displayName": "Entydig dokumentidentifikation",
            "displayValue": "CM038953"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "217"
        },
        {
            "displayName": "År for udstedelse",
            "displayValue": "1958"
        },
        {
            "displayName": "Dato for underskrift",
            "displayValue": "16/06/1958"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}