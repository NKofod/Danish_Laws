{
    "id": 203723,
    "title": "Bekendtgørelse om optagelse på valglisten til Europa-Parlamentsvalget den 26. maj 2019 af personer med dansk indfødsret, der har fast bopæl i en af de øvrige medlemsstater i Den Europæiske Union",
    "documentTypeId": "60",
    "isSagsforlobPeriodValid": true,
    "shortName": "BEK nr 1254 af 31/10/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om optagelse på valglisten til Europa-Parlamentsvalget den 26. maj 2019 af personer med dansk indfødsret, der har fast bopæl i en af de øvrige medlemsstater i Den Europæiske Union</p>\r\n<p class=\"Indledning2\">I medfør af § 14, stk. 3, i lov om valg af danske medlemmer til Europa-Parlamentet, jf. lovbekendtgørelse nr. 226 af 21. marts 2018, fastsættes:</p>\r\n<p class=\"Paragraf\" id=\"id8ed46b4c-1024-492c-be34-db5b48cc735f\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Personer, der har valgret efter § 3, stk. 1, nr. 2, i lov om valg af danske medlemmer til Europa-Parlamentet og som ikke optages på valglisten i medfør af lovens § 14, stk. 2, 1. pkt., optages efter ansøgning på en særlig valgliste i Københavns Kommune, hvis de</p>\r\n<p class=\"Liste1\">\r\n   <span class=\"Liste1Nr\" id=\"idf6a34145-c6e7-4ad4-8942-e12a86d1ccbc\">1)</span> senest tirsdag den 23. april 2019 opfylder valgretsbetingelserne bortset fra aldersbetingelsen,</p>\r\n<p class=\"Liste1\">\r\n   <span class=\"Liste1Nr\" id=\"id42b8d686-f288-4993-a213-eb17267b43c9\">2)</span> indgiver ansøgning om optagelse på valglisten efter reglerne i §§ 2-4 og</p>\r\n<p class=\"Liste1\">\r\n   <span class=\"Liste1Nr\" id=\"id5cf6f1a7-20e4-4e41-b633-1427e056db71\">3)</span> ikke er optaget på valglisten til Europa-Parlamentsvalget i en af de øvrige medlemsstater i Den Europæiske Union.</p>\r\n<p class=\"Paragraf\" id=\"idf7c5f081-4663-406f-b33f-097321646471\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ansøgning om optagelse på valglisten skal indgives til Københavns Kommune.</p>\r\n<p class=\"Stk2\">\r\n   <span class=\"StkNr\" id=\"id7456545a-c4c9-406e-af6c-cbfd0a0d96b3\">Stk. 2.</span> Ansøgning skal indgives senest tirsdag den 23. april 2019. Ansøgning kan tidligst indgives mandag den 26. november 2018. Københavns Kommune afviser en ansøgning om optagelse på valglisten efter stk. 1, der er indgivet forud for det i 1. pkt. nævnte tidspunkt.</p>\r\n<p class=\"Stk2\">\r\n   <span class=\"StkNr\" id=\"id9bec28b0-9b77-443c-9bd9-9040e5a41701\">Stk. 3.</span> Er en ansøgning om optagelse på valglisten efter stk. 1 indgivet til en anden kommune end Københavns Kommune, videresender kommunalbestyrelsen ansøgningen til Københavns Kommune.</p>\r\n<p class=\"Paragraf\" id=\"id4d6e9831-da22-408e-ad66-fa836b6c6ed6\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ansøgning kan indgives ved personlig henvendelse, pr. post eller e-post.</p>\r\n<p class=\"Stk2\">\r\n   <span class=\"StkNr\" id=\"id1286bfaa-a813-48f6-a4d2-b3f6942767c8\">Stk. 2.</span> Ansøgning skal indgives på en formular (et ansøgningsskema), der er godkendt af Økonomi- og Indenrigsministeriet.</p>\r\n<p class=\"Stk2\">\r\n   <span class=\"StkNr\" id=\"id743c8d65-978b-42fe-8c6a-b6b56c72c039\">Stk. 3.</span> Ansøgningsskemaet kan fås hos danske diplomatiske og konsulære repræsentationer i de øvrige medlemsstater i Den Europæiske Union. Ansøgningsskemaet kan endvidere fås hos Københavns Kommune eller hentes på www.kk.dk eller valg.oim.dk.</p>\r\n<p class=\"Paragraf\" id=\"idbb547eca-5280-47d2-ad4f-1eaa9236c9f4\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ansøgningen, der skal være dateret og underskrevet af ansøgeren, jf. dog stk. 4, skal indeholde oplysning om ansøgerens</p>\r\n<p class=\"Liste1\">\r\n   <span class=\"Liste1Nr\" id=\"id64dcdff3-67b8-4129-b789-111767a1e8c2\">1)</span> fulde navn,</p>\r\n<p class=\"Liste1\">\r\n   <span class=\"Liste1Nr\" id=\"id4c4f1e77-4d00-46de-8fc6-4d04cac01cfa\">2)</span> danske personnummer, jf. dog stk. 3,</p>\r\n<p class=\"Liste1\">\r\n   <span class=\"Liste1Nr\" id=\"id9c50c33c-70c8-4b91-b7ce-6313bdf49a39\">3)</span> bopælsland og adresse i bopælslandet samt</p>\r\n<p class=\"Liste1\">\r\n   <span class=\"Liste1Nr\" id=\"ide0630a40-e4a1-442d-b981-23bbaf075a8c\">4)</span> seneste adresse i Danmark, hvor ansøgeren har været bopælsregistreret i Det Centrale Personregister (CPR), jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"id78e83a44-2bda-4c7c-ab86-f59e2a4a601e\">Stk. 2.</span> Ansøgningen skal tillige indeholde en erklæring om, at ansøgeren har dansk indfødsret og fast bopæl på den angivne adresse, og at ansøgeren kun vil udøve sin valgret til Europa-Parlamentet i Danmark.</p>\r\n<p class=\"Stk2\">\r\n   <span class=\"StkNr\" id=\"id11969e86-5686-4ccd-bbca-89e476d032b9\">Stk. 3.</span> Hvis ansøgeren ikke har dansk personnummer, skal ansøgningen i stedet indeholde oplysning om ansøgerens fødselsdato. Hvis ansøgeren ikke har været registreret i CPR med bopæl i Danmark, skal ansøgningen indeholde oplysning herom.</p>\r\n<p class=\"Stk2\">\r\n   <span class=\"StkNr\" id=\"id346d16cf-77ac-49bb-b817-bea044626cd0\">Stk. 4.</span> Indgives ansøgningen pr. e-post, skal ansøgerens navn anføres på det sted på ansøgningsskemaet, der er beregnet til ansøgerens underskrift.</p>\r\n<p class=\"Paragraf\" id=\"id8eb891f2-129b-4925-b184-364b221109fa\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Kommunalbestyrelsen i Københavns Kommune træffer afgørelse om, hvorvidt en ansøger opfylder betingelserne for optagelse på den særlige valgliste, jf. §§ 1-4, og giver ansøgeren meddelelse om afgørelsen. Afgørelsen skal træffes senest fredag den 10. maj 2019.</p>\r\n<p class=\"Stk2\">\r\n   <span class=\"StkNr\" id=\"id72ce742d-a2cd-4551-a09f-bab3bb5a014d\">Stk. 2.</span> Kommunalbestyrelsens afgørelse kan ikke indbringes for anden administrativ myndighed.</p>\r\n<p class=\"Paragraf\" id=\"idc89079a2-a9af-408a-98ef-6a7fcbe53035\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Kommunalbestyrelsen i Københavns Kommune skal indberette afgørelser om optagelse på den særlige valgliste af personer, der har valgret efter § 3, stk. 1, nr. 2, i lov om valg af danske medlemmer til Europa-Parlamentet til CPR i overensstemmelse med de nærmere fastsatte regler herfor.</p>\r\n<p class=\"Paragraf\" id=\"id19601b7f-d39d-45cf-bb9e-10a46c589a2a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Afgørelser om optagelse på den særlige valgliste gælder for valget til Europa-Parlamentet søndag den 26. maj 2019, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id66ecba91-b899-4a2b-bbac-712aee4818ba\">Stk. 2.</span> Hvis økonomi- og indenrigsministeren modtager underretning om, at en person, der er optaget på den særlige valgliste, er optaget på valglisten til Europa-Parlamentsvalget i en af de øvrige medlemsstater i Den Europæiske Union, jf. § 1, nr. 3, skal den pågældende slettes af den særlige valgliste, jf. § 14, stk. 4, i lov om valg af danske medlemmer til Europa-Parlamentet.</p>\r\n<p class=\"Paragraf\" id=\"id85503bb4-edf2-4f1b-b730-6f76c2b604ec\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 12. november 2018.</p><div class=\"Givet\" id=\"Givet\"><p class=\"Givet\" align=\"center\">Økonomi- og Indenrigsministeriet, den 31. oktober 2018</p><p class=\"Sign1\" align=\"center\">Simon Emil Ammitzbøll-Bille</p><p class=\"Sign2\" align=\"right\">/ Christine Boeskov</p></div>",
    "isHistorical": true,
    "editorialNotes": [
        "Bekendtgørelsen finder efter sit indhold alene anvendelse for optagelse på valglisten til Europa-Parlamentsvalget den 26. maj 2019. Bekendtgørelsen er derfor markeret som historisk."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/11/2018"
        },
        {
            "displayName": "Accession",
            "displayValue": "B20180125405"
        },
        {
            "displayName": "Entydig dokumentidentifikation",
            "displayValue": "CR001020"
        },
        {
            "displayName": "Dato for førstegangsindlæggelse",
            "displayValue": "09/11/2018"
        },
        {
            "displayName": "Dato for indlæggelse",
            "displayValue": "26/05/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1254"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "31/10/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Økonomi- og Indenrigsmin., j.nr. 2018-219"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}