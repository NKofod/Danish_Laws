{
    "id": 87494,
    "title": "Foreløbig vejledning om kommunernes medvirken i sager om udlændinge (Til samtlige kommuner og amtskommuner m.fl.) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 91 af 19/06/1998",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Indberetning efter lov om aktiv socialpolitik § 3, stk.  \r\n\r\n 4</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Foreløbig vejledning om kommunernes medvirken i  \r\n\r\n sager om udlændinge </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner og amtskommuner  \r\n\r\n m.fl.) </P>  \r\n\r\n<BR>  \r\n\r\n<P>Indholdsfortegnelse </P>  \r\n\r\n<P>Indledning </P>  \r\n\r\n<P>Kapitel 1 Lovgrundlaget for retten til hjælp efter lov om aktiv  \r\n\r\n socialpolitik (tidligere bistandsloven) og indretninger af udlændinge </P>  \r\n\r\n<P>Lov om aktiv socialpolitik 3 og 4 </P>  \r\n\r\n<P>Lovligt ophold efter udlændingelovgivningen </P>  \r\n\r\n<P>Udlændinge, der har opholdsret, men ikke behøver opholdstilladelse eller  \r\n\r\n -bevis </P>  \r\n\r\n<P>Udlændinge, der behøver opholdstilladelse, og </P>  \r\n\r\n<P>administrationen heraf </P>  \r\n\r\n<P>Kapitel 2 Udlændinges ret til hjælp efter lov om aktiv socialpolitik  \r\n\r\n (tidligere bistandsloven) </P>  \r\n\r\n<P>Udlændinge uden opholdstilladelse eller -bevis </P>  \r\n\r\n<P>Udlændinge med opholdstilladelse eller -bevis </P>  \r\n\r\n<P>Om den hjælp, der kan ydes til udlændinge </P>  \r\n\r\n<P>Kapitl 3 Indberetning efter lov om aktiv socialpolitik 3, stk 4 </P>  \r\n\r\n<P>Vedvarende hjælp til forsørgelse </P>  \r\n\r\n<P>&#187;Lovligt og med henblik på varigt ophold&#171; </P>  \r\n\r\n<P>Nordiske statsborgere uden opholdstilladelse eller - bevis </P>  \r\n\r\n<P>Udlændinge med opholdstilladelse eller -bevis </P>  \r\n\r\n<P>Udlændinge, der ikke hjemsendes, skal ikke indberettes </P>  \r\n\r\n<P>Særlige forhold af betydning for afgørelsen om hjemsendelse </P>  \r\n\r\n<P>Den Sociale Sikringsstyrelses behandling af indretningen </P>  \r\n\r\n<P>Afgørelse om hjemsendelse </P>  \r\n\r\n<P>Indledning </P>  \r\n\r\n<P>Socialministeriet har i længere tid - i løbende samarbejde med  \r\n\r\n Indenrigsministeriet - arbejdet på en samlet vejledning til kommunerne om  \r\n\r\n</P>  \r\n\r\n<P CLASS=PUNKT> <B>1.</B> hjælp til udlændinge efter bistandsloven/ lov om  \r\n\r\n aktiv socialpolitik, herunder kontanthjælp. </P>  \r\n\r\n<P CLASS=PUNKT> <B>2.</B> indberetninger efter bistandslovens § 4/ lov om  \r\n\r\n aktiv socialpolitik § 3, når der ydes vedvarende hjælp til udlændinge. </P>  \r\n\r\n<P CLASS=PUNKT> <B>3.</B> kommunernes medvirken i sager om  \r\n\r\n familiesammenføring efter udlændingeloven m.v. </P>  \r\n\r\n<P CLASS=PUNKT> <B>4.</B> kommunernes rolle i sager om dispensation for eller  \r\n\r\n udstedelse af garantierklæringer i henhold til udlændingeloven m.v. </P>  \r\n\r\n<P>Kort efter udarbejdelsen af et udkast til en sådan vejledning fremsatte  \r\n\r\n indenrigsministeren imidlertid den 17. december 1997 forslag til lov om  \r\n\r\n ændring af udlændingeloven, straffeloven og ægteskabsloven (tidsubegrænset  \r\n\r\n opholdstilladelse, asyl, familiesammenføring og udvisning m.v.) og forslag  \r\n\r\n til lov om integration af udlændinge i Danmark. Forslagene er genfremsat i 2.  \r\n\r\n samling af Folketingsåret 1997-98 med foreslået ikrafttræden 1/1 1999. </P>  \r\n\r\n<P>Vedtagelsen af disse forsalg vil have konsekvenser for indholdet af  \r\n\r\n Socialministeriets planlagte vejledning til kommunerne. </P>  \r\n\r\n<P>I forbindelse med ikrafttrædelsen af lov om aktiv socialpolitik overgår  \r\n\r\n sager om hjemsendelse af udlændinge af forsørgelsesmæssige årsager,  \r\n\r\n dispensation fra garantierklæringer og understøttelse til danske statsborgere  \r\n\r\n i udlandet fra Socialministeriet til Den Sociale Sikringsstyrelse pr. 1. juli  \r\n\r\n 1998. </P>  \r\n\r\n<P>Dette nødvendiggør - i sammenhæng med, at flere og flere kommuner  \r\n\r\n efterlyser en ny vejledning på dette område - at der inden 1. juli 1998  \r\n\r\n udsendes en foreløbig vejledning. Denne gælder fra 1. juli 1998 og indtil en  \r\n\r\n ny samlet vejledning med de ændringer, der følger af en integrationslov og  \r\n\r\n den forestående ændring i udlændingeloven, kan udarbejdes og udsendes. </P>  \r\n\r\n<P>Det tilføjes, at Socialministeriets cirkulære af 6. januar 1976 er  \r\n\r\n bortfaldet, mens Socialministeriet vejledning nr. 137 og 138 af 31. juli 1992  \r\n\r\n henholdsvis om indberetning i henhold til bistandslovens § 4 og om  \r\n\r\n kommunernes medvirken i sager om familiesammenføring efter udlændingeloven  \r\n\r\n fortsat kan anvendes som vejledende supplement til den foreliggende  \r\n\r\n foreløbige vejledning (med forbehold for de ændrede lovhenvisninger, der er  \r\n\r\n en følge af den nye lovgivning, som afløser bistandsloven pr. 1. juli 1998).  \r\n\r\n</P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lovgrundlaget for retten til hjælp efter  \r\n\r\n lov om aktiv </I> </P>  \r\n\r\n socialpolitik (tidligere bistandsloven) og indberetninger af udlændinge  \r\n\r\n<P>Lov om aktiv socialpolitik §§ 3 og 4 </P>  \r\n\r\n</DIV>  \r\n\r\n<P CLASS=PUNKT> <B>1.</B> Enhver, der opholder sig lovligt her i landet, har  \r\n\r\n ret til hjælp fra det offentlige, jf. lov om aktiv socialpolitik § 3, stk.1.  \r\n\r\n Efter aktivlovens § 3, stk. 2, er ret til vedvarende hjælp til forsørgelse  \r\n\r\n betinget af dansk indfødsret. Kravet om indfødsret kan imidlertid fraviges  \r\n\r\n efter lovens § 4 ved aftale med stater eller internationale organisationer.  \r\n\r\n</P>  \r\n\r\n<P>To grupper af udlændinge er omfattet af aktivlovens § 4, og derfor har de  \r\n\r\n ret til vedvarende forsørgelse. Det gælder: </P>  \r\n\r\n<P>- udlændinge, der er anerkendt som flygtninge i Danmark i henhold til  \r\n\r\n FN-konventionen af 28. juli 1951 om flygtninges retsstilling og dermed har  \r\n\r\n opholdsgrundlag efter udlændingelovens §§ 7, stk. 1 eller 8, med mindre det i  \r\n\r\n anden lov er bestemt, at disse personer har ret til forsørgelse efter denne  \r\n\r\n lovs regler. </P>  \r\n\r\n<P>- EF/EØS-borgere, der på grundlag af beskæftigelse, udøvelse af  \r\n\r\n selvstændig erhvervsvirksomhed eller ved modtagelse eller ydelse af tjenester  \r\n\r\n har erhvervet ret til at opholde sig i Danmark uanset økonomisk trang. </P>  \r\n\r\n<P>Hvis en udlænding, der ikke er omfattet af aktivlovens § 4, får behov for  \r\n\r\n vedvarende hjælp til forsørgelse, jf. denne vejlednings pkt. 24, afgør Den  \r\n\r\n Sociale Sikringsstyrelse efter aktivlovens § 3, stk. 4, om den pågældende  \r\n\r\n skal hjemsendes. Sikringsstyrelsen træffer afgørelse på grundlag af  \r\n\r\n indberetninger fra kommunerne, jf. kapitel 3. </P>  \r\n\r\n<P>Efter praksis sker der ikke hjemsendelse i de tilfælde, hvor det allerede  \r\n\r\n på grundlag af den pågældendes opholdsstatus - f.eks. som flygtning - kan  \r\n\r\n fastslås, at der ikke kan træffes afgørelse herom. I disse tilfælde bør  \r\n\r\n kommunerne undlade at foretage indberetning til Sikringsstyrelsen, jf. denne  \r\n\r\n vejlednings pkt. 26. </P>  \r\n\r\n<P>Der kan heller ikke træffes beslutning om hjemsendelse af en udlænding,  \r\n\r\n der bor her i landet med henblik på varigt ophold, og lovligt har boet her i  \r\n\r\n mere end de sidste 3 år, jf. aktivlovens § 3, stk. 4, 2. pkt. </P>  \r\n\r\n<P>Lovligt ophold efter udlændingelovgivningen </P>  \r\n\r\n<P CLASS=PUNKT> <B>2.</B> Enhver, der lovligt opholder sig her i landet, har  \r\n\r\n ret til hjælp fra det offentlige, jf. aktivlovens § 3, stk. 1. Det er en  \r\n\r\n forudsætning, at der er tale om lovligt ophold, det vil sige, at udlændingen  \r\n\r\n enten har ret til at opholde sig her i landet uden tilladelse eller har en  \r\n\r\n gyldig tilladelse. </P>  \r\n\r\n<P>Ophold her i landet under behandling af en ansøgning om opholdstilladelse  \r\n\r\n (processuelt ophold), visumophold, visumfrit ophold, udvidet besøgsophold  \r\n\r\n samt &#187;tålt ophold&#171; (personer i afvisningsposition og personer, som  \r\n\r\n ikke kan udsendes) opfylder lovens krav om lovligt ophold. </P>  \r\n\r\n<P>Kommunen har ansvaret for, at der ikke udbetales hjælp til personer uden  \r\n\r\n lovligt ophold. Kommunen skal afvise personer uden lovligt ophold og  \r\n\r\n indberette de pågældende til udlændingemyndighederne, med henblik på at  \r\n\r\n forhindre deres fortsatte ophold her i landet. Der vil dog i visse - akutte -  \r\n\r\n tilfælde være mulighed for at yde hjælp til en udlænding, uanset at den  \r\n\r\n pågældende ikke har lovligt ophold, se pkt. 6. </P>  \r\n\r\n<P>Udlændinge, der har opholdsret, men ikke behøver opholdstilladelse eller  \r\n\r\n -bevis </P>  \r\n\r\n<P CLASS=PUNKT> <B>3.</B> Udlændinge kan frit indrejse og opholde sig her i  \r\n\r\n landet i indtil 3 måneder, med mindre Danmark kræver visum, for at de  \r\n\r\n pågældende ud-lændinge kan indrejse. Borgere fra visumpligtige lande kan få  \r\n\r\n visum til maksimalt 3 måneders ophold og kan få forlænget udrejsefristen til  \r\n\r\n i alt 6 måneder ved ophold hos nære familiemedlemmer </P>  \r\n\r\n<P>EF/EØS-borgere kan i alt opholde sig her i 6 måneder uden tilladelse, hvis  \r\n\r\n de er arbejdssøgende. En ikke-arbejdssøgende EF/EØS-borger kan opholde sig  \r\n\r\n her i 3 måneder uden tilladelse. Dette gælder også familiemedlemmer, bortset  \r\n\r\n fra visumpligtige. </P>  \r\n\r\n<P>Nordiske statsborgere kan frit indrejse og tage ophold her i landet, jf.  \r\n\r\n udlændingelovens § 1. </P>  \r\n\r\n<P>Børn under 18 år, der er født i Danmark, indrejst visumfrit eller indrejst  \r\n\r\n i medfør af visum, og hvis ophold er godkendt af Udlændingestyrelsen, behøver  \r\n\r\n ikke opholdstilladelse, hvis barnet bor hos den, der har forældremyndigheden  \r\n\r\n (udløser forsørgersats til den voksne, ikke kontanthjælp til barnet) </P>  \r\n\r\n<P>Der henvises til udlændingelovens §§ 1-5. </P>  \r\n\r\n<P>Det er en forudsætning for en udlændings ophold her i landet, at den  \r\n\r\n pågældende enten er i stand til at forsørge sig selv eller har adgang til  \r\n\r\n forsørgelse her i landet. Subsistensløse udlændinge kan i almindelighed ikke  \r\n\r\n - som før i tiden - udvises. Subsistensløse udlændinge på korttidsophold kan  \r\n\r\n imidlertid afvises, jf. udlændingelovens § 28, stk. 1, nr. 4. Kommunen kan  \r\n\r\n rette henvendelse til udlændingemyndighederne/politiet med henblik herpå,  \r\n\r\n idet afvisning kan ske indtil 3 måneder efter indrejsen, jf. udlændingelovens  \r\n\r\n § 28, stk. 2. Muligheden for at afvise subsistensløse gælder ikke EF/EØS  \r\n\r\n statsborgere og ikke- visumpligtige familiemedlemmer, med mindre det  \r\n\r\n offentlige må bekoste udlændingens rejse ud af landet. </P>  \r\n\r\n<P>Udlændinge, der behøver opholdstilladelse, og administrationen heraf </P>  \r\n\r\n<P CLASS=PUNKT> <B>4.</B> Hvis en udlænding ikke har hverken processuelt  \r\n\r\n ophold, visumophold, visumfrit ophold, udvidet besøgsophold eller tålt  \r\n\r\n ophold, skal den pågældende have en opholdstilladelse efter udlændingeloven  \r\n\r\n eller et opholdsbevis eller opholdstilladelse, der er udstedt i medfør af  \r\n\r\n Indenrigsministeriets EF/EØS- bekendtgørelse, se pkt. 2 og 3. </P>  \r\n\r\n<P>Opholdstilladelser efter udlændingeloven administreres af  \r\n\r\n Udlændingestyrelsen, opholdsbeviser og -tilladelser efter EF/EØS-  \r\n\r\n bekendtgørelsen administreres af det stedlige statsamt, i Københavns Kommune  \r\n\r\n af Københavns Overpræsidium. Sager vedrørende Frederiksberg Kommune hører  \r\n\r\n under Københavns Statsamt. </P>  \r\n\r\n<P CLASS=PUNKT> <B>5.</B> Der kan være knyttet særlige betingelser til en  \r\n\r\n opholdstilladelse eller et EF/EØS-opholdsbevis, som har betydning for  \r\n\r\n udlændingens ret til hjælp til forsørgelse fra det offentlige. </P>  \r\n\r\n<P>Forvaltningen kan også af andre grunde have brug for at kende en  \r\n\r\n udlændings opholdsstatus og -grundlag, herunder opholdets varighed. I nogle  \r\n\r\n tilfælde ved familiesammenføringer har forvaltningen også brug for  \r\n\r\n tidspunktet for ansøgningen om opholdstilladelse, og om der er  \r\n\r\n flygtningetilknytning. Disse oplysninger kan have betydning for, om der skal  \r\n\r\n ske indberetning efter aktivlovens § 3, stk. 4, jf. kapitel 3. De kan også  \r\n\r\n have betydning for, hvordan kommunen skal forholde sig, hvis en  \r\n\r\n garantierklæring ikke opfyldes, samt om udlændingen er omfattet af den  \r\n\r\n særlige flygtningerefusion efter aktivlovens § 107. </P>  \r\n\r\n<P>Kommunen kan med hjemmel i lov om retssikkerhed og administration på det  \r\n\r\n sociale område § 12 indhente oplysninger hos udlændingemyndighederne om en  \r\n\r\n udlændings aktuelle og tidligere opholdstilladelser, herunder varigheden af  \r\n\r\n udlændingens ophold. Hvis udlændingen er gift med en herboende udlænding, kan  \r\n\r\n der være brug for tilsvarende oplysninger om ægtefællen. </P>  \r\n\r\n<P>For så vidt angår udlændinge, der er omfattet af EF-reglerne, kan  \r\n\r\n oplysninger indhentes telefonisk eller skriftligt i statsamtet/Overpræsidiet  \r\n\r\n i København. For så vidt angår udlændinge i øvrigt kan oplysningerne  \r\n\r\n indhentes telefonisk eller skriftligt i Udlændingestyrelsen. </P>  \r\n\r\n<P>Udlændingemyndighederne har pligt til at udlevere disse oplysninger uden  \r\n\r\n den pågældende udlændings samtykke, jf. lov om retssikkerhed og  \r\n\r\n administration på det sociale område § 12 og pkt. 73 - 79 i  \r\n\r\n Socialministeriets vejledning af 6. marts 1998 om denne lov. Endvidere kan  \r\n\r\n der henvises til samme vejlednings pkt. 51-56 og 57, der nærmere henviser til  \r\n\r\n reglerne i forvaltningslovens § 28 og 31 om henholdsvis myndighedernes adgang  \r\n\r\n til at give oplysninger videre og pligten til at imødekomme en anmodning om  \r\n\r\n oplysninger fra en anden forvaltningsmyndighed. </P>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Udlændinges ret til hjælp efter lov om  \r\n\r\n aktiv socialpolitik </I> </P>  \r\n\r\n (tidligere bistandsloven) </DIV>  \r\n\r\n<P CLASS=PUNKT> <B>6.</B> Hvis en udlænding opholder sig ulovligt her i  \r\n\r\n landet, eller hvis der er tvivl om det, kan der ydes akut hjælp med hjemmel i  \r\n\r\n aktivlovens § 81, indtil Udlændingestyrelsen har taget stilling til  \r\n\r\n udlændingens opholdsgrundlag. </P>  \r\n\r\n<P>Forsørgelsen af udlændinge, der har fået afslag på asyl, og som nægter at  \r\n\r\n medvirke ved udsendelsen, hører under udlændingemyndighederne. De kan ikke få  \r\n\r\n hjælp efter aktivloven. </P>  \r\n\r\n<P>Udlændinge uden opholdstilladelse eller -bevis </P>  \r\n\r\n<P CLASS=PUNKT> <B>7.</B> Udlændinge, der opholder sig her i landet visumfrit  \r\n\r\n eller i kraft af visum, samt udlændinge, der er her som turister, og  \r\n\r\n ikke-nordiske EF/EØS-borgere, der opholder sig her for at søge beskæftigelse,  \r\n\r\n kan få akut hjælp til forsørgelse og hjælp til hjemrejsen, hvis de ikke på  \r\n\r\n anden måde kan skaffe sig de nødvendige midler hertil. </P>  \r\n\r\n<P CLASS=PUNKT> <B>8.</B> Der kan ydes hjælp til en udlænding, der har ret  \r\n\r\n til at opholde sig her i landet, mens en ansøgning om opholdstilladelse efter  \r\n\r\n udlændingeloven er under behandling (processuelt ophold). Det drejer sig  \r\n\r\n typisk om en udlænding, der efter at have indgået ægteskab med en herboende  \r\n\r\n indgiver ansøgning om opholdstilladelse på grundlag af reglerne om  \r\n\r\n familiesammenføring. Der kan ydes hjælp indtil udløbet af en eventuel  \r\n\r\n udrejsefrist. </P>  \r\n\r\n<P>Om udlændinge, der søger om opholdstilladelse efter at have mistet deres  \r\n\r\n hidtidige opholdsgrundlag, henvises til pkt. 12. </P>  \r\n\r\n<P>Der kan som alt overvejende hovedregel ikke ydes hjælp til asylansøgere.  \r\n\r\n Dette skyldes, at en udlænding, der opholder sig her i landet, og hvis  \r\n\r\n ansøgning om opholdstilladelse efter udlændingelovens § 7 er taget under  \r\n\r\n behandling, får udgifterne til underholdet dækket af Udlændingestyrelsen, jf.  \r\n\r\n lovens § 42a. </P>  \r\n\r\n<P>Der er undtagelser vedrørende asylsøgere, jf. pkt. 12 og pkt. 19. </P>  \r\n\r\n<P CLASS=PUNKT> <B>9.</B> Hvis der tidligere har været truffet afgørelse om  \r\n\r\n hjemsendelse af en nordisk statsborger, kan der kun tilbydes hjælp til  \r\n\r\n hjemrejse. Det gælder dog ikke, hvis den pågældende i mellemtiden har opnået  \r\n\r\n et opholdsgrundlag, for eksempel ved at have haft arbejde i et omfang, der  \r\n\r\n berettiger til et EF/EØS-opholdsbevis, eller ved ægteskab med en fastboende  \r\n\r\n her i landet. </P>  \r\n\r\n<P>Udlændinge med opholdstilladelse eller -bevis </P>  \r\n\r\n<P CLASS=PUNKT> <B>10.</B> Er en opholdstilladelse givet med henblik på  \r\n\r\n midlertidigt ophold, vil der i reglen være knyttet særlige forudsætninger til  \r\n\r\n opholdstilladelsen, for eksempel at den pågældende klarer sig uden offentlig  \r\n\r\n hjælp. Tilladelsen kan også være knyttet til et bestemt ansættelsesforhold.  \r\n\r\n Hvis forudsætningerne ikke fremgår af opholdstilladelsen, kan oplysninger  \r\n\r\n herom indhentes i Udlændingestyrelsen. Der kan ydes kortvarig hjælp, indtil  \r\n\r\n der foreligger et svar. </P>  \r\n\r\n<P>Det er dog ikke nødvendigt at indhente oplysninger om de udlændinge med  \r\n\r\n midlertidig opholdstilladelse, der er omfattet af aktivlovens § 107, nr. 9 og  \r\n\r\n 10 (personer fra Bosnien-Hercegovina og Serbien-Montenegro med midlertidig  \r\n\r\n opholdstilladelse efter udlændingelovens § 9, stk. 2, nr. 5, henholdsvis nr.  \r\n\r\n 6). </P>  \r\n\r\n<P CLASS=PUNKT> <B>11.</B> Hvis en tidsbegrænset opholdstilladelse eller  \r\n\r\n opholdsbeviset er udløbet, bør udlændingen henvises til  \r\n\r\n udlændingemyndighederne med henblik på fornyelse af opholdstilladelsen eller  \r\n\r\n opholdsbevis. Der kan udbetales kontanthjælp, indtil udlændingemyndighederne  \r\n\r\n har taget stilling til ansøgningen. I øvrigt henvises til pkt. 6 og 8. </P>  \r\n\r\n<P CLASS=PUNKT> <B>12.</B> En opholdstilladelse bortfalder som udgangspunkt  \r\n\r\n ved længerevarende udlandsophold, eller hvis udlændingen opgiver sin bopæl i  \r\n\r\n Danmark. </P>  \r\n\r\n<P>En tidsbegrænset opholdstilladelse kan inddrages eller nægtes forlænget ,  \r\n\r\n bl.a. hvis grundlaget for tilladelse ikke længere er til stede. Således kan  \r\n\r\n for eksempel en familiesammenført ægtefælles eller samlevers  \r\n\r\n opholdstilladelse eller opholdsbevis inddrages eller nægtes forlænget, hvis  \r\n\r\n forudsætningerne om ægteskab og/eller samliv på fælles bopæl ikke længere er  \r\n\r\n til stede, jf. dog pkt. 16. </P>  \r\n\r\n<P>Der kan ydes hjælp, indtil udlændingemyndighederne har taget stilling til  \r\n\r\n spørgsmålet om den pågældendes opholdsret. </P>  \r\n\r\n<P>Hvis udlændingen igen søger om opholdstilladelse, kan  \r\n\r\n udlændingemyndighederne give den pågældende processuelt ophold, indtil der er  \r\n\r\n truffet afgørelse, jf. pkt. 8. </P>  \r\n\r\n<P>En separeret eller fraskilt udlænding, der søger asyl, skal dog henvises  \r\n\r\n til at bo i et asylcenter. Udlændingestyrelsen afholder i så fald som  \r\n\r\n udgangspunkt udgifterne til den pågældendes underhold. Hvis parret hverken er  \r\n\r\n skilt eller separeret, har ægtefællerne stadig gensidig forsørgelsespligt.  \r\n\r\n Hvis asylsøgerens ægtefælle opholder sig her i landet, tillader  \r\n\r\n Udlændingestyrelsen ikke, at den pågældende bor i et asylcenter (jf. pkt.  \r\n\r\n 19), hvorfor asylansøgeren vil være henvist til hjælp fra kommunen. </P>  \r\n\r\n<P CLASS=PUNKT> <B>13.</B> Arbejdstagere samt ydere eller modtagere af  \r\n\r\n tjenesteydelser med opholdsbevis efter EF/EØS-bekendtgørelsens § 6. </P>  \r\n\r\n<P>Et tidsubegrænset opholdsbevis kan ikke inddrages (bortset fra tilfælde af  \r\n\r\n udvisning, jf. udlændingelovens kapitel 4). </P>  \r\n\r\n<P>Et tidsbegrænset opholdsbevis kan heller ikke inddrages, hvis behovet for  \r\n\r\n hjælp skyldes ledighed, som er uforskyldt, eller arbejdsudygtighed pga.  \r\n\r\n sygdom eller ulykke, som ikke er midlertidig. </P>  \r\n\r\n<P>En opholdstilladelse eller et opholdsbevis, der er opnået ved svig, vil  \r\n\r\n altid kunne inddrages, uanset om tilladelsen/beviset er tidsubegrænset. </P>  \r\n\r\n<P>Hvis opholdsbeviset ikke kan inddrages, er den pågældende omfattet af  \r\n\r\n aktivlovens § 4 og har dermed ret til vedvarende forsørgelse på samme  \r\n\r\n betingelser som danske statsborgere. </P>  \r\n\r\n<P>Selv om en arbejdstager med opholdsbevis efter EF/EØS- bekendtgørelsen  \r\n\r\n mister sit arbejde og ikke er reelt arbejdssøgende, fører det ikke til, at  \r\n\r\n opholdsbeviset inddrages, hvis ledigheden er uforskyldt eller skyldes  \r\n\r\n arbejdsudygtighed p.g.a. sygdom eller ulykke, som ikke er midlertidig.  \r\n\r\n Spørgsmålet om at være arbejdssøgende har imidlertid betydning for retten til  \r\n\r\n kontanthjælp, jf. betingelsen i aktivlovens § 13 om udnyttelse af  \r\n\r\n arbejdsmuligheder. </P>  \r\n\r\n<P>Kommunen bør være opmærksom på udlændinge med tidsbegrænset opholdsbevis,  \r\n\r\n som selvforskyldt er blevet ledige, eller som er mere end midlertidigt  \r\n\r\n arbejdsudygtige. Hvis kommunen finder anledning til det, kan den forelægge  \r\n\r\n sagen for statsamtet/Overpræsidiet, så det kan afgøres, om forudsætningerne  \r\n\r\n for opholdsbeviset fortsat er til stede. </P>  \r\n\r\n<P CLASS=PUNKT> <B>14.</B> Selvstændige med opholdsbevis efter  \r\n\r\n EF/EØS-bekendtgørelsens § 6. </P>  \r\n\r\n<P>EF/EØS-opholdsbevis, der udstedes med henblik på, at en udlænding ønsker  \r\n\r\n at udøve selvstændig virksomhed, kan udstedes, inden virksomheden er kommet i  \r\n\r\n gang. Det er af hensyn til momsregistrering. Opstår der behov for hjælp, og  \r\n\r\n skønner kommunen, at der ikke er tale om reel virksomhed, kan spørgsmålet om  \r\n\r\n opholdsbevisets fortsatte gyldighed forelægges for statsamtet/Overpræsidiet.  \r\n\r\n</P>  \r\n\r\n<P>I øvrigt henvises til pkt. 13. </P>  \r\n\r\n<P CLASS=PUNKT> <B>15.</B> Opholdsbevis efter EF/EØS-bekendtgørelsens § 8  \r\n\r\n udstedes til en EF/EØS-borger, som vælger at blive boende i en medlemsstat  \r\n\r\n efter at være ophørt med erhvervsmæssig aktivitet. Her kan hjemsendelse efter  \r\n\r\n aktivlovens § 3, stk. 4, ikke komme på tale. </P>  \r\n\r\n<P CLASS=PUNKT> <B>16.</B> Opholdsbevis eller -tilladelse pga. slægtskab med  \r\n\r\n en EF/EØS- borger med opholdsbevis efter EF/EØS-bekendtgørelsens §§ 6 eller  \r\n\r\n 8. </P>  \r\n\r\n<P>De pågældende skal have bevis eller tilladelse efter bekendtgørelsens § 7  \r\n\r\n eller § 14, stk. 1, henholdsvis § 9 eller § 14, stk. 2. Så længe  \r\n\r\n hovedpersonen opfylder betingelserne for sit opholdsbevis, er den pågældendes  \r\n\r\n ægtefælle og børn omfattet af aktivlovens § 4. Det vil sige, at ægtefælle og  \r\n\r\n børn ikke kan hjemsendes på grund af behov for offentlig hjælp. Det gælder  \r\n\r\n også en frasepareret ægtefælle. Først ved skilsmisse kan opholdsbeviset  \r\n\r\n inddrages. Dog gælder det, at børn over 21 år skal forsørges af hovedpersonen  \r\n\r\n (forældrene) for at være beskyttet mod hjemsendelse, jf.  \r\n\r\n EF/EØS-bekendtgørelsens § 1, stk. 2, nr. 1. Forsørgelseskravet gælder også  \r\n\r\n forældre og andre slægtninge til hovedpersonen og dennes ægtefælle, jf.  \r\n\r\n EF/EØS-bekendgørelsens § 1, stk. 2, nr. 2.. </P>  \r\n\r\n<P>Det bemærkes herved, at EF-retten arbejder med en 21 års grænse, hvor der  \r\n\r\n normalt gælder en 18 års grænse for afkrævelse af forsørgelsesevne og  \r\n\r\n eventuelt -garanti svarende til myndighedsalderen i Danmark. </P>  \r\n\r\n<P CLASS=PUNKT> <B>17.</B> Opholdsbevis efter EF/EØS-bekendtgørelsens § 10  \r\n\r\n udstedes til EF/EØS-borgere, der godtgør at råde over tilstrækkelige midler  \r\n\r\n til at kunne forsørge sig selv og de familiemedlemmer, der får opholdsbevis  \r\n\r\n efter § 11 eller opholdstilladelse efter § 14. De har ikke ret til hjælp til  \r\n\r\n forsørgelse. </P>  \r\n\r\n<P>Kommunen bør høre statsamtet/Overpræsidiet for at få afklaret, om behovet  \r\n\r\n for hjælp har konsekvenser for opholdsbeviset. </P>  \r\n\r\n<P>Om den hjælp, der kan ydes til udlændinge </P>  \r\n\r\n<P CLASS=PUNKT> <B>18.</B> Med ovennævnte forbehold vedrørende ulovligt  \r\n\r\n ophold, kortvarigt eller midlertidigt ophold og i nogle tilfælde  \r\n\r\n forudsætninger om egenforsørgelse har udlændinge ret til hjælp efter  \r\n\r\n aktivloven på samme vilkår som andre borgere her i landet. Retten til bistand  \r\n\r\n gælder også tilbud om aktivering, jf. aktivlovens §§ 20 og 21, og pligt til  \r\n\r\n at tage imod et sådant tilbud. (Efter EF-reglerne anses deltagelse i  \r\n\r\n aktivering ikke for at være beskæftigelse). </P>  \r\n\r\n<P>Angående nordiske studerendes ægtefæller og samlevere henledes  \r\n\r\n opmærksomheden på, at studiestøtten fra hjemlandet i nogle tilfælde  \r\n\r\n indbefatter støtte til ægtefællen eller samleveren og eventuelle børn, jf.  \r\n\r\n Ankestyrelsens afgørelse SM O 108-97. </P>  \r\n\r\n<P>Kommunen bør derfor nøje undersøge, om dette er tilfældet, før der  \r\n\r\n udbetales hjælp til disse udlændinge, eventuelt ved at kontakte det  \r\n\r\n pågældende lands studiestøtteadministration. </P>  \r\n\r\n<P>I det følgende nævnes nogle forhold af særlig betydning for udlændinge.  \r\n\r\n</P>  \r\n\r\n<P CLASS=PUNKT> <B>19.</B> En asylansøger, der gifter sig med en herboende,  \r\n\r\n kan efter Udlændingestyrelsens praksis ikke længere opholde sig i et  \r\n\r\n asylcenter, men henvises til at bo hos og blive forsørget af ægtefællen. Når  \r\n\r\n asylansøgeren på den måde mister sit hidtidige forsørgelsesgrundlag, er der  \r\n\r\n indtrådt sådanne ændringer i den pågældendes forhold, at asylansøgeren er  \r\n\r\n selvstændigt berettiget til kontanthjælp efter den særlige regel i  \r\n\r\n aktivlovens § 28. </P>  \r\n\r\n<P>Udgiften afholdes af kommunerne med statsrefusion efter de almindelige  \r\n\r\n regler, d.v.s. uden refusion efter aktivlovens § 107. </P>  \r\n\r\n<P CLASS=PUNKT> <B>20.</B> Hverken udlændinge eller danske statsborgere kan  \r\n\r\n få kontanthjælp under udlandsophold. Der henvises til aktivlovens § 5,  \r\n\r\n herunder om muligheden for i særlige tilfælde at bevare hjælpen under  \r\n\r\n kortvarige ophold i udlandet. </P>  \r\n\r\n<P>Årligt tilbagevendende længerevarende udlandsophold i perioder, hvor den  \r\n\r\n pågældende under opholdet her i landet i øvrigt modtager kontanthjælp, bør  \r\n\r\n give kommunen anledning til at overveje, om den pågældende reelt står til  \r\n\r\n rådighed for arbejdsmarkedet og dermed opfylder rådighedsforpligtelsen efter  \r\n\r\n aktivlovens §§ 5, stk. 3, og 13. Hvis den pågældende og dennes eventuelle  \r\n\r\n ægtefælle ikke står til rådighed for arbejdsmarkedet, kan der ikke udbetales  \r\n\r\n hjælp til hverken den pågældende eller ægtefællen. Kommunen bør i givet fald  \r\n\r\n - før den stopper hjælpen - informere den pågældende om konsekvenserne i  \r\n\r\n gentagelsestilfælde. Kommunen bør gøre de samme overvejelser ved hyppige  \r\n\r\n udlandsophold, selvom de ikke er længerevarende. </P>  \r\n\r\n<P CLASS=PUNKT> <B>21.</B> En udlænding bør på forhånd orienteres, hvis  \r\n\r\n ydelse af hjælp straks eller senere kan føre til en indberetning med henblik  \r\n\r\n på, at der træffes afgørelse efter aktivlovens § 3, stk. 4, om, hvorvidt den  \r\n\r\n pågældende skal hjemsendes. </P>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Indberetning efter lov om aktiv  \r\n\r\n socialpolitik § 3, stk. 4 </I> </P>  \r\n\r\n</DIV>  \r\n\r\n<P CLASS=PUNKT> <B>22.</B> Indberetninger til Sikringsstyrelsen i henhold til  \r\n\r\n aktivlovens § 3, stk. 4, bedes foretaget på et særligt skema. Indtil videre  \r\n\r\n benyttes det skema, der hidtil er anvendt til indberetninger efter  \r\n\r\n bistandslovens § 4. Det kan rekvireres hos Barfod og J. Chr. Petersen A/S  \r\n\r\n Fabriksparken 56, 2600 Glostrup, telf. 42 45 15 16 (Blanket nr. 813643-2344).  \r\n\r\n</P>  \r\n\r\n<P CLASS=PUNKT> <B>23.</B> Indberetning foretages med henblik på, at der kan  \r\n\r\n træffes afgørelse om, hvorvidt der af forsørgelsesmæssige grunde skal ske  \r\n\r\n hjemsendelse. Derfor bør kommunen som hovedregel kun indberette, når det  \r\n\r\n skønnes, at der er grundlag for, at der kan træffes sådan en afgørelse. Det  \r\n\r\n forudsætter: </P>  \r\n\r\n<P>- at behovet for hjælp til forsørgelse skønnes at være vedvarende, jf.  \r\n\r\n pkt. 24. </P>  \r\n\r\n<P>- at udlændingen ikke har boet her lovligt og med henblik på varigt ophold  \r\n\r\n i 3 år, jf. pkt. 25, og </P>  \r\n\r\n<P>- at udlændingen ikke tilhører en af de persongrupper, som har ret til  \r\n\r\n vedvarende hjælp i medfør af aftaler med andre stater eller med  \r\n\r\n internationale organisationer, jf. aktivlovens § 4, eller som efter praksis  \r\n\r\n ikke hjemsendes, jf. pkt. 26. </P>  \r\n\r\n<P>Selv om forudsætningerne for, at der kan træffes afgørelse om  \r\n\r\n hjemsendelse, foreligger, kan der være særlige forhold, som taler imod  \r\n\r\n hjemsendelse, og som bør oplyses i indberetningen, jf. pkt. 28. </P>  \r\n\r\n<P>Vedvarende hjælp til forsørgelse </P>  \r\n\r\n<P CLASS=PUNKT> <B>24.</B> Efter mangeårig praksis defineres vedvarende hjælp  \r\n\r\n som hjælp til forsørgelse, eventuelt under institutionsophold, der har varet  \r\n\r\n eller skønnes at ville vare i et år eller mere. Dette fremgår nu udtrykkeligt  \r\n\r\n af aktivlovens § 3, stk. 3. </P>  \r\n\r\n<P>Hjælp til forsørgelse omfatter i denne forbindelse først og fremmest hjælp  \r\n\r\n efter aktivlovens §§ 25 og 34, herunder hjælp under aktivering. Hertil kommer  \r\n\r\n institutionsophold eller anden form for døgnophold, der er forbundet med  \r\n\r\n forsørgelse. </P>  \r\n\r\n<P>Der kan ikke ydes hjælp til revalidering, hvis udlændingen kan hjemsendes,  \r\n\r\n heller ikke så længe beslutning om hjemsendelse ikke er truffet. </P>  \r\n\r\n<P>Kommunen bør - med mindre der foreligger forhold som nævnt i pkt. 26 -  \r\n\r\n indberette til Socialministeriet, så snart den med rimelig sikkerhed skønner,  \r\n\r\n at behovet for hjælp er vedvarende, og normalt senest, når udlændingen har  \r\n\r\n modtaget hjælp i ca. 9 måneder. Skønner kommunen, at den pågældende snart  \r\n\r\n bliver selvforsørgende, bør indberetning dog udskydes, men ikke længere, end  \r\n\r\n til der er udbetalt kontanthjælp i sammenlagt 12 måneder. </P>  \r\n\r\n<P>I indberetningen skal kommunen begrunde, hvorfor den skønner, behovet vil  \r\n\r\n blive vedvarende. Det er i den forbindelse vigtigt at give oplysning om </P>  \r\n\r\n<P>- udlændingens uddannelse og tidligere beskæftigelser i hjemlandet, </P>  \r\n\r\n<P>- om udlændingen har haft arbejde her i landet og i givet fald hvor længe  \r\n\r\n samt den ugentlige arbejdstid og løn pr. måned, </P>  \r\n\r\n<P>- grunden til arbejdsophøret, </P>  \r\n\r\n<P>- udlændingens jobsøgning og </P>  \r\n\r\n<P>- danskkundskaber. </P>  \r\n\r\n<P>Hvis det drejer det sig om et ægtepar, der begge får kontanthjælp, er der  \r\n\r\n brug for oplysninger om begge ægtefæller. Hvis kun den ene får kontanthjælp,  \r\n\r\n træffes der ikke afgørelse om hjemsendelse, jf. pkt. 26-27. </P>  \r\n\r\n<P>&#187;Lovligt og med henblik på varigt ophold&#171; </P>  \r\n\r\n<P CLASS=PUNKT> <B>25.</B> Der træffes ikke beslutning om hjemsendelse af en  \r\n\r\n udlænding, der lovligt og med henblik på varigt ophold har boet her i mere  \r\n\r\n end de sidste 3 år, jf. aktivlovens § 3, stk. 4. Opholdsperioden regnes  \r\n\r\n normalt fra datoen for tilmelding til folkeregistret eller, hvis ansøgning om  \r\n\r\n opholdstilladelse er indgivet til udlændingemyndighederne her i landet, fra  \r\n\r\n tidspunket for ansøgningens indgivelse, jf. udlændingelovens § 27, stk. 1.  \r\n\r\n</P>  \r\n\r\n<P>Et tidsrum, hvor en udlænding har opholdt sige i Danmark med en  \r\n\r\n opholdstilladelse, der er opnået ved svig, anses ikke for lovligt ophold, jf.  \r\n\r\n udlændingelovens § 27, stk. 4. Dette tidsrum medregnes ikke ved beregningen  \r\n\r\n af , om 3 års fristen i aktivlovens § 3, stk. 4, er udløbet. </P>  \r\n\r\n<P>Nordiske statsborgere uden opholdstilladelse eller -bevis </P>  \r\n\r\n<P>Nordiske statsborgere, som har fast bopæl her i landet, skal normalt anses  \r\n\r\n for at bo her med henblik på varigt ophold, medmindre der foreligger  \r\n\r\n holdepunkter for andet, for eksempel gennem den pågældendes egne  \r\n\r\n tilkendegivelser af, hvad formålet med opholdet er. </P>  \r\n\r\n<P>En nordisk statsborger, der opholder sig her i landet for at uddanne sig,  \r\n\r\n anses for at bo her med henblik på midlertidigt ophold. Det samme gælder en  \r\n\r\n ægtefælle eller samlever til den pågældende. Ved fast bopæl forstås normalt  \r\n\r\n tilmelding til folkeregistret. </P>  \r\n\r\n<P>Opgivelse af bopæl i Danmark anses for at afbryde opholdstiden.  \r\n\r\n Opholdsperioden kan også anses for at være afbrudt ved fravær fra landet i  \r\n\r\n længere perioder, jf. udlændingelovens § 17. En afgørelse om hjemsendelse  \r\n\r\n anses i sig selv for at have afbrudt opholdet, og en ny opholdsperiode anses  \r\n\r\n først for at være begyndt, når den pågældende kan siges at have erhvervet et  \r\n\r\n nyt opholdsgrundlag, for eksempel ved arbejde eller indgåelse af ægteskab med  \r\n\r\n en herboende. </P>  \r\n\r\n<P>Udlændinge med opholdstilladelse eller -bevis </P>  \r\n\r\n<P>Tidsbegrænsede opholdstilladelser udstedes med henblik på enten  \r\n\r\n midlertidigt eller varigt ophold. EF/EØS-opholdsbeviser udstedes ikke med  \r\n\r\n henblik på midlertidigt eller varigt ophold. I relation til aktivlovens § 3,  \r\n\r\n stk. 4, anses et EF/EØS-opholdsbevis for udstedt med henblik på varigt  \r\n\r\n ophold. </P>  \r\n\r\n<P>En udlænding, der bor her med henblik på midlertidigt ophold, kan  \r\n\r\n hjemsendes efter aktivlovens § 3, stk. 4, uanset om opholdet har varet ud  \r\n\r\n over 3 år (jf. i øvrigt pkt. 10). </P>  \r\n\r\n<P>Har en udlænding skiftet opholdsgrundlag, er det i reglen kun perioden med  \r\n\r\n det aktuelle opholdsgrundlag, der skal medregnes i 3 års perioden. Det gælder  \r\n\r\n for eksempel, hvis et EF/EØS- opholdsbevis inddrages, men der udstedes  \r\n\r\n opholdstilladelse på grundlag af samliv eller ægteskab med en herboende,  \r\n\r\n eller hvis der udstedes en ny opholdstilladelse på grundlag af et nyt samliv  \r\n\r\n eller ægteskab. En eventuel ny 3 års frist vil ikke fremgå af selve  \r\n\r\n tilladelsen, men eventuelt af et følgebrev. </P>  \r\n\r\n<P>Udlændinge, der ikke hjemsendes, skal ikke indberettes </P>  \r\n\r\n<P CLASS=PUNKT> <B>26.</B> En udlænding, der opfylder en af følgende  \r\n\r\n betingelser, hjemsendes ikke: </P>  \r\n\r\n<UL CLASS=PLAIN-LIST>  \r\n\r\n<LI>a) Udlændingen har tidligere haft dansk indfødsret. </LI>  \r\n\r\n<LI>b) Udlændingen har forældremyndigheden over et herboende dansk barn.  \r\n\r\n</LI>  \r\n\r\n<LI>c) Udlændingen er gift og samlever med </LI>  \r\n\r\n</UL>  \r\n\r\n<P>- en dansk statsborger eller </P>  \r\n\r\n<P>- en anden udlænding, der lovligt og med henblik på varigt ophold har boet  \r\n\r\n her i landet i mere end de sidste 3 år. </P>  \r\n\r\n<UL CLASS=PLAIN-LIST>  \r\n\r\n<LI>d) Udlændingen er omfattet af aktivlovens § 107 (flygtninge m.fl.),  \r\n\r\n bortset fra familiesammenførte med garantierklæring (jf. dog næste punkt e).  \r\n\r\n</LI>  \r\n\r\n<LI>e) Forældre over 60 år med opholdstilladelse efter udlændingelovens § 9,  \r\n\r\n stk. 1, nr. 4 eller 5, når der er underskrevet garantierklæring, og hvis  \r\n\r\n ansøgningen om opholdstilladelse er indgivet før den 27. juni 1992. </LI>  \r\n\r\n<LI>f) En udlænding, der har processuelt ophold, mens en ansøgning om  \r\n\r\n opholdstilladelse behandles (jf. pkt. 8 og 12) </LI>  \r\n\r\n<LI>g) En EF/EØS-borger med opholdsbevis efter EF/EØS- bekendtgørelsens § 8,  \r\n\r\n stk. 1, nr. 2 (dvs. som er ophørt med erhvervsmæssig aktivitet pga.  \r\n\r\n vedvarende arbejdsudygtighed), og den pågældendes ægtefælle og børn under 21  \r\n\r\n år. Vedvarende arbejdsudygtighed vil typisk være dokumenteret ved en  \r\n\r\n lægeerklæring. Der ses på sygdommens art, karakter og prognosen for  \r\n\r\n sygdommen. Eventuel tildeling af førtidspension kan tillægges betydning.  \r\n\r\n</LI>  \r\n\r\n</UL>  \r\n\r\n<P CLASS=PUNKT> <B>27.</B> Også i andre tilfælde end dem, der er nævnt i det  \r\n\r\n foregående punkt 26 g), kan EF/EØS-borgere være beskyttet mod hjemsendelse i  \r\n\r\n henhold til EF-reglerne. I nogle tilfælde kan spørgsmålet afklares med  \r\n\r\n udlændingemyndighederne. Kommunen kan imidlertid altid vælge at søge  \r\n\r\n spørgsmålet om en EF/EØS-borgers rettigheder afklaret gennem en indberetning  \r\n\r\n til Sikringsstyrelsen. </P>  \r\n\r\n<P>Særlige forhold af betydning for afgørelsen om hjemsendelse </P>  \r\n\r\n<P CLASS=PUNKT> <B>28.</B> Tilknytning til Danmark og udlændingens personlige  \r\n\r\n forhold i øvrigt kan tale for, at der ikke træffes afgørelse om hjemsendelse.  \r\n\r\n Indberetningen bør derfor så vidt muligt indeholde oplysninger herom, navnlig  \r\n\r\n</P>  \r\n\r\n<P>- om udlændingen har en meget betydelig del af sin familie boende her i  \r\n\r\n landet. En samlever eller en tidligere ægtefælle samt børn, som udlændingen  \r\n\r\n ikke har forældremyndigheden over, kan ikke i sig selv være udslaggivende,  \r\n\r\n</P>  \r\n\r\n<P>- om udlændingen har haft en stor del af sin opvækst i Danmark eller  \r\n\r\n senere har opholdt sig her i perioder af betydelig længde, og </P>  \r\n\r\n<P>- om der foreligger personlige forhold i øvrigt, der kan tale imod  \r\n\r\n hjemsendelse, for eksempel dårlig helbredstilstand. </P>  \r\n\r\n<P CLASS=PUNKT> <B>29.</B> Er der underskrevet garantierklæring, bør det  \r\n\r\n fremgå af indberetningen, hvorfor garanterne ikke opfylder  \r\n\r\n forsørgelsesforpligtelsen. Hvis behovet for hjælp skyldes manglende vilje hos  \r\n\r\n garanter til at opfylde forsørgelsespligten, herunder selvforskyldt ledighed,  \r\n\r\n er det et forhold, der taler for, at der træffes afgørelse om hjemsendelse.  \r\n\r\n</P>  \r\n\r\n<P>Har kommunen i sin tid afgivet indstilling om garantens forsørgelsesevne,  \r\n\r\n bedes den vedlagt indberetningen. I &#187;nye sager&#171;, dvs. sager, hvor  \r\n\r\n ansøgning om opholdstilladelse er indgivet den 27. juni 1992 eller senere,  \r\n\r\n bør det tillige oplyses, om der er taget skridt til inddrivelse hos garanten  \r\n\r\n og i givet fald, hvor meget der skal inddrives. </P>  \r\n\r\n<P CLASS=PUNKT> <B>30.</B> Også i andre tilfælde kan herboendes vilje og evne  \r\n\r\n til at forsørge en udlænding indgå i overvejelserne om hjemsendelse, når  \r\n\r\n udlændingen har fået opholdstilladelse på grund af sin tilknytning til en  \r\n\r\n herboende. Det kan eksempelvis gælde udlændinge med opholdstilladelse efter  \r\n\r\n udlændingelovens § 9, stk. 1, nr. 3, som udstedes til mindreårige børn, når  \r\n\r\n barnet bor hos forældremyndighedens indehaver, og det kan være aktuelt, når  \r\n\r\n barnet ved 18 års alderen ikke har boet i Danmark i 3 år. </P>  \r\n\r\n<P>Den Sociale Sikringsstyrelses behandling af indberetningen </P>  \r\n\r\n<P CLASS=PUNKT> <B>31.</B> Det kan være hensigtsmæssigt, at kommunen  \r\n\r\n indhenter udlændingens bemærkninger, inden den sender indberetningen til  \r\n\r\n Sikringsstyrelsen. Hvis kommunen ikke har gjort det, sender Sikringsstyrelsen  \r\n\r\n en kopi af indberetningen til den pågældende med anmodning om bemærkninger og  \r\n\r\n med en svarfrist på (normalt) 10 dage. </P>  \r\n\r\n<P>Hvis svaret giver anledning til det, sender Sikringsstyrelsen udlændingens  \r\n\r\n bemærkninger til kommunen til udtalelse. Der kan eventuelt være basis for, at  \r\n\r\n udlændingen herefter bliver bedt om at komme med bemærkninger til kommunens  \r\n\r\n udtalelse. Når sagen på denne måde er tilstrækkeligt belyst, træffer  \r\n\r\n Sikringsstyrelsen afgørelse. </P>  \r\n\r\n<P>Afgørelse om hjemsendelse </P>  \r\n\r\n<P CLASS=PUNKT> <B>32.</B> En afgørelse om hjemsendelse af en udlænding i  \r\n\r\n henhold til aktivlovens § 3, stk. 4, indebærer, at udlændingens  \r\n\r\n opholdstilladelse bortfalder, jf. udlændingelovens § 18. Derfor har  \r\n\r\n udlændingen pligt til at udrejse af landet, jf. § 30, stk. 1. For nordiske  \r\n\r\n statsborgere, der i reglen ikke har opholdstilladelse, er det opholdsretten,  \r\n\r\n der bortfalder ved en afgørelse om hjemsendelse. </P>  \r\n\r\n<P>I forbindelse med afgørelsen fastsætter Sikringsstyrelsen en udrejsefrist,  \r\n\r\n der afpasses efter pågældendes individuelle forhold. Bortset fra påtrængende  \r\n\r\n tilfælde må fristen ikke være kortere end 1 måned. En længere frist kan  \r\n\r\n fastsættes, for eksempel i forbindelse med forestående eller nyligt overstået  \r\n\r\n fødsel eller af hensyn til, at pågældendes børn ikke tvinges til skoleskift  \r\n\r\n kort for afslutningen af et skoleår. Den pågældende er berettiget til  \r\n\r\n kontanthjælp indtil fristens udløb. </P>  \r\n\r\n<P>Hvis udlændingen ikke frivilligt udrejser, drager politiet omsorg for  \r\n\r\n udrejsen, jf. udlændingelovens § 30, stk. 2. Den pågældende kan udvises for  \r\n\r\n ulovligt ophold efter udlændingelovens § 24, nr. 5. </P>  \r\n\r\n<P>Kommunen, Udlændingestyrelsen, det pågældende statsamt eller Københavns  \r\n\r\n Overpræsidium samt Rigspolitiet skal orienteres om Sikringsstyrelsens  \r\n\r\n afgørelse. </P>  \r\n\r\n<P CLASS=PUNKT> <B>33.</B> I særlige tilfælde kan der være grund til at tage  \r\n\r\n kontakt med de sociale myndigheder i udlændingens hjemland, således at de kan  \r\n\r\n være forberedt på at modtage den pågældende, eventuelt en familie. I  \r\n\r\n nødvendigt omfang skal hjemrejsen tilrettelægges i samarbejde med hjemlandets  \r\n\r\n myndigheder, jf. artikel 8 i den nordiske konvention om social bistand og  \r\n\r\n sociale tjenester. </P>  \r\n\r\n<P>Ifølge Den europæiske Konvention af 11. december 1953 om social og  \r\n\r\n sundhedsmæssig hjælp, artikel 10, skal hjemlandets diplomatiske eller  \r\n\r\n konsulære myndigheder underrettes om beslutninger om hjemsendelse. Dette er  \r\n\r\n imidlertid kun aktuelt i de tilfælde, hvor udlændingen ikke frivilligt  \r\n\r\n udrejser. </P>  \r\n\r\n<P CLASS=PUNKT> <B>34.</B> Hvis en kommune undlader at indberette efter  \r\n\r\n aktivlovens § 3, stk. 4, kan det medføre, at der ikke ydes statsrefusion af  \r\n\r\n udgifter til forsørgelse til de pågældende udlændinge. </P>  \r\n\r\n<P>Karen Jespersen </P>  \r\n\r\n<P>Birthe Frederiksen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/1998"
        },
        {
            "displayName": "Accession",
            "displayValue": "C19980009160"
        },
        {
            "displayName": "Entydig dokumentidentifikation",
            "displayValue": "CM047321"
        },
        {
            "displayName": "Dato for førstegangsindlæggelse",
            "displayValue": "26/06/1998"
        },
        {
            "displayName": "Dato for indlæggelse",
            "displayValue": "31/10/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "91"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "19/06/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, 5. kt., j.nr. 5010-844"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}