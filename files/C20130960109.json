{
    "id": 158898,
    "title": "Meddelelse om personundersøgelser ved kriminalforsorgen, herunder med henblik på samfundstjeneste (RM 3/2000 - rettet juli 2013)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9601 af 11/07/2013",
    "documentHtml": "<div class=\"bjelke\">Den fulde tekst</div><p class=\"Titel2\">Meddelelse om personundersøgelser ved kriminalforsorgen, herunder med henblik på samfundstjeneste (RM 3/2000 - rettet juli 2013)</p>\r\n<p class=\"Tekst\">\r\n   <span class=\"BoldUnderline\">1.</span> <span class=\"BoldUnderline\">Indledning</span></p>\r\n<p class=\"Tekst\">Reglerne om indhentelse af personlige oplysninger vedrørende den sigtede i straffesager fremgår af retsplejelovens § 808.</p>\r\n<p class=\"Tekst\">Ifølge retsplejelovens § 808, stk. 1, skal der tilvejebringes sådanne oplysninger om den sigtedes personlige forhold, som må antages at være af betydning for sagens afgørelse vedrørende straffastsættelse eller anvendelse af anden retsfølge end straf.</p>\r\n<p class=\"Tekst\">Ifølge § 808, stk. 2, skal der i almindelighed foretages en nærmere undersøgelse af den sigtedes personlige forhold, herunder navnlig hans tidligere og nuværende forhold i hjem, skole og arbejde samt hans legemlige og åndelige tilstand, når der kan blive spørgsmål om anvendelse af betinget dom, herunder med vilkår om samfundstjeneste, tiltalefrafald på andre vilkår end vedtagelse af bøde og betaling af erstatning, eller retsfølger, der træder i stedet for straf.</p>\r\n<p class=\"Tekst\">Denne rigsadvokatmeddelelse beskriver, hvornår der skal indhentes en personundersøgelse efter retsplejelovens § 808.</p>\r\n<p class=\"Tekst\">Generelt for så vidt angår spørgsmålet om anvendelse af betingede domme, herunder med vilkår om samfundstjeneste, kan der bl.a. henvises til RM 9/2005 (navnlig kapitel 8) om strafpåstanden i sager om overtrædelse af straffeloven og RM 4/2000 (navnlig afsnit 11.10 og 24.5) om sanktionspåstande mv. i færdselssager.</p>\r\n<p class=\"Tekst\">\r\n   <span class=\"BoldUnderline\">2.</span> <span class=\"BoldUnderline\">Oversigt over sager, hvor der skal indhentes personundersøgelse</span></p>\r\n<p class=\"Tekst\">Det er anklagemyndighedens opgave at indhente alle oplysninger, der er nødvendige for, at retten kan foretage det rette sanktionsvalg i den enkelte sag.</p>\r\n<p class=\"Tekst\">Personundersøgelse ved kriminalforsorgen skal foretages i følgende tilfælde:</p>\r\n<p class=\"Tekst\">• Sager, der forventes at blive afgjort med tiltalefrafald med vilkår i medfør af retsplejelovens § 723, stk. 1, nr. 2, om tilsyn af kriminalforsorgen, jf. nærmere nedenfor under afsnit 3.</p>\r\n<p class=\"Tekst\">• Sager, der forventes at blive afgjort med betinget dom med tilsyn af kriminalforsorgen, jf. nærmere nedenfor under afsnit 3.</p>\r\n<p class=\"Tekst\">• Sager, hvor der vil blive nedlagt påstand om fængsel i op til 1 år og 6 måneder, og tiltalte på gerningstidspunktet var fyldt 18 år og ikke inden for de seneste 2 år er idømt en ubetinget frihedsstraf for ligeartet kriminalitet, jf. nærmere nedenfor under afsnit 4.1.</p>\r\n<p class=\"Tekst\">• Sager om berigelseskriminalitet, bortset fra sager vedrørende røveri, hvor tiltalte ikke tidligere er idømt ubetinget frihedsstraf, og hvor der vil blive nedlagt påstand om fængsel i mere end 1 år og 6 måneder, jf. nærmere nedenfor under afsnit 4.2.</p>\r\n<p class=\"Tekst\">• Hvis der er mulighed for betinget dom med vilkår om alkoholistbehandling eller samfundstjeneste i sager om spiritus- eller promillekørsel, jf. RM 4/2000, afsnit 11.10.</p>\r\n<p class=\"Tekst\">• Hvis der er mulighed for at anvende samfundstjeneste i en sag om kørsel i frakendelsestiden, jf. RM 4/2000, afsnit 24.5.</p>\r\n<p class=\"Tekst\">• Hvis der skønnes at være behov for oplysninger om den sigtedes personlige forhold til brug for afgørelsen af, hvorvidt der bør iværksættes mentalundersøgelse, jf. RM 5/2007, afsnittet om mentalundersøgelse.</p>\r\n<p class=\"Tekst\">• Hvis det i særlige situationer, hvor sagen påregnes afgjort med en ubetinget frihedsstraf, skønnes hensigtsmæssigt, at der af hensyn til sanktionspåstanden eller strafudmålingen foretages en personundersøgelse ved kriminalforsorgen. Det kan f.eks. være tilfældet, såfremt der er tale om en forbrydelse af en sådan grovhed eller en forventet straf af en sådan størrelse, at man nærmer sig området for de sagstyper, hvor der skal gennemføres mentalundersøgelse.</p>\r\n<p class=\"Tekst\">• I sager vedrørende seksualforbrydelser, jf. RM 9/2005, kapitel 23 (ordningen med behandling af visse seksualforbrydelser) og nedenfor under afsnit 5 (visitationsordningen i Anstalten ved Herstedvester).</p>\r\n<p class=\"Tekst\">Personundersøgelser ved kriminalforsorgen skal <span class=\"Underline\">ikke</span> indhentes i sager, der påregnes sluttet efter retsplejelovens §§ 749 eller 721.</p>\r\n<p class=\"Tekst\">\r\n   <span class=\"BoldUnderline\">3.</span> <span class=\"BoldUnderline\">Tiltalefrafald og betinget dom med vilkår om tilsyn</span></p>\r\n<p class=\"Tekst\">Der skal indhentes en personundersøgelse, hvis sagen forventes at blive afgjort med et tiltalefrafald med vilkår om tilsyn af kriminalforsorgen, jf. retsplejelovens § 723, stk. 1, nr. 2. Det samme gælder, hvis sagen forventes afgjort med en betinget dom med vilkår om tilsyn af kriminalforsorgen, jf. straffelovens § 57.</p>\r\n<p class=\"Tekst\">Der skal således <span class=\"Underline\">ikke</span> indhentes personundersøgelse i sager, der forventes afgjort med tiltalefrafald i henhold til Rigsadvokatens bekendtgørelse om politidirektørernes og statsadvokaternes adgang til at frafalde tiltale, og i sager, der forventes afgjort med tiltalefrafald uden vilkår om tilsyn af kriminalforsorgen i medfør af retsplejelovens § 723, stk. 1, nr. 2. Endvidere skal der <span class=\"Underline\">ikke</span> indhentes personundersøgelser i sager, hvor det står klart, at lovovertrædelsen alene bør medføre betinget dom uden tilsyn.</p>\r\n<p class=\"Tekst\">Ved vurderingen af, om en sag kan falde ud til tiltalefrafald eller en betinget dom, der indebærer tilsyn af kriminalforsorgen, indgår en række faktorer, navnlig kriminalitetens grovhed og omfang, sigtedes sociale og personlige forhold samt recidivrisikoen.</p>\r\n<p class=\"Tekst\">Ved bedømmelsen af sigtedes personlige og sociale forhold skal der bl.a. lægges vægt på sigtedes alder, boligforhold, arbejdsforhold, uddannelsesforhold, økonomiske forhold, familieforhold og eventuelt misbrug af alkohol eller euforiserende stoffer.</p>\r\n<p class=\"Tekst\">Skønnes oplysningerne om disse forhold at tale for, at der fastsættes tilsyn af kriminalforsorgen, bør der indhentes en personundersøgelse. Det kan også i særlige tilfælde være af betydning for selve afgørelsen af, om tiltalefrafald eller betinget dom kan anvendes, at der indhentes nærmere oplysninger om de personlige forhold, herunder om sigtedes mentale tilstand, i form af en personundersøgelse. I tvivlstilfælde kan spørgsmålet drøftes med kriminalforsorgens lokale afdeling.</p>\r\n<p class=\"Tekst\">\r\n   <span class=\"BoldUnderline\">4.</span> <span class=\"BoldUnderline\">Samfundstjeneste</span></p>\r\n<p class=\"Tekst\">\r\n   <span class=\"BoldUnderline\">4.1.</span> <span class=\"BoldUnderline\">Obligatorisk indhentelse af personundersøgelse i sager med påstand om fængsel i op til 1 år og 6 måneder</span></p>\r\n<p class=\"Tekst\">Det fremgår af forarbejderne til lov nr. 628 af 12. juni 2013 (lovforslag nr. L 133 af 31. januar 2013, de almindelige bemærkninger, pkt. 7), at brugen af samfundstjeneste skal øges gennem en mere systematisk tilvejebringelse af personundersøgelser, således at flere kan idømmes en betinget dom med vilkår om samfundstjeneste i stedet for en ubetinget fængselsstraf.</p>\r\n<p class=\"Tekst\">Det er derfor det klare udgangspunkt, at der <span class=\"Underline\">altid</span> skal indhentes en personundersøgelse med henblik på samfundstjeneste i straffesager, hvor den pågældende på gerningstidspunktet var fyldt 18 år, og hvor sagen er eller vil blive indbragt for retten med påstand om fængsel i 1 år og 6 måneder eller derunder.</p>\r\n<p class=\"Tekst\">Dette gælder dog <span class=\"Underline\">ikke</span>, hvis</p>\r\n<p class=\"Tekst\">• den pågældende inden for de seneste 2 år regnet fra gerningstidspunktet er idømt en ubetinget frihedsstraf, herunder en kombinationsdom, for ligeartet kriminalitet,</p>\r\n<p class=\"Tekst\">• der er tale om særlig grov, herunder professionel eller organiseret kriminalitet, som indebærer, at det efter praksis vil være udelukket at idømme andet end en ubetinget fængselsstraf, eller</p>\r\n<p class=\"Tekst\">• der nedlægges påstand om ubetinget udvisning.</p>\r\n<p class=\"Tekst\">Personundersøgelsen skal indhentes, når ovennævnte betingelser er opfyldt, uanset om anklagemyndigheden i den konkrete sag påtænker at nedlægge påstand om en ubetinget frihedsstraf.</p>\r\n<p class=\"Tekst\">Det bemærkes, at der ikke er tilsigtet en ændring af anklagemyndighedens praksis for så vidt angår indhentelse af personundersøgelse i sager, der forventes afgjort med en betinget dom uden vilkår om samfundstjeneste, jf. afsnit 3.</p>\r\n<p class=\"Tekst\">Der kan i øvrigt henvises til forarbejderne til lov nr. 628 af 12. juni 2013, der trådte i kraft den 1. juli 2013.</p>\r\n<p class=\"Tekst\">\r\n   <span class=\"BoldUnderline\">4.2.</span> <span class=\"BoldUnderline\">Sager om berigelseskriminalitet, bortset fra sager vedrørende røveri</span></p>\r\n<p class=\"Tekst\">Det fremgår af forarbejderne til lov nr. 230 af 4. april 2000 (lovforslag nr. 41 af 13. oktober 1999), at der skal indhentes personundersøgelse med henblik på samfundstjeneste i alle sager om berigelseskriminalitet, som skønnes at medføre ubetinget frihedsstraf for en person, der ikke tidligere er idømt ubetinget frihedsstraf, bortset fra sager vedrørende røveri. Personundersøgelse i disse sager er altså obligatorisk, uanset om anklagemyndigheden i det konkrete tilfælde vil påstå ubetinget frihedsstraf.</p>\r\n<p class=\"Tekst\">De fleste sager om berigelseskriminalitet vil være omfattet af den generelle ordning omtalt under afsnit 4.1. Der skal imidlertid fortsat indhentes personundersøgelse med henblik på samfundstjeneste i de sager, hvor tiltalte ikke tidligere er idømt ubetinget frihedsstraf, og hvor der vil blive nedlagt påstand om fængsel i mere end 1 år og 6 måneder.</p>\r\n<p class=\"Tekst\">\r\n   <span class=\"BoldUnderline\">5.</span> <span class=\"BoldUnderline\">Seksualforbrydelser</span></p>\r\n<p class=\"Tekst\">Som anført ovenfor under afsnit 2 skal der i visse sager om seksualforbrydelser indhentes en personundersøgelse.</p>\r\n<p class=\"Tekst\">Baggrunden herfor er ordningen med behandling ved visse seksualforbrydelser som alternativ til frihedsstraf samt visitationsordningen i Anstalten ved Herstedvester for seksualkriminelle, der er idømt en tidsbestemt straf.</p>\r\n<p class=\"Tekst\">Vedrørende ordningen med <span class=\"Underline\">behandling ved visse seksualforbrydelser</span> henvises til RM nr. 9/2005 om strafpåstande i sager om overtrædelse af straffeloven, 23. kapitel, hvor der er fastsat retningslinjer om foretagelse af personundersøgelse.</p>\r\n<p class=\"Tekst\">\r\n   <span class=\"Underline\">Visitationsordningen i Anstalten ved Herstedvester</span> omfatter seksualkriminelle, der er idømt en tidsbestemt fængselsstraf for overtrædelse af straffelovens § 210 eller §§ 216-236, og som <span class=\"Underline\">ikke</span> er omfattet af den ovennævnte ordning med behandling.</p>\r\n<p class=\"Tekst\">Der bør som udgangspunkt indhentes en personundersøgelse i sager vedrørende seksualforbrydelser, der skønnes at være omfattet af den nævnte visitationsordning. Dette skal ske med henblik på at forbedre mulighederne for at vurdere, om der er behov for en mentalundersøgelse.</p>\r\n<p class=\"Tekst\">Hvis der undtagelsesvist ikke foretages en personundersøgelse, skal kriminalforsorgen så tidligt som muligt underrettes herom, således at kriminalforsorgen kan vurdere, om det er hensigtsmæssigt at indhente personlige oplysninger til brug for visitationen.</p>\r\n<p class=\"Tekst\">\r\n   <span class=\"BoldUnderline\">6.</span> <span class=\"BoldUnderline\">Sager mod unge under 18 år</span></p>\r\n<p class=\"Tekst\">Retningslinjer vedrørende indhentelse af oplysninger om personlige forhold i sager mod unge under 18 år er fastsat i afsnit 3.5. i RM nr. 4/2007 om behandling af sager mod unge lovovertrædere.</p>\r\n<p class=\"Tekst\">Som det fremgår heraf, foretages personundersøgelser ved kriminalforsorgen normalt ikke i sager mod unge under 18 år, idet de oplysninger, der indhentes fra de sociale myndigheder, i de fleste tilfælde må antages at være tilstrækkelige.</p>\r\n<p class=\"Tekst\">Hvis det overvejes at knytte tilsyn af kriminalforsorgen som vilkår til en helt eller delvist betinget dom, eller hvis der kan blive tale om samfundstjeneste, skal der dog tilvejebringes en personundersøgelse. Det samme gælder, hvis der i øvrigt er behov for personlige oplysninger, som ikke kan skaffes gennem de sociale myndigheder, jf. afsnit 3.5.4. i RM nr. 4/2007.</p>\r\n<p class=\"Tekst\">\r\n   <span class=\"BoldUnderline\">7.</span> <span class=\"BoldUnderline\">Generelt om anmodninger om foretagelse af personundersøgelse</span></p>\r\n<p class=\"Tekst\">Anmodningen om personundersøgelse ved kriminalforsorgen <span class=\"Underline\">skal</span> fremsættes på så tidligt et tidspunkt som muligt, herunder når det er relevant allerede, mens sagen er under efterforskning.</p>\r\n<p class=\"Tekst\">Anmodningen til kriminalforsorgen om personundersøgelse bør <span class=\"Underline\">indeholde følgende oplysninger</span>:</p>\r\n<p class=\"Tekst\">• Et eventuelt telefonnummer på sigtede/tiltalte.</p>\r\n<p class=\"Tekst\">• Navn og telefonnummer på den sagsbehandler, der har udfærdiget anmodningen.</p>\r\n<p class=\"Tekst\">Anmodningen bør <span class=\"Underline\">vedlægges følgende dokumenter</span>:</p>\r\n<p class=\"Tekst\">• En beskrivelse af den påsigtede kriminalitet. Normalt vil en kopi af forholdsfortegnelse, anklageskrift eller retsmødebegæring være tilstrækkelig.</p>\r\n<p class=\"Tekst\">• En eventuel rapport om afhøring i henhold til udlændingelovens § 26.</p>\r\n<p class=\"Tekst\">Anmodningen til kriminalforsorgen <span class=\"Underline\">skal sendes digitalt (ved datafølgeseddel)</span>. Øvrige dokumenter (anklageskrift o. lign) skal også sendes digitalt i det omfang, det er muligt. Hvis disse dokumenter ikke kan sendes digitalt, skal de sendes pr. brev eller sikker e-mail.</p>\r\n<p class=\"Tekst\">Det bemærkes i den forbindelse, at der på nuværende tidspunkt – på grund af manglende it-understøttelse – ikke bliver sendt en kvittering til afsenderen, når en digitalt fremsendt anmodning er modtaget hos kriminalforsorgen, ligesom der ikke bliver sendt en besked til afsenderen, hvis den digitale fremsendelse mislykkedes. Med henblik på at sikre, at kriminalforsorgen reagerer, hvis den digitale anmodning ikke bliver modtaget, kan den digitale fremsendelse – hvis der alene er sket digital fremsendelse – suppleres med en fremsendelse af <span class=\"Underline\">selve</span> anmodningen pr. brev eller sikker e-mail. <span class=\"Underline\">Øvrige dokumenter skal således ikke vedlægges</span>.</p>\r\n<p class=\"Tekst\">I de tilfælde, hvor personundersøgelse foretages på anklagemyndighedens initiativ, bør den sigtede orienteres om, at kriminalforsorgen er anmodet om at foretage personundersøgelse og om dennes formål. Også en eventuel forsvarer bør orienteres herom.</p>\r\n<p class=\"Tekst\">Samtykke fra sigtede til indhentelse af oplysninger fra pårørende mv. indhentes normalt af kriminalforsorgen.</p>\r\n<p class=\"Tekst\">\r\n   <span class=\"BoldUnderline\">8.</span> <span class=\"BoldUnderline\">Ikrafttræden</span></p>\r\n<p class=\"Tekst\">Afsnit 4.1. i denne meddelelse om indhentelse personundersøgelser med henblik på samfundstjeneste finder anvendelse på sager, der bliver sendt i retten den 15. juli 2013 eller senere.</p><div class=\"Givet\" id=\"Givet\"><p class=\"Givet\" align=\"center\">Rigsadvokaten, den 11. juli 2013</p><p class=\"Sign1\" align=\"center\">Ole Hasselgaard</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "RM 3/2000",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/11/2013"
        },
        {
            "displayName": "Accession",
            "displayValue": "C20130960109"
        },
        {
            "displayName": "Entydig dokumentidentifikation",
            "displayValue": "AA007427"
        },
        {
            "displayName": "Dato for førstegangsindlæggelse",
            "displayValue": "07/11/2013"
        },
        {
            "displayName": "Dato for indlæggelse",
            "displayValue": "03/11/2017"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9601"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "11/07/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "RA-2011-609-0124"
        },
        {
            "displayName": "Stikord",
            "displayValue": "personundersøgelse, samfundstjeneste, Sanktion, Unge"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}