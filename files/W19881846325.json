{
    "id": 36998,
    "title": "Fast ejendom - maskeret udbytte - værdiansættelsestidspunkt. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18463 af 27/05/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved vurderingen af, om der forelå maskeret udbytte ved salg af en  \r\n\r\n ejendom fra et selskab til et søsterselskab pr. 1. januar 1986, blev  \r\n\r\n ejendomsvurderingen ved 18. alm. vurdering pr. samme dato lagt til grund og  \r\n\r\n ikke den på overdragelsestidspunktet senest kendte vurdering. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Fast ejendom - maskeret udbytte -  \r\n\r\n værdiansættelsestidspunkt. (* 1) </H1>  \r\n\r\n</center>\r\n\r\n<P></P>  \r\n\r\n<P>Aktieselskabet A i likvidation klagede for skatteåret 1985/86 bl.a. over,  \r\n\r\n at amtsligningsrådet havde forhøjet selskabets selvangivne indkomst med et  \r\n\r\n beløb på 444.750 kr., der var anset for maskeret udbytte i forbindelse med  \r\n\r\n salg af en fast ejendom. </P>  \r\n\r\n<P>Det var oplyst, at selskabet indtil september 1979 havde drevet  \r\n\r\n engroshandel, og derefter havde afhændet denne erhvervsvirksomhed til et  \r\n\r\n søsterselskab. Selskabet havde derefter bl.a. haft indtægter ved udleje af  \r\n\r\n fast ejendom og driftsmidler til søsterselskabet. </P>  \r\n\r\n<P>Det var videre oplyst, at selskabet pr. 1. januar 1986 havde solgt  \r\n\r\n ejendommen E til et søsterselskab for 4,5 mio. kr., berigtiget ved  \r\n\r\n overtagelse af indestående prioritetsgæld på 325.000 kr., en kontant  \r\n\r\n udbetaling på 450.000 kr. samt udstedelse af et gældsbrev på 3.725.000 kr.  \r\n\r\n Dette skulle forrentes med 9% p.a. og var afdragsfrit indtil udløb den 1.  \r\n\r\n januar 1996. Ejendomsværdien var ved årsreguleringen pr. 1. april 1985 2,4  \r\n\r\n mio. kr. Ved 18. alm. vurdering pr. 1. januar 1986 var ejendomsværdien ansat  \r\n\r\n til 4 mio. kr. </P>  \r\n\r\n<P>Ved ansættelsen havde amtsligningsrådet anset, at ejendommen var solgt til  \r\n\r\n en overpris på 444.750 kr., der måtte anses for en maskeret udlodning til  \r\n\r\n hovedaktionæren og af denne overdraget til nærværende selskab. </P>  \r\n\r\n<pre><font color=gray> \r\n\r\n Den ansatte overpris var beregnet således:  \r\n\r\n Salgssum ifølge skøde                                   4.500.000 kr.  \r\n\r\n -kursnedskrivning af overtaget prioritetsgæld,  \r\n\r\n 17% af 325.000 kr.                                         55.250 kr.  \r\n\r\n                                                         ------------  \r\n\r\n salgssum reguleret til kontantværdi                     4.444.750 kr.  \r\n\r\n kontantværdi pr. 1. januar 1986                         4.000.000 kr.  \r\n\r\n overpris                                                  444.750 kr.  \r\n\r\n                                                         -------------  \r\n\r\n</font></pre>\r\n\r\n<P>Selskabets revisor anførte over for Landsskatteretten, at der ikke var  \r\n\r\n grundlag for at statuere maskeret udlodning vedrørende det omhandlede  \r\n\r\n ejendomssalg, da salgssummen - selv ved en værdiansættelse af gældsbrevet til  \r\n\r\n pari - lå inden for den af Statsskattedirektoratet i praksis godkendte  \r\n\r\n tolerancegrænse på +/-15% af den senest bekendtgjorte kontantejendomsværdi  \r\n\r\n med årsreguleringer. </P>  \r\n\r\n<P>Det bemærkedes, at gældsbrevet i selvangivelsen var medregnet til kurs 74,  \r\n\r\n og at den kontante salgssum var opgjort til 3.476.250 kr. Amtsligningsrådet  \r\n\r\n havde i anden forbindelse afgivet indstilling om, at værdien af gældsbrevet  \r\n\r\n blev ansat til 90 - hvilket Landsskatteretten for så vidt tiltrådte - og den  \r\n\r\n kontante salgssum kunne herefter opgøres til 4.072.250 kr. </P>  \r\n\r\n<P>Amtsligningsrådet havde ved ansættelsen lagt til grund, at den af  \r\n\r\n revisoren nævnte tolerancegrænse skulle sættes i relation til den ved  \r\n\r\n handlens indgåelse kendte ejendomsvurdering på 2,4 mio. kr. Selskabets  \r\n\r\n revisor mente derimod, at den skulle sættes i relation til den vurdering, der  \r\n\r\n var nærmest handelstidspunktet, hvilket var vurderingen pr. 1. januar 1986 på  \r\n\r\n 4 mio. kr. </P>  \r\n\r\n<P>Da ejendomsoverdragelsen var sket pr. 1. januar 1986, fandt  \r\n\r\n Landsskatteretten, at det i det foreliggende tilfælde var mest naturligt, at  \r\n\r\n ejendomsvurderingen pr. 1. januar 1986 på 4 mio. kr. blev lagt til grund ved  \r\n\r\n vurderingen af, om der var grundlag for at statuere maskeret udlodning.  \r\n\r\n Landsskatteretten fandt herefter ikke grundlag for at antage, at der ved  \r\n\r\n ejendomsoverdragelsen var tilgået selskabet en på overdragelsestidspunktet  \r\n\r\n økonomisk fordel, der ville være at indkomstbeskatte. </P>  \r\n\r\n<P>Den påklagede indkomstansættelse blev herefter på dette punkt nedsat med  \r\n\r\n 444.750 kr. </P>  \r\n\r\n<P>LV 1987, K 2.2.2. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1988, nr. 7, side 393"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881846325"
        },
        {
            "displayName": "Entydig dokumentidentifikation",
            "displayValue": "CA004933"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18463"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "27/05/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-4-206"
        },
        {
            "displayName": "Stikord",
            "displayValue": "VÆRDIANSÆTTELSESTIDSPUNKT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}