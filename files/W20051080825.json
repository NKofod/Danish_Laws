{
    "id": 155720,
    "title": "Ankestyrelsens principafgørelse R-6-05 om kontanthjælp - udbetalingstidspunkt - flytning - opholdskommune - optjeningsprincip - udnyttelse af arbejdsmuligheder.",
    "documentTypeId": "240",
    "isSagsforlobPeriodValid": true,
    "shortName": "KEN nr 10808 af 04/10/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse R-6-05 om kontanthjælp - udbetalingstidspunkt - flytning - opholdskommune - optjeningsprincip - udnyttelse af arbejdsmuligheder.</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kvinde, der flyttede til en anden kommune den 15. maj 2004, havde krav på at få udbetalt kontanthjælpen for maj måned af den kommune, som hun boede i på udbetalingstidspunktet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 709 af 13. august 2003 - § 13, § 25, stk. 12, § 25, stk. 13, § 89, § 90 og § 13b</p>\r\n<p>Lov om retssikkerhed og administration på det sociale område - lovbekendtgørelse nr. 847 af 8. september 2005 - § 9, stk. 1 og § 9, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde flyttede til A kommune fra B kommune den 15. maj 2004.</p>\r\n<p>B kommune havde udbetalt kvinden starthjælp for april 2004. B kommune havde ikke vurderet, at der var grundlag for at udbetale ydelsen med kortere intervaller end en måned.</p>\r\n<p>B kommune henviste kvinden til at søge om hjælp til forsørgelse i A kommune for maj måned 2004, da A kommune var retlig opholdskommune på udbetalingstidspunktet.</p>\r\n<p>Da A kommune ikke ville udbetale hjælp til kvinden for tidspunktet før flytningen til A kommune, udbetalte B kommune kvinden starthjælpen for tiden 1. - 14. maj 2004.</p>\r\n<p>A kommune revurderede den tidligere afgørelse. Kommunen fastholdt, at der kun kunne bevilges hjælp efter aktivlovens § 25 fra den 15. maj 2005. Begrundelsen herfor var, at kvinden fra dette tidspunkt var tilflyttet A kommune.</p>\r\n<p>A kommune fandt, at det var B kommune, der skulle udbetale kontanthjælpen fra 1. - 14. maj 2004, hvor pågældende havde haft ophold i B kommune.</p>\r\n<p>Det sociale nævn ændrede A kommunens afgørelse. A kommune havde pligt til at udbetale hjælpen til kvinden for tiden 1. - 14. maj 2004.</p>\r\n<p>Begrundelsen for afgørelsen var, at A kommune ved udbetaling af starthjælpen den 1. juni 2004 var opholdskommune for kvinden jf. retsikkerhedslovens § 9, stk. 2. A kommune kunne fra B kommune have fået oplyst, om kvinden havde opfyldt sin rådighedsforpligtelse i tiden 1. - 14. maj 2004.</p>\r\n<p>I klagen til Ankestyrelsen var det anført, at det var A kommunes opfattelse, at det var opholdskommunen på optjeningstidspunktet, som skulle udbetale hjælpen.</p>\r\n<p>Sagen blev behandlet i principielt møde med henblik på afklaring af, hvilken kommune, der havde</p>\r\n<p>pligt til at udbetale kontanthjælpen for maj 2004, når pågældende den 15. maj 2004 flyttede til en</p>\r\n<p>anden kommune.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at A kommune havde pligt til at udbetale kvinden starthjælp for perioden 1. - 14. maj 2004</p>\r\n<p>Ankestyrelsen bemærkede, at kvinden ikke havde ret til efterregulering, idet B kommune tidligere  havde udbetalt hende starthjælpen for perioden 1. - 14. maj 2004.</p>\r\n<p>Begrundelsen for Ankestyrelsens afgørelse var, at A kommune var opholdskommune for kvinden.</p>\r\n<p>Ankestyrelsen lagde vægt på, at A kommune og B kommune var enige om, at kvinden den 15. maj 2004 flyttede til A kommune.</p>\r\n<p>Ankestyrelsen lagde desuden vægt på, at kvinden fik udbetalt hjælp til forsørgelsen som et månedligt beløb.</p>\r\n<p>Ankestyrelsen lagde ligeledes vægt på, at A kommune som opholdskommune havde pligt som handlekommune til at behandle kvindens ansøgning om hjælp for maj måned 2004.</p>\r\n<p>Ankestyrelsen lagde endvidere vægt på, at A kommune skulle have vurderet om kvinden opfyldte betingelserne for at få udbetalt starthjælp for maj 2004, herunder have undersøgt om kvinden opfyldte betingelserne i aktivlovens § 13 om udnyttelse af arbejdsmuligheder. Dette kunne bl.a. have foregået ved at få oplysninger herom fra den tidligere opholdskommune.</p>\r\n<p>Ankestyrelsen var enig med nævnet i, at spørgsmålet om hvorvidt A kommune havde pligt til at refundere B Kommunes udlæg af starthjælp til kvinden ikke kunne indbringes for de sociale myndigheder.</p>\r\n<p>Ankestyrelsen var ikke enig i A kommunes opfattelse af, at intentionen med bagud betaling af kontanthjælpen bl.a. havde været at ligestille udbetaling af kontanthjælp med f.eks. lønindtægt og det vil sige, at den instans/arbejdsgiver, der havde viden omkring de konkrete forhold i optjeningsperioder, udbetalte ydelsen.</p>\r\n<p>Ankestyrelsen fremhævede i den forbindelse, at der med hensyn til kontanthjælp/starthjælp ikke var tale om en optjeningsperiode. Det der blev lagt vægt på vedrørende udbetaling af kontanthjælp/starthjælp var bl.a., om ansøgeren opfyldte betingelserne i aktivlovens § 13 om udnyttelse af arbejdsmulighederne.</p>\r\n<p>Ankestyrelsen stadfæstede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20051080825"
        },
        {
            "displayName": "Entydig dokumentidentifikation",
            "displayValue": "BS008514"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10808"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "04/10/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3800006-05"
        },
        {
            "displayName": "Stikord",
            "displayValue": "R-6-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}