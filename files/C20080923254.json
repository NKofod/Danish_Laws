{
    "id": 120304,
    "title": "Skrivelse om retningslinjer for inddragelse af partsrepræsentanter ved kontakt mellem SKAT og en skattepligtig",
    "documentTypeId": "200",
    "isSagsforlobPeriodValid": true,
    "shortName": "SKR nr 9232 af 02/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om retningslinjer for inddragelse af partsrepræsentanter ved kontakt mellem SKAT og en skattepligtig</p>\r\n      <p class=\"TekstV\">Meddelelse om retningslinjer for inddragelse af partsrepræsentanter ved kontakt mellem SKAT og en skattepligtig.</p>\r\n      <p class=\"TekstV\">Denne meddelelse erstatter SKM2006.294.SKAT, der hermed ophæves.</p>\r\n      <p class=\"TekstV\">Årsagen til nyudsendelsen af denne meddelelse er, at der har vist sig behov for præciseringer i punkt 1 og punkt 4.</p>\r\n      <p class=\"TekstV\">Det bemærkes særligt, at retningslinjerne i punkt 1-4 ikke gælder, når der indledes en sag om strafansvar, eller når SKAT foretager tvangsindgreb efter skattekontrolloven, afgiftslovgivningen og retssikkerhedsloven.</p>\r\n      <p class=\"TekstV\">1. Nyt sagsforløb starter på SKATs initiativ</p>\r\n      <p class=\"TekstV\">Hvis den skattepligtige ved den seneste kontakt med SKAT havde en partsrepræsentant er der en formodning for, at den skattepligtige fortsat har den samme repræsentant.</p>\r\n      <p class=\"TekstV\">Denne formodning gælder ikke,</p>\r\n      <p class=\"TekstV\">- hvis den tidligere partsrepræsentant ikke er advokat, statsautoriseret eller registreret revisor, konsulent i driftsøkonomi eller medlem af Foreningen af Danske Revisorer</p>\r\n      <p class=\"TekstV\">- hvis den skattepligtige har haft mere end én repræsentant</p>\r\n      <p class=\"TekstV\">- hvis den seneste kontakt med en repræsentant er sket for mere end 1 år siden.</p>\r\n      <p class=\"TekstV\">- hvis der i øvrigt skønnes at være grundlag for usikkerhed om, at den skattepligtige fortsat har den samme repræsentant</p>\r\n      <p class=\"TekstV\">Hvis formodningen som anført ikke gælder, skal en ny henvendelse alene rettes til den skattepligtige selv.</p>\r\n      <p class=\"TekstV\">Hvis formodningen gælder, skal en ny henvendelse rettes til den senest kendte repræsentant vedlagt et standardfølgebrev. Der skal sendes kopi af denne henvendelse til den skattepligtige .</p>\r\n      <p class=\"TekstV\">Standardfølgebrevet har følgende formulering:</p>\r\n      <p class=\"TekstV\">\"Af SKATs seneste oplysninger fremgår, at du har været repræsentant for den skattepligtige. Denne henvendelse forudsætter derfor, at du også repræsenterer den skattepligtige i den aktuelle sag. SKAT lægger derfor til grund, at du kan indestå for dette. Er det ikke tilfældet, anmodes du om snarest belejligt at oplyse dette til sagsbehandleren og returnere det modtagne brev til SKATs afsenderadresse. Den skattepligtige har modtaget kopi af dette brev.\"</p>\r\n      <p class=\"TekstV\">Vedlæggelse af dette standardfølgebrev er dog overflødigt, hvis SKAT har positivt kendskab til, at den skattepligtige fortsat ønsker den samme repræsentant.</p>\r\n      <p class=\"TekstV\">2. Henvendelser fra den skattepligtige selv</p>\r\n      <p class=\"TekstV\">En henvendelse direkte fra den skattepligtige må tages som udtryk for et fravalg af partsrepræsentant.</p>\r\n      <p class=\"TekstV\">Dvs. at SKAT ikke skal inddrage en eventuel tidligere partsrepræsentant, medmindre den skattepligtige skriftligt anmoder herom, eller der modtages en direkte henvendelse fra repræsentanten, jf. punkt 3, nedenfor.</p>\r\n      <p class=\"TekstV\">3. Enhver henvendelse fra en repræsentant</p>\r\n      <p class=\"TekstV\">Hvis repræsentanten er advokat, statsautoriseret eller registreret revisor, konsulent i driftsøkonomi eller medlem af Foreningen af Danske revisorer, skal efterfølgende henvendelser fra SKAT ske til repræsentanten. Det vil her være overflødigt at vedlægge standardfølgebrevet omtalt under 1.</p>\r\n      <p class=\"TekstV\">Er der tale om en henvendelse fra en repræsentant, der ikke er omfattet af den kreds, der er beskrevet ovenfor, skal SKAT ved efterfølgende henvendelser til repræsentanten vedlægge en samtykkeerklæring, der skal underskrives af den skattepligtige. Hvis SKAT ikke modtager denne samtykkeerklæring i underskrevet stand, skal efterfølgende henvendelser alene ske til den skattepligtige.</p>\r\n      <p class=\"TekstV\">4. Adressat for afgørelsen i en sag, der er startet på SKATs initiativ</p>\r\n      <p class=\"TekstV\">Hvis den skattepligtige efter retningslinjerne under 1-3 har en repræsentant på det tidspunkt, hvor der varsles en ansættelsesændring eller træffes afgørelse i sagen, skal varslingsbrevet, henholdsvis afgørelsen sendes til både den skattepligtige og dennes repræsentant.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>SKAT, den 2. juni 2008</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/06/2008"
        },
        {
            "displayName": "Accession",
            "displayValue": "C20080923254"
        },
        {
            "displayName": "Entydig dokumentidentifikation",
            "displayValue": "AN009134"
        },
        {
            "displayName": "Dato for førstegangsindlæggelse",
            "displayValue": "13/06/2008"
        },
        {
            "displayName": "Dato for indlæggelse",
            "displayValue": "13/06/2008"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9232"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "02/06/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-039136"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}