{
    "id": 139653,
    "title": "Bekendtgørelse om Kvalitets- og Tilsynsstyrelsens skærpede tilsyn med undervisningen på en fri grundskole",
    "documentTypeId": "60",
    "isSagsforlobPeriodValid": true,
    "shortName": "BEK nr 1172 af 12/12/2011",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Iværksættelse af skærpet tilsyn</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Gennemførelse af skærpet tilsyn</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Skolens og elevernes medvirken til sagens oplysning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Ikrafttrædelses- og overgangsregler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Kvalitets- og Tilsynsstyrelsens (styrelsens) tilsynsproces</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil2\">Bilag 2</a>\r\n      </td>\r\n      <td class=\"IndholdsfortegnelseTekst\">Tilsynets hovedområder ved vurdering af ”står mål med”</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil3\">Bilag 3</a>\r\n      </td>\r\n      <td class=\"IndholdsfortegnelseTekst\">Tilsynets hovedområder ved vurderingen af frihed og folkestyre</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om Kvalitets- og Tilsynsstyrelsens skærpede tilsyn med undervisningen på en fri grundskole</p>\r\n<p class=\"Indledning2\">I medfør af § 9 g, stk. 2, i lov om friskoler og private grundskoler m.v., jf. lovbekendtgørelse nr. 1135 af 7. december 2011, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Iværksættelse af skærpet tilsyn</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Kvalitets- og Tilsynsstyrelsen (styrelsen) iværksætter af egen drift et skærpet tilsyn med undervisningen på en fri grundskole, jf. § 9 g, stk. 1, i lov om friskoler og private grundskoler m.v., hvis styrelsen på baggrund af det almindelige tilsyn vurderer, at der er anledning til tvivl om,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> hvorvidt skolens undervisning efter en helhedsvurdering står mål med, hvad der almindeligvis kræves i folkeskolen, jf. lovens § 1, stk. 2, 1. pkt., eller</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> hvorvidt skolen lever op til kravet om efter sit formål og i hele sit virke at forberede eleverne til at leve i et samfund som det danske med frihed og folkestyre samt udvikle og styrke elevernes kendskab til og respekt for grundlæggende friheds- og menneskerettigheder, herunder ligestilling mellem kønnene, jf. lovens § 1, stk. 2, 2. pkt.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Styrelsen beslutter inden for rammerne af loven og denne bekendtgørelse, hvorledes det skærpede tilsyn skal gennemføres, herunder om tilsynet skal omfatte både lovens § 1, stk. 2, 1. og 2. pkt.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Styrelsen kan beslutte, at kommunalbestyrelsen i den kommune, hvor skolen er beliggende, skal føre det skærpede tilsyn eller dele heraf, jf. lovens § 9 g, stk. 1, 2. pkt. i henhold til bekendtgørelsen og efter retningslinjer fastlagt af styrelsen.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Dele af et skærpet tilsyn efter stk. 1 kan bestå i, at kommunalbestyrelsen tilvejebringer det faglige og pædagogiske oplysningsgrundlag, herunder skriftligt materiale fra skolen, observation af undervisning og afholdelse af faglige test.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Styrelsen meddeler iværksættelsen af et skærpet tilsyn til skolens bestyrelse, skolens leder og eventuelle tilsynsførende og orienterer om baggrunden for tilsynets iværksættelse og om mulige konsekvenser af det skærpede tilsyn, herunder om at styrelsen på baggrund af det skærpede tilsyn kan træffe afgørelse om, at skolen ikke længere omfattes af lovens regler om frie grundskoler, og at skolen ikke kan modtage tilskud efter loven, jf. lovens § 9 h.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Gennemførelse af skærpet tilsyn</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4. </span> Styrelsen orienterer skolens leder om, hvordan det skærpede tilsyn vil blive gennemført, jf. bilag 1.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> I vurderingen af om en skole opfylder kravet i lovens § 1, stk. 2, 1. pkt., indgår skolens fastsatte mål for undervisningen, gennemførelsen af undervisningen og elevernes udbytte af undervisningen. Tilsynets hovedområder fremgår af bilag 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Styrelsen vil inddrage elevernes baggrund og individuelle læringsforudsætninger i vurdering af deres udbytte af undervisningen, som det viser sig ved resultaterne af skolens afholdelse af pædagogisk faglige test, elevernes resultater ved folkeskolens afsluttende prøver og anden dokumentation for elevernes faglige standpunkt og progression. Ved vurderingen af elevernes udbytte af skolens undervisning kan der lægges vægt på, om det testmateriale, som skolen har valgt, opfylder formålet med testen.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> I vurderingen af, om en skole opfylder kravet i lovens § 1, stk. 2, 2. pkt., kan alle dele af skolens virksomhed indgå, herunder skolens undervisning og forholdene på skolen i øvrigt. Tilsynets hovedområder ved vurderingen fremgår af bilag 3.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Styrelsen kan beslutte, at en skole inden for en nærmere fastsat frist skal afholde pædagogisk faglige test i bestemte fag eller fagområder eller dele heraf.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Styrelsen vejleder skolen om, hvilket pædagogisk fagligt testmateriale som kan være relevant at anvende, og om testmateriale, som er valgt af skolen, vil kunne opfylde formålet med testen.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Skolen skal orientere styrelsen om tidspunktet for afholdelsen af pædagogisk faglige test. Styrelsen kan overvære afholdelsen af pædagogisk faglige test.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Har en skole ikke inden den i stk. 1 nævnte frists udløb gennemført pædagogisk faglige test i de planlagte fag og fagområder med forudgående orientering til styrelsen, kan styrelsen tilbageholde tilskud til skolen helt eller delvis, jf. lovens § 21, stk. 2, indtil skolen gennemfører test i henhold til § 7, stk. 1 og 3.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Styrelsens besøg på en skole kan ske med eller uden forudgående varsel.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Skolens og elevernes medvirken til sagens oplysning</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> I vurderingen af om der er tilstrækkelig sikkerhed for, at en skole overholder kravene i lovens § 1, stk. 2, 1. eller 2. pkt., eller begge, kan styrelsen lade det indgå og tillægge det negativ betydning, hvis skolen</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> trods en anmodning fra styrelsen undlader at fremsende dokumentation til brug for sagens oplysning,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> under besøg fra styrelsen, jf. § 8, gentagne gange aflyser eller afbryder planlagt undervisning eller i væsentlig omfang lader planlagt undervisning gennemføre ved vikar,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> trods styrelsens beslutning herom, jf. § 7, stk. 1, undlader at gennemføre faglige test i de fag eller fagområder eller dele heraf, som styrelsen har udpeget, eller</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num4\">4)</span> på anden lignende måde ikke medvirker til sagens oplysning.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> I vurderingen af om der er tilstrækkelig sikkerhed for, at skolen overholder kravene i lovens § 1, stk. 2, 1. eller 2. pkt., eller begge, kan styrelsen lade det indgå, hvis elever på skolen ikke deltager i skolens afholdelse af faglige test eller andre tiltag til dokumentation for elevernes faglige standpunkt.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Skolen kan beslutte, at en elev fritages for at deltage i afholdelsen af test, hvis eleven på grund af betydelig funktionsnedsættelse eller utilstrækkelige danskkundskaber vurderes ikke at ville kunne gennemføre testen med et resultat, der kan dokumentere elevens faglige standpunkt. Skolen skal orientere styrelsen herom.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Ikrafttrædelses- og overgangsregler</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 16. januar 2012.</p><div class=\"Givet\" id=\"Givet\"><p class=\"Givet\" align=\"center\">Ministeriet for Børn og Undervisning, den 12. december 2011</p><p class=\"Sign1\" align=\"center\">Christine Antorini</p><p class=\"Sign2\" align=\"right\">/ Timea Høgh</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Kvalitets- og Tilsynsstyrelsens (styrelsens) tilsynsproces</p>\r\n<p class=\"TekstoverskriftVenstreN\">Indholdsfortegnelse</p>\r\n<p class=\"TekstoverskriftVenstre\">Iværksættelse og mulige konsekvenser af det skærpede tilsyn (afsnit 1).</p>\r\n<p class=\"TekstoverskriftVenstre\">Proportionalitet i undersøgelsens omfang og løbende justering (afsnit 2).</p>\r\n<p class=\"TekstoverskriftVenstre\">Løbende orientering af skolens leder om ændringer i forløbet (afsnit 3).</p>\r\n<p class=\"TekstoverskriftVenstre\">Indhentning af oplysninger om skolen (afsnit 4).</p>\r\n<p class=\"TekstoverskriftVenstre\">Formålet med styrelsens besøg på skolen (afsnit 5-7).</p>\r\n<p class=\"TekstoverskriftVenstre\">Afslutning af tilsynsforløb med udarbejdelse af rapport om skolen (afsnit 8-9).</p>\r\n<p class=\"TekstoverskriftVenstreN\">1) Iværksættelse og orientering</p>\r\n<p class=\"Standard\">Styrelsen iværksætter et skærpet tilsyn med en fri grundskole, hvis der er anledning til tvivl om, hvorvidt skolens undervisning efter en helhedsvurdering lever op til kravene i lovens § 1, stk. 2, 1. eller 2. pkt., eller begge.</p>\r\n<p class=\"Bilagstekst\">Når styrelsen har besluttet at føre et skærpet tilsyn med en skole og har fastsat rammerne for, hvad det skærpede tilsyn med skolen skal indeholde, jf. bekendtgørelsens § 1, giver styrelsen skolens bestyrelse, skolens leder og den eller de eventuelle tilsynsførende skriftlig orientering herom, jf. bekendtgørelsens § 3.</p>\r\n<p class=\"Bilagstekst\">Beslutningen om iværksættelse af et skærpet tilsyn er ikke en afgørelse i forvaltningsretlig forstand, og skolen har derfor ikke krav på partshøring over eller begrundelse for beslutningen. Styrelsen iværksætter imidlertid ikke et skærpet tilsyn uden en konkret og tungtvejende årsag og giver derfor ved orienteringen samtidig den pågældende skole en redegørelse for årsagen til iværksættelsen. Styrelsen oplyser også, om det forestående skærpede tilsyn retter sig mod skolens opfyldelse af kravet i lovens § 1, stk. 2, 1. eller 2. pkt., eller begge.</p>\r\n<p class=\"TekstoverskriftVenstreN\">2) Proportionalitet i undersøgelsens omfang og løbende justering</p>\r\n<p class=\"Bilagstekst\">Det er styrelsens opgave at sikre, at undersøgelserne med de ulemper, de måtte medføre for skolen, står i et rimeligt forhold til den aktuelle bekymring for forholdene på skolen.</p>\r\n<p class=\"Bilagstekst\">Det planlagte forløb i et skærpet tilsyn kan begrænses eller eventuelt helt afsluttes, hvis de foreløbige undersøgelser har reduceret den generelle bekymring for skolens forhold.</p>\r\n<p class=\"Bilagstekst\">Hvis den generelle bekymring for skolens forhold ikke er mindsket, kan et formål med undersøgelserne være at afdække, om skolen besidder viden og ressourcer, som sandsynliggør, at skolen vil kunne rette op på forholdene, eventuelt i en påbudsperiode. Styrelsen inddrager også skolens eventuelle selvevaluering, jf. lovens § 9 e.</p>\r\n<p class=\"Bilagstekst\">En begrænsning eller afslutning af det planlagte forløb udelukker ikke, at styrelsen kan udstede et påbud, hvis der konstateres forhold på skolen, som ikke er i overensstemmelse med lovgivningen, men hvor forholdene ikke er så alvorlige, at der vil være grundlag for at anvende lovens § 9 h. Et påbud kan også gives under et igangværende skærpet tilsyn, hvis styrelsen vurderer, at opfyldelsen af et påbud vil kunne tjene til at mindske den bekymring, der var årsag til iværksættelsen, eller hvis påbuddet angår forhold, som ikke er afgørende for vurderingen af, om skolen overholder § 1, stk. 2, 1. eller 2. pkt., i loven.</p>\r\n<p class=\"TekstoverskriftVenstreN\">3) Løbende orientering af skolens leder om ændringer i forløbet</p>\r\n<p class=\"Bilagstekst\">Styrelsen koordinerer det skærpede tilsyn ved kontakt til skolens leder. Styrelsen orienterer løbende skolens leder om det forventede tilsynsforløb og om ændringer i forløbet.</p>\r\n<p class=\"Bilagstekst\">Hvor det ikke har betydning for sagens oplysning, om at besøgene er varslet, orienterer styrelsen skolens leder om et planlagt besøg, jf. afsnit 7, herunder om det forventede omfang af den undervisning, som styrelsen vil observere, og hvilke klassetrin og fag eller fagområder, som styrelsen særligt vil have fokus på. Styrelsen kan fx tilkendegive, at den vil observere bestemte lektioner eller undervisning med et særligt tilrettelagt indhold, eller at den vil besøge skolen inden for en given periode, uden at det nøjagtige tidspunkt oplyses. Besøg uden forudgående varsel kan anvendes, hvor der er anledning til at antage, at observationen kan give et andet resultat, end hvis besøget er varslet.</p>\r\n<p class=\"Bilagstekst\">Styrelsen orienterer endvidere om, hvilke faglige test styrelsen vurderer, det vil være nødvendigt for skolen at afholde, jf. § 7, og hvilke andre former for oplysninger og dokumentation, styrelsen vil indsamle.</p>\r\n<p class=\"TekstoverskriftVenstreN\">4) Indhentning af oplysninger om skolen</p>\r\n<p class=\"Bilagstekst\">Styrelsen indhenter en række oplysninger fra skolen og fra andre kilder, bl.a. relevante myndigheder, som fx Pædagogisk Psykologisk Rådgivning (PPR). Oplysninger om enkelte elever indgår kun i det omfang, at oplysningerne er nødvendige for at foretage en vurdering af skolens undervisning. Styrelsen lægger ved indhentning af oplysninger særlig vægt på hensynet til den enkelte elev.</p>\r\n<p class=\"TekstoverskriftVenstre\">Oplysninger fra skolen og andre kilder</p>\r\n<p class=\"Bilagstekst\">Styrelsen indhenter løbende dokumenter og redegørelser fra skolen. I tilfælde, hvor skolen ikke har de efterspurgte dokumenter, kan det være nødvendigt, at skolen udarbejder nye dokumenter ved at indhente aktuelle oplysninger om eleverne og lærerne, fx</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> Skolens evaluering, jf. lovens § 1 b, eller skolens selvevaluering, jf. lovens § 9 a, stk. 2</p>\r\n   <p class=\"Liste1\">\r\n      <span class=\"Liste1Nr\">b)</span> Årsplaner for undervisningen i alle fag og på alle klassetrin i det omfang, de er tilgængelige.</p>\r\n   <p class=\"Liste1\">\r\n      <span class=\"Liste1Nr\">c)</span> Konkrete redegørelser for tilrettelæggelsen af undervisningen.</p>\r\n   <p class=\"Liste1\">\r\n      <span class=\"Liste1Nr\">d)</span> Dokumentation for lærernes kvalifikationer og kompetencer.</p>\r\n   <p class=\"Liste1\">\r\n      <span class=\"Liste1Nr\">e)</span> Oplysninger om elevernes faglige standpunkt og den enkelte elevs forudsætninger.</p>\r\n   <p class=\"Liste1\">\r\n      <span class=\"Liste1Nr\">f)</span> Oplysninger om specialundervisning og andre tiltag for elever med særlige behov på skolen.</p>\r\n   <p class=\"Liste1\">\r\n      <span class=\"Liste1Nr\">g)</span> Ansøgninger om støtte til specialundervisning og tosprogede elever hos Uddannelsesstyrelsen.</p>\r\n   <p class=\"Liste1\">\r\n      <span class=\"Liste1Nr\">h)</span> Oplysninger om samarbejdet med PPR.</p>\r\n   <p class=\"Liste1\">\r\n      <span class=\"Liste1Nr\">i)</span> Oplysninger fra skolens eventuelle tilsynsførende.</p>\r\n</p>\r\n<p class=\"TekstoverskriftVenstreN\">5) Møder under tilsynet</p>\r\n<p class=\"Bilagstekst\">Efter orienteringen af skolens leder indkalder styrelsen normalt til et møde med skolens bestyrelse og skolens leder. På mødet orienterer styrelsen om rammerne for tilsynet og om en forventet tidsplan for gennemførelsen.</p>\r\n<p class=\"Bilagstekst\">Ved øvrige møder mellem styrelsen og skolens leder og eventuelt skolens bestyrelse orienteres om eventuelle ændringer i rammerne for tilsynet, en forventet tidsplan, praktiske forhold og kommunikation med lærerne. Skolens leder og eventuelt skolens bestyrelse gives lejlighed til at udtale sig om bl.a. skolens særlige forhold og planlægningen af skolens virksomhed fremover.</p>\r\n<p class=\"Bilagstekst\">Ved møder mellem styrelsen og lærerne gives mulighed for, at lærerne kan uddybe eller kommentere særlige forhold ved den observerede undervisning. Lærerne kan desuden svare på styrelsens eventuelle spørgsmål om observationerne.</p>\r\n<p class=\"Bilagstekst\">Ved møder mellem styrelsen og skolens eventuelle tilsynsførende får den eller de tilsynsførende mulighed for at give sin vurdering af indhold og kvalitet i den undervisning, der gives på skolen med udgangspunkt i den seneste afgivne tilsynserklæring.</p>\r\n<p class=\"TekstoverskriftVenstreN\">6) Observation af undervisning</p>\r\n<p class=\"Bilagstekst\">Ved gennemførelsen af et skærpet tilsyn foretager styrelsen normalt observationer af undervisningen i alle fag og fagområder. Styrelsen tilstræber at observere undervisning på indskolingstrinnet, mellemtrinnet og i overbygningen, og styrelsen tilstræber at sikre, at observationerne bliver fordelt på så mange af skolens lærere som muligt, dog omfattes ikke nødvendigvis alle spor på en flersporet skole.</p>\r\n<p class=\"Bilagstekst\">Styrelsen tilstræber, at observationerne foretages med henblik på at iagttage sammenhængende forløb, således at det observerede kan give et retvisende og sammenhængende billede under hensyn til skolens organisering af undervisningen. På skoler, hvor undervisningen er lektionsopdelt, vil det normalt betyde, at styrelsen iagttager hele lektioner.</p>\r\n<p class=\"Bilagstekst\">Styrelsen tilstræber, at der er to medarbejdere fra styrelsen til stede for at observere undervisningen. Tilsynsmedarbejderne fører som udgangspunkt ikke samtaler med elever eller lærere, mens undervisningen foregår, men kan besvare spørgsmål fra eleverne. Tilsynsmedarbejderne kan tage kontakt til eleverne og læreren for at afklare spørgsmål om konkrete aktiviteter, anvendte materialer og lignende. Lærerne forventes ikke at inddrage tilsynsmedarbejderne i undervisningen eller at skulle forklare undervisningens forløb.</p>\r\n<p class=\"Bilagstekst\">Tilsynsmedarbejderne aftaler med skolens leder, om og hvordan eleverne orienteres om styrelsens tilstedeværelse.</p>\r\n<p class=\"TekstoverskriftVenstreN\">7) Elevernes faglige standpunkt</p>\r\n<p class=\"Bilagstekst\">Anvendelse af faglige test er en væsentlig del af det skærpede tilsyn.</p>\r\n<p class=\"Bilagstekst\">Styrelsen vurderer konkret, hvornår anvendelsen af pædagogisk faglige test vil være hensigtsmæssig for styrelsens oplysning af sagen.</p>\r\n<p class=\"Bilagstekst\">De faglige test skal tilrettelægges og gennemføres med udgangspunkt i skolens beskrivelse af den faglige progression, herunder skolens egne formulerede del- og slutmål for de enkelte fag og fagområder.</p>\r\n<p class=\"Bilagstekst\">Faglige test kan medvirke til at afklare tvivl om undervisningen i et fag eller fagområde. Et testresultat kan bidrage til, at tilsynet hurtigere får fokus på problematiske forhold vedrørende undervisningen i et fag eller fagområde.</p>\r\n<p class=\"Bilagstekst\">Hvis styrelsen beslutter, at skolen skal afholde faglige test i bestemte fag og/eller fagområder, herunder dele af faget eller fagområdet, jf. § 7, meddeler styrelsen skolen sin beslutning.</p>\r\n<p class=\"Bilagstekst\">Styrelsen vejleder skolen om, hvilke faglige test der kan tilvejebringe de oplysninger om elevernes faglige standpunkt, som styrelsen efterspørger. Styrelsen kan også fx vejlede om, hvorvidt en af skolen foreslået test i tilstrækkelig grad vil kunne tilvejebringe oplysninger.</p>\r\n<p class=\"TekstoverskriftVenstreN\">8) Styrelsens afrapportering</p>\r\n<p class=\"TekstoverskriftVenstre\">Observationsrapporter</p>\r\n<p class=\"Bilagstekst\">Styrelsen udarbejder observationsrapporter for naturligt afsluttede forløb, fx for hver observeret undervisningslektion.</p>\r\n<p class=\"Bilagstekst\">Den almindelige notatpligt medfører, at relevante forhold beskrives, også hvis der har været ekstraordinære forhold i forbindelse med styrelsens tilstedeværelse, som kan have haft væsentlig indflydelse på den observerede undervisning.</p>\r\n<p class=\"Bilagstekst\">Styrelsen undgår så vidt muligt i rapporter og bilag at gengive personnavne og andet, der kan tjene til identifikation af enkeltpersoner.</p>\r\n<p class=\"TekstoverskriftVenstre\">Afsluttende rapport</p>\r\n<p class=\"Bilagstekst\">Styrelsen udarbejder ved afslutningen af det skærpede tilsyn en rapport, som indeholder styrelsens vurdering af de hovedemner, som er indgået i det skærpede tilsyn, jf. bilag 2 og 3.</p>\r\n<p class=\"Bilagstekst\">I rapporten beskriver styrelsen sin vurdering af, hvorvidt skolens undervisning står mål med den undervisning, der almindeligvis kræves i folkeskolen, og/eller om skolen efter sit formål og virke forbereder eleverne til at leve i et samfund med frihed og folkestyre m.v., samt de øvrige forhold, der er lagt vægt på i forbindelse med tilsynet, herunder om skolens samlede undervisningstilbud giver mulighed for en alsidig personlig udvikling.</p>\r\n<p class=\"TekstoverskriftVenstreN\">9) Mulige konsekvenser af det skærpede tilsyn</p>\r\n<p class=\"TekstoverskriftVenstre\">Ophør af skærpet tilsyn</p>\r\n<p class=\"Bilagstekst\">Den afsluttende rapport med observationsrapporter og øvrige bilag sendes til orientering til skolens bestyrelse med kopi til skolens daglige leder, såfremt styrelsen vurderer, at der ikke vil være grundlag for at træffe afgørelse efter § 9 h. Styrelsen ophører herefter med at betegne tilsynet som skærpet og meddeler samtidig skolens bestyrelse og leder, at styrelsen ikke længere fører skærpet tilsyn med skolen. Ved ophør af et skærpet tilsyn kan tilsynet blive et almindeligt tilsyn, eller tilsynet afsluttes helt.</p>\r\n<p class=\"TekstoverskriftVenstre\">Påbud</p>\r\n<p class=\"Bilagstekst\">Den afsluttende rapport med observationsrapporter og øvrige bilag sendes til partshøring, jf. forvaltningslovens § 19, stk. 1, til skolens bestyrelse med kopi til skolens daglige leder, såfremt styrelsen påtænker at træffe afgørelse om påbud, jf. lovens § 24 a, stk. 1. Dette sker, hvis styrelsen vurderer, at skolens virksomhed ikke er i overensstemmelse med lovens krav i § 1, stk. 2, 1. eller 2. pkt., eller begge, men at skolen inden for en given periode vil være i stand til at rette op på forholdene. Dette kan ske uafhængigt af, om der fortsat føres skærpet tilsyn. Hvis skolen efter en påbudsperiode ikke har rettet op på forholdene, vil det skærpede tilsyn, såfremt der fortsat er tvivl om, hvorvidt lovens krav er opfyldt, efter omstændighederne kunne udvides eller videreføres med henblik på yderligere undersøgelser.</p>\r\n<p class=\"TekstoverskriftVenstre\">Fratagelse af retten til at være en fri grundskole</p>\r\n<p class=\"Bilagstekst\">Den afsluttende rapport med observationsrapporter og øvrige bilag sendes til partshøring, jf. forvaltningslovens § 19, stk. 1, til skolens bestyrelse med kopi til skolens daglige leder, såfremt styrelsen påtænker at træffe afgørelse om, at skolen ikke længere omfattes af lovens regler om frie grundskoler, og at skolen ikke kan modtage tilskud efter loven, jf. lovens § 9 h. Dette sker, hvis styrelsen vurderer, at skolens virksomhed ikke er i overensstemmelse med lovens § 1, stk. 2, 1. eller 2. pkt., eller begge, og at skolen ikke har mulighed for at rette op på forholdene ved et påbud. Styrelsen foretager en helhedsvurdering af, om skolen under iagttagelse af alle relevante dele af sin virksomhed vil have mulighed for at rette op på forholdene, herunder fx om skolen har faglige, personalemæssige eller andre ressourcer til at opnå formålet.</p>\r\n<a id=\"B2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Tilsynets hovedområder ved vurdering af ”står mål med”</p>\r\n<p class=\"Bilagstekst\">Et skærpet tilsyn med indholdet og kvaliteten i skolens undervisning omfatter de fagområder, som folkeskolens fagkreds naturligt kan opdeles i; det naturfaglige område, det humanistiske fagområde og det praktisk-musiske fagområde (folkeskolelovens § 5, stk. 2). Styrelsen vurderer undervisningen i de enkelte fagområder samlet. Styrelsen vurderer fagene dansk, engelsk og matematik særskilt. Styrelsens tilsyn omfatter også børnehaveklassen.</p>\r\n<p class=\"Bilagstekst\">Styrelsen undersøger desuden indholdet og kvaliteten af skolens specialundervisning eller anden specialpædagogisk bistand, og om skolen har procedurer til at identificere elever med særlige behov. Styrelsen undersøger endvidere, om der er tegn på, at skolen ikke i tilstrækkeligt omfang tilgodeser elever med særlige behov.</p>\r\n<p class=\"Bilagstekst\">Ved den løbende justering af undersøgelsernes omfang, jf. bilag 1, afsnit 2, foretager styrelsen en vurdering af, hvilke dele af skolens undervisning tilsynet skal belyse i den konkrete tilsynssag. Udgangspunktet for det skærpede tilsyn med en skole er, at alle fag og fagområder indgår.</p>\r\n<p class=\"TekstoverskriftVenstreN\">Skolens mål for undervisningen</p>\r\n<p class=\"Bilagstekst\">For at få tilstrækkeligt indblik i, om skolen har fastsat relevante og tilstrækkelige mål for den planlagte undervisning, kan styrelsen inddrage et eller flere af følgende elementer:</p>\r\n<p class=\"TekstoverskriftVenstre\">Målenes indhold</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> En vurdering af, om skolens undervisningsplaner, jf. lovens § 1 a, stk. 2, inddrager relevante faglige delelementer, som angiver udviklingen hen mod slutmålene.</p>\r\n   <p class=\"Liste1\">\r\n      <span class=\"Liste1Nr\">2)</span> Undervisningsplanernes beskrivelse af, hvorledes det samlede undervisningstilbud giver mulighed for alsidig personlig udvikling, jf. lovens § 1 a, stk. 2.</p>\r\n   <p class=\"Liste1\">\r\n      <span class=\"Liste1Nr\">3)</span> En vurdering af, om delmålene og slutmålene står mål med folkeskolens trinmål og slutmål, jf. lovens § 1 a, stk. 4.</p>\r\n   <p class=\"Liste1\">\r\n      <span class=\"Liste1Nr\">4)</span> En vurdering af, om eventuelle årsplaner afspejler undervisningsplanerne og delmålene.</p>\r\n</p>\r\n<p class=\"TekstoverskriftVenstre\">Skolens anvendelse af målene</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Skolens evalueringer af den samlede undervisning og skolens opfølgningsplaner, jf. lovens § 1 b, stk. 3 eller § 9 a, stk. 2.</p>\r\n   <p class=\"Liste1\">\r\n      <span class=\"Liste1Nr\">2)</span> Skolens kendskab til de mål, der er fastsat for undervisningen, og om den observerede undervisning afspejler planerne.</p>\r\n</p>\r\n<p class=\"TekstoverskriftVenstreN\">Undervisningen i fag og fagområder</p>\r\n<p class=\"Bilagstekst\">For at kunne foretage en samlet vurdering af, om indholdet og kvaliteten i en skoles undervisning lever op til kravet i friskoleloven, kan styrelsen vælge at lade fx et eller flere af følgende elementer indgå i et skærpet tilsyn:</p>\r\n<p class=\"TekstoverskriftVenstre\">Undervisning</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Indholdet af undervisningen, herunder i hvilken grad undervisningen leder frem mod skolens del- og slutmål for undervisningen i det enkelte fag eller fagområde.</p>\r\n   <p class=\"Liste1\">\r\n      <span class=\"Liste1Nr\">2)</span> De anvendte undervisningsmaterialer og materialernes relevans for den gennemførte undervisning og for elevgruppen samt materialets anvendelse i forhold til den enkelte elev/elevgruppe.</p>\r\n   <p class=\"Liste1\">\r\n      <span class=\"Liste1Nr\">3)</span> Hvor og hvordan de enkelte fag og fagområder er repræsenteret i undervisningen.</p>\r\n   <p class=\"Liste1\">\r\n      <span class=\"Liste1Nr\">4)</span> Organiseringen og tilrettelæggelsen af undervisningen, herunder en vurdering af, om undervisningen afspejler en relevant faglig progression, der sandsynliggør, at undervisningen leder frem til skolens del – og slutmål.</p>\r\n   <p class=\"Liste1\">\r\n      <span class=\"Liste1Nr\">5)</span> Om undervisningen generelt giver eleverne mulighed for alsidig personlig udvikling</p>\r\n   <p class=\"Liste1\">\r\n      <span class=\"Liste1Nr\">6)</span> Hvordan skolen inddrager it og andre medier.</p>\r\n</p>\r\n<p class=\"TekstoverskriftVenstre\">Andre forhold af væsentlig betydning</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Skolens sikring af, at lærerne har de nødvendige faglige, didaktiske og pædagogiske kvalifikationer til at gennemføre en undervisning, der står mål med, hvad der almindeligvis kræves i folkeskolen i de fag og på de klassetrin, hvor lærerne varetager undervisningen.</p>\r\n   <p class=\"Liste1\">\r\n      <span class=\"Liste1Nr\">2)</span> Skolens sikring af, at undervisningen giver eleverne mulighed for at udvikle generelle kompetencer, eksempelvis inden for samarbejde og projektarbejde.</p>\r\n   <p class=\"Liste1\">\r\n      <span class=\"Liste1Nr\">3)</span> Skolens evalueringer af elevernes udbytte af undervisningen.</p>\r\n   <p class=\"Liste1\">\r\n      <span class=\"Liste1Nr\">4)</span> Elevernes opnåede resultater ved de afsluttende prøver.</p>\r\n   <p class=\"Liste1\">\r\n      <span class=\"Liste1Nr\">5)</span> Elevernes testresultater og anden dokumentation for elevernes faglige standpunkt og progression. Testresultater kan indgå med betydelig vægt.</p>\r\n   <p class=\"Liste1\">\r\n      <span class=\"Liste1Nr\">6)</span> Skolens egen vurdering af elevernes faglige standpunkt inden for relevante fag og fagområder, bl.a. ved anvendelse af test.</p>\r\n   <p class=\"Liste1\">\r\n      <span class=\"Liste1Nr\">7)</span> Skolens valg af metode og materialer ved afholdelse af test og den konkrete gennemførelse af aktiviteten.</p>\r\n   <p class=\"Liste1\">\r\n      <span class=\"Liste1Nr\">8)</span> Inddragelse af diagnostiske test med bistand fra PPR.</p>\r\n</p>\r\n<p class=\"TekstoverskriftVenstre\">Skolens undervisning af elever med særlige behov</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Skolens procedure i forbindelse med identifikation af elever med behov for specialundervisning.</p>\r\n   <p class=\"Liste1\">\r\n      <span class=\"Liste1Nr\">2)</span> Skolens procedure omkring identifikation af elever med behov for støtte i dansk som andetsprog.</p>\r\n   <p class=\"Liste1\">\r\n      <span class=\"Liste1Nr\">3)</span> Skolens handleplaner for elever med særlige behov og sammenhængen mellem handleplanerne og den observerede undervisning.</p>\r\n   <p class=\"Liste1\">\r\n      <span class=\"Liste1Nr\">4)</span> Kvaliteten i skolens tilbud til elever med særlige behov.</p>\r\n   <p class=\"Liste1\">\r\n      <span class=\"Liste1Nr\">5)</span> Skolens samarbejde med PPR.</p>\r\n</p>\r\n<p class=\"TekstoverskriftVenstre\">Skoler med selvevaluering</p>\r\n<p class=\"Bilagstekst\">For skoler, som har valgt selvevaluering, jf. lovens § 9 a, stk. 2, vil selvevalueringen indgå i styrelsens vurdering.</p>\r\n<a id=\"B3\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil3\">Bilag 3</span>\r\n</p>\r\n<p class=\"BilagTekst\">Tilsynets hovedområder ved vurderingen af frihed og folkestyre</p>\r\n<p class=\"Bilagstekst\">Bestemmelsen om, at skolen skal forberede eleverne til at leve i et samfund med frihed og folkestyre m.v., går på tværs af alle fag og fagområder og omfatter hele skolens virke.</p>\r\n<p class=\"TekstoverskriftVenstreN\">1) Kravets hovedindhold</p>\r\n<p class=\"Bilagstekst\">Skolerne er forpligtet til at undervise eleverne i danske samfundsforhold, herunder i grundlæggende principper for friheds- og menneskerettigheder og forbud mod diskrimination samt principperne for det danske folkestyre.</p>\r\n<p class=\"Bilagstekst\">Kravet om respekt for og forståelse af grundlæggende friheds- og menneskerettigheder, sådan som blandt andet fremgår af grundlovens kapitel VIII omfatter også retten til ligestilling mellem kønnene.</p>\r\n<p class=\"TekstoverskriftVenstreN\">2) Styrelsens vurdering</p>\r\n<p class=\"Bilagstekst\">Styrelsen vil inddrage alle relevante oplysninger om skolens formål, undervisning og hele virke, jf. bekendtgørelsens § 6. Der er ikke krav om nogen bestemt arbejdsform eller metode på skolerne.</p>\r\n<p class=\"Bilagstekst\">Styrelsens undersøgelse vil blandt andet omfatte følgende hovedområder:</p>\r\n<p class=\"TekstoverskriftVenstre\">Skolens grundholdning</p>\r\n<p class=\"Bilagstekst\">Oplysninger om skolens overordnede formulerede og udtrykte grundholdninger og værdier, som de fremgår af skolens formål, værdigrundlag og vedtægter, kan indgå i vurderingen. Det vil være væsentligt for vurderingen, om skolen har formuleret særskilte mål for skolens forberedelse af eleverne.</p>\r\n<p class=\"TekstoverskriftVenstre\">Skolens mål og intentioner</p>\r\n<p class=\"Bilagstekst\">Overordnede mål og intentioner med undervisningen kan fremgå af skolens eventuelle formulerede politik, handleplaner og regler. Emnet omfatter også skolens del- og slutmål, skolens undervisningsplaner og eventuelle årsplaner.</p>\r\n<p class=\"TekstoverskriftVenstre\">Skolens undervisning og læreprocessen</p>\r\n<p class=\"Bilagstekst\">Skolens forberedelse af eleverne kan ses på undervisningens form og indhold. Skolens tilrettelæggelse af arbejds- og undervisningsformer vil være væsentlig, herunder på hvilken måde skolen giver eleverne mulighed for at deltage aktivt i diskussioner, samarbejde og udtrykke personlige holdninger. Undervisningens faglige indhold kan indgå med betydelig vægt.</p>\r\n<p class=\"TekstoverskriftVenstre\">Udbyttet af undervisningen</p>\r\n<p class=\"Bilagstekst\">Elevernes udbytte af undervisningen kan indgå i vurderingen, herunder om der er tegn på, at eleverne har tilegnet sig viden, som er relevant for vurderingen, og som sætter sig spor i elevernes handlinger og færdigheder.</p>\r\n<p class=\"Standard\">\r\n   <span class=\"Italic\">Skolens samlede virksomhed</span>\r\n</p>\r\n<p class=\"Bilagstekst\">Skolens hele virke omfatter ligeledes, foruden sammenhængen mellem skolens formulerede hensigter og konkrete praksis, hvad der i øvrigt foregår på skolen uden for undervisningstiden. Som del af skolens hele virke anses også skolens egen vægtning af samarbejde mellem lærere, forældre og elever, og hvilken betydning skolen tillægger det at arbejde med elevernes medindflydelse på skolens dagligdag. Skolens undervisningsmiljøvurdering kan indgå i styrelsens vurdering.</p>\r\n<p class=\"TekstoverskriftVenstreN\">3) Øvrige hensyn</p>\r\n<p class=\"Bilagstekst\">Kravet omfatter ikke alene undervisningen, men alle forhold på skolen i det omfang, de berører eleverne.</p>\r\n<p class=\"Bilagstekst\">Kravet vil således også kunne omfatte skolens praksis med hensyn til optagelse af elever og skolens ansættelse og afskedigelse af personale.</p>\r\n<p class=\"Bilagstekst\">Det vil som følge heraf være i strid med bestemmelsen, hvis skolen i sin optagelses- eller ansættelsespraksis udøver diskrimination på baggrund af køn eller etnisk oprindelse.</p>\r\n<p class=\"Bilagstekst\">Kravet giver ikke mulighed for, at en skole kan bygge på en grundholdning eller et værdigrundlag, som efter sit indhold er uforeneligt med bestemmelsens formål, uanset om skolen i sin undervisning og i sit øvrige virke samtidig sikrer, at eleverne får kendskab til de principper, der ligger til grund for bestemmelsen, herunder princippet om ligestilling mellem kønnene.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/2011"
        },
        {
            "displayName": "Accession",
            "displayValue": "B20110117205"
        },
        {
            "displayName": "Entydig dokumentidentifikation",
            "displayValue": "BN000021"
        },
        {
            "displayName": "Dato for førstegangsindlæggelse",
            "displayValue": "15/12/2011"
        },
        {
            "displayName": "Dato for indlæggelse",
            "displayValue": "15/12/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1172"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "12/12/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kvalitet- og Tilsynsstyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Børn og Undervisning, <br />Kvalitets- og Tilsynsstyrelsen, j.nr. 058.24J.271"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}