{
    "id": 200938,
    "title": "Ankestyrelsens principafgørelse 14-18 om sygedagpenge - forlængelse - afklaring af arbejdsevnen - optrapning af arbejdstiden - virksomhedspraktik",
    "documentTypeId": "240",
    "isSagsforlobPeriodValid": true,
    "shortName": "KEN nr 9276 af 26/04/2018",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 14-18 om sygedagpenge - forlængelse - afklaring af arbejdsevnen - optrapning af arbejdstiden - virksomhedspraktik</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Kommunen skal forlænge sygedagpengeperioden efter revurderingstidspunktet, når en af forlængelsesmulighederne er opfyldt, jf. sygedagpengelovens § 27, stk. 1.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetalingen af sygedagpenge kan forlænges, når det anses for nødvendigt at gennemføre en virksomhedspraktik eller andre afklarende foranstaltninger for at klarlægge den sygemeldtes arbejdsevne, jf. sygedagpengelovens § 27, stk. 1, nr. 2.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Formålet med bestemmelsen er at forlænge sygedagpengeperioden, hvis der mangler en afklaring af den sygemeldtes arbejdsevne til brug for kommunens beslutning om, hvilken hjælp, der videre skal tilbydes.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er dermed en betingelse for forlængelse af sygedagpengeudbetalingen, at der er et behov for afklaring af den sygemeldtes arbejdsevne.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Når der er en forventning om, at den sygemeldte kan genoptage erhvervsmæssig beskæftigelse i hidtidigt omfang, vil det som udgangspunkt ikke være nødvendigt at afklare den sygemeldtes arbejdsevne.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Dette gælder, selvom kommunen iværksætter en virksomhedspraktik med henblik på at optrappe arbejdstiden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I den konkrete sag blev borgeren sygemeldt på grund af en diskusprolaps i lænden. Borgeren var ikke længere i behandling, og var startet i en virksomhedspraktik med henblik på optrapning af arbejdstiden. Der var en god prognose, og en forventning om, at borgeren ville kunne genoptage erhvervsmæssig beskæftigelse. Der var derfor ikke et afklaringsbehov, og ikke grundlag for at forlænge sygedagpengeperioden. Virksomhedspraktikken kunne ikke sidestilles med en afklarende foranstaltning.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Baggrund for at behandle sagen principielt</span>\r\n</p>\r\n<p>\r\n</p>\r\n<p>Ankestyrelsen har behandlet sagen principielt. Det har vi gjort for at afklare, om optrapning af arbejdstid med henblik på tilbagevenden til erhvervsmæssig beskæftigelse i hidtidigt omfang kan sidestilles med afklaring af arbejdsevnen.</p>\r\n<p>\r\n</p>\r\n<p>\r\n   <span class=\"Bold\">Reglerne</span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om sygedagpenge, jf. lovbekendtgørelse nr. 38 af 19. januar 2018</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 27, stk. 1, nr. 2, om afklaring af arbejdsevnen.</p>\r\n<p>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>\r\n</p>\r\n<p>Gældende:</p>\r\n<p>Følgende principafgørelser er brugt ved afgørelsen og gælder stadig:</p>\r\n<p>\r\n</p>\r\n<p>\r\n   <span class=\"Bold\">D-5-03</span>\r\n</p>\r\n<p>Det fremgår heraf, at sygedagpengeperioden ikke kan forlænges, hvis det er usikkert, om der er behov for en afklaring af arbejdsevnen. Det er en forudsætning for forlængelse efter bestemmelsen om afklaring af arbejdsevnen, at det er konstateret, at det er nødvendigt at gennemføre en afklaring af arbejdsevnen eller andre afklarende foranstaltninger med henblik på at klarlægge den sygemeldtes arbejdsevne.</p>\r\n<p>\r\n</p>\r\n<p>\r\n   <span class=\"Italic\">Vejledninger</span>\r\n</p>\r\n<p>Vi har også anvendt Vejledning om sygedagpengeperioden og forlængelse nr. 10322 af 22. december 2017</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Pkt. 4.3. om når det er nødvendigt at afklare den sygemeldtes arbejdsevne (lovens § 27, stk. 1, nr. 2).</p>\r\n<p>\r\n</p>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>Du har klaget over A Kommunes afgørelse om ophør af sygedagpengeudbetaling. A Kommune afgjorde sagen den 30. juni 2017.</p>\r\n<p>\r\n</p>\r\n<p>Ankestyrelsens Beskæftigelsesudvalg har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du var ikke berettiget til sygedagpenge efter den 31. juli 2017.</p>\r\n<p>\r\n</p>\r\n<p>Det betyder, at vi stadfæster kommunens afgørelse, da vi er kommet frem til samme resultat.</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Ankestyrelsens Beskæftigelsesudvalg vurderer, at du på standsningstidspunktet ikke opfyldte nogen af betingelserne for forlængelse af udbetalingen af sygedagpenge.</p>\r\n<p>\r\n</p>\r\n<p>Du blev sygemeldt den 2. januar 2017 fra din stilling som kontorassistent på grund af diskusprolaps i lænderyggen. Revurderingstidspunktet indtrådte den 31. juli 2017. Kommunen traf den 30. juni 2017 afgørelse om at standse udbetalingen af sygedagpenge efter den 31. juli 2017, da kommunen vurderede, at betingelserne for forlængelse af sygedagpengeudbetalingen ikke var opfyldte.</p>\r\n<p>\r\n</p>\r\n<p>Nedenfor gennemgår vi de enkelte forlængelsesmuligheder.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>\r\n   <span class=\"Underline\">Revalidering</span>\r\n</p>\r\n<p>\r\n</p>\r\n<p>Vi vurderer, at det hverken på kortere eller længere sigt er overvejende sandsynligt, at der iværksættes revalidering.</p>\r\n<p>\r\n</p>\r\n<p>Ved vurderingen lægger vi særlig vægt på din læges oplysninger om, at du ville kunne genvinde fuldt funktionsniveau indenfor få måneder.</p>\r\n<p>\r\n</p>\r\n<p>Der var derfor ikke et behov for revalidering for at du kunne vende tilbage til det ordinære arbejdsmarked. Vi henviser i øvrigt til vores begrundelse i afsnittet nedenfor om afklaring af arbejdsevnen.</p>\r\n<p>\r\n</p>\r\n<p>\r\n   <span class=\"Underline\">Afklaring af arbejdsevnen</span>\r\n</p>\r\n<p>\r\n</p>\r\n<p>Forlængelse efter denne bestemmelse forudsætter, at det anses for nødvendigt at gennemføre en virksomhedspraktik eller andre afklarende foranstaltninger for at skabe klarhed over arbejdsevnen. Der skal dermed være et behov for afklaring af arbejdsevnen. Vi henviser til principafgørelse D-5-03.</p>\r\n<p>\r\n</p>\r\n<p>Vi vurderer, at det ikke var nødvendigt at gennemføre en afklaring af din arbejdsevne.</p>\r\n<p>\r\n</p>\r\n<p>Ved vurderingen lægger vi vægt på oplysningerne om, at der var en god prognose, og at din læge forventede, at du ville kunne arbejde fuld tid inden for cirka syv uger fra revurderingstidspunktet.</p>\r\n<p>\r\n</p>\r\n<p>Du var i marts 2017 blevet opereret for en diskusprolaps i ryggen. Vi lægger vægt på din læges oplysninger om, at operationen havde været ukompliceret, og at du i april 2017 var startet i et genoptræningsforløb med tilknyttet fysioterapi. Din læge oplyste desuden, at forløbet var gået planmæssigt fremad, og vurderede, at du ville kunne genvinde fuldt funktionsniveau.</p>\r\n<p>\r\n</p>\r\n<p>Derudover lægger vi vægt på, at din fysioterapeut havde vurderet, at du kunne starte på arbejde i maj 2017 på nedsat tid, med to til tre dage om ugen af tre timers varighed. Du oplyste, at du gerne ville i en praktik for at være i gang og som en hjælp til optrapning af timetallet til fuldtid.</p>\r\n<p>\r\n</p>\r\n<p>Vi lægger også vægt på, at du startede i virksomhedspraktik i uge 32. Formålet med virksomhedspraktikken var at optræne din arbejdsevne med henblik på at vende tilbage til arbejdsmarkedet. Det var aftalt, at du skulle trappe op i arbejdstimer, så du ville være på fuld tid i uge 38.</p>\r\n<p>\r\n</p>\r\n<p>Videre lægger vi vægt på, at dine skånehensyn var fastlagt. Du skulle undgå rygbelastende arbejde, og have mulighed for afvekslende arbejdsstillinger.</p>\r\n<p>\r\n</p>\r\n<p>Da der var udsigt til, at du kunne trappe op til fuld tid, ville der ikke være brug for at gennemføre afklarende foranstaltninger.</p>\r\n<p>\r\n</p>\r\n<p>Genoptræning af arbejdsevnen i form af en langsom optrapning, kan som udgangspunkt ikke sidestilles med en afklaring af arbejdsevnen.</p>\r\n<p>\r\n</p>\r\n<p>Vi vurderer derfor, at der ikke var behov for afklaring af din arbejdsevne, men alene en langsom optrapning. Det var af denne grund ikke muligt at forlænge sygedagpengeudbetalingen efter denne bestemmelse.</p>\r\n<p>\r\n</p>\r\n<p>\r\n   <span class=\"Underline\">Lægebehandling og sikker lægelig vurdering</span>\r\n</p>\r\n<p>\r\n</p>\r\n<p>Det er en betingelse for at forlænge udbetalingen af sygedagpenge efter denne forlængelsesmulighed, at du var under eller ventede på behandling, og at der var en sikker lægelig vurdering af, at du kunne genoptage erhvervsmæssig beskæftigelse inden for 134 uger fra revurderingstids-punktet.</p>\r\n<p>\r\n</p>\r\n<p>Du var ikke under eller ventede på lægebehandling. Vi lægger vægt på oplysningerne om, at dit genoptræningsforløb var afsluttet i juni 2017, og at du ikke var henvist til yderligere behandling.</p>\r\n<p>\r\n</p>\r\n<p>Vi er opmærksomme på dine oplysninger om, at din læge havde anbefalet ro, og at dette måtte betragtes som en form for behandling.</p>\r\n<p>\r\n</p>\r\n<p>Vi henviser til principafgørelse 85-16. Det fremgår heraf, at det ved vurderingen af, om der er tale om lægebehandling i sygedagpengelovens forstand, er det afgørende, at der er tale om lægeordineret behandling. Der skal desuden være tale om egentlig behandling eller jævnlig kontrol hos en læge eller anden behandler, der udfører lægeordineret behandling. I den konkrete sag kunne træning på egen hånd ikke sidestilles med lægebehandling. Om der er tale om lægebehandling i sygedagpengelovens forstand, afhænger desuden af i hvilket omfang, der er tale om egentlig sygdomsbehandling.</p>\r\n<p>\r\n</p>\r\n<p>Vi vurderer, at din læges anbefaling om ro ikke kunne sidestilles med behandling i sygedagpengelovens forstand. Vi lægger vægt på, at der ikke var tale om restitution som sygdomsbehandling med jævnlig kontrol, men at du var blevet anbefalet ro på grund af en overbelastning i forbindelse med træning.</p>\r\n<p>\r\n</p>\r\n<p>Der var derfor ikke grundlag for at forlænge sygedagpengeudbetalingen efter denne bestemmelse.</p>\r\n<p>\r\n</p>\r\n<p>\r\n   <span class=\"Underline\">Behandling i rehabiliteringsteamet</span>\r\n</p>\r\n<p>\r\n</p>\r\n<p>Kommunen havde i forbindelse med revurdering af sagen inden ophør af sygedagpengeudbetalingen vurderet, at sagen ikke skulle behandles i rehabiliteringsteamet med henblik på en vurdering af berettigelse til res-sourceforløb, fleksjob eller førtidspension. Der kunne derfor ikke ske forlængelse efter denne bestemmelse.</p>\r\n<p>\r\n</p>\r\n<p>Vi er enige i kommunens vurdering. Vi lægger vægt på, at din arbejdsevne ikke var varigt nedsat, og du forventedes at kunne genoptage arbejde på fuld tid gennem langsom optrapning. Der var dermed ikke grundlag for at forelægge sagen for rehabiliteringsteamet med henblik på at vurdere, om du var berettiget til ressourceforløb, fleksjob eller førtidspension.</p>\r\n<p>\r\n</p>\r\n<p>\r\n   <span class=\"Underline\">Øvrige forlængelsesmuligheder</span>\r\n</p>\r\n<p>\r\n</p>\r\n<p>Der kunne ikke ske forlængelse efter de øvrige forlængelsesmuligheder. Der var ikke tale om en livstruende og alvorlig sygdom. Der var ikke rejst en arbejdsskadesag, og der var ikke modtaget ansøgning om førtidspension på det foreliggende dokumentationsgrundlag eller påbegyndt en sag om førtidspension uden forelæggelse for rehabiliteringsteamet.</p>\r\n<p>\r\n</p>\r\n<p>\r\n   <span class=\"Italic\">Oplysningerne</span>\r\n</p>\r\n<p>\r\n</p>\r\n<p>Oplysningerne fremgår særligt af statusattest fra din læge af 17. maj 2017, attest til sygedagpengeopfølgning 16. februar 2017, journalnotater fra opfølgningssamtalerne den 20. april 2017 og 29. juni 2017, samt dit partsindlæg af 29. juni 2017.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af reglerne, at udbetalingen af sygedagpenge ophører efter udløbet af en kalendermåned, når der er udbetalt sygedagpenge, herunder nedsatte sygedagpenge eller løn under sygdom, i mere end 22 uger i de 9 forudgående kalendermåneder. Denne tidsbegrænsning kaldes også revurderingstidspunktet.</p>\r\n<p>\r\n</p>\r\n<p>Efter reglerne gælder desuden, at sygedagpenge som udgangspunkt er en korttidsydelse. Sygedagpengeperioden kan kun forlænges ud over revurderingstidspunktet, hvis en eller flere af forlængelsesbetingelserne i sygedagpengeloven er opfyldt. Dette gælder også, selv om du fortsat var uarbejdsdygtig, da kommunen traf afgørelsen.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er ikke enighed om afgørelsen. En mødedeltager mener, at udbetalingen af sygedagpenge kan forlænges efter sygedagpengelovens § 27, stk. 1, nr. 3.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/04/2018"
        },
        {
            "displayName": "Accession",
            "displayValue": "W20180927625"
        },
        {
            "displayName": "Entydig dokumentidentifikation",
            "displayValue": "CR000816"
        },
        {
            "displayName": "Dato for indlæggelse",
            "displayValue": "27/04/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9276"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "26/04/2018"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2017-3312-37358"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}