{
    "id": 111149,
    "title": "1997 LSF 49   FORSLAG TIL LOV OM KULTURMINISTERIETS UDVIKLINGSFOND ",
    "documentTypeId": "400",
    "isSagsforlobPeriodValid": false,
    "shortName": "1997/2 LSF 49",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 49 </P>  \r\n\r\n<P></P>  \r\n\r\n<P>Forslag til Lov om Kulturministeriets Udviklingsfond </P>  \r\n\r\n<P></P>  \r\n\r\n<P>Fremsat af kulturministeren (Elsebeth Gerner Nielsen) </P>  \r\n\r\n<P></P>  \r\n\r\n<P>den 2. april 1998 </P>  \r\n\r\n<P></P>  \r\n\r\n<P>Vedtaget ved tredjebehandling den 7. maj 1998 </P>  \r\n\r\n<P></P>  \r\n\r\n<P><a href=\"document.aspx?accn=A19980031630\"> Lov nr. 316 af 03/06/1998</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Kulturministeriets Udviklingsfond har til formål at sikre en  \r\n\r\n aktiv udvikling af dansk kunst- og kulturliv ved at støtte og iværksætte  \r\n\r\n initiativer, der er nyskabende eller tværgående og iværksættes på  \r\n\r\n landsdækkende, regionalt eller lokalt niveau. </P>  \r\n\r\n<P> <B>§ 2.</B> Til fondens virksomhed yder staten et tilskud fastsat på de  \r\n\r\n årlige finanslove. Fonden kan herudover modtage andre midler, f.eks. tips- og  \r\n\r\n lottomidler. </P>  \r\n\r\n<P> <B>§ 3.</B> Fonden kan yde tilskud efter ansøgning og selv iværksætte  \r\n\r\n initiativer. </P>  \r\n\r\n<P> <I>Stk. 2.</I> Tilskud fra fonden er normalt betinget af en  \r\n\r\n medfinansiering fra ikkestatslig side. I særlige tilfælde kan fonden dog  \r\n\r\n forestå den samlede finansiering, hvis fondens bestyrelse skønner, at et  \r\n\r\n initiativ i særlig grad opfylder fondens formål. </P>  \r\n\r\n<P> <I>Stk. 3.</I> Fonden kan ikke yde tilskud til bygge- og anlægsarbejder.  \r\n\r\n</P>  \r\n\r\n<P> <B>§ 4.</B> Fonden ledes af en bestyrelse på 9 medlemmer, som udpeges af  \r\n\r\n kulturministeren. Bestyrelsen sammensættes af personer med særlig indsigt i  \r\n\r\n det danske kulturliv. Bestyrelsen foretager uddeling af fondens midler og kan  \r\n\r\n iværksætte initiativer inden for fondens formål og den i § 5 nævnte  \r\n\r\n handlingsplan. </P>  \r\n\r\n<P> <I>Stk. 2.</I> 4 af bestyrelsens medlemmer skal vælges blandt kandidater  \r\n\r\n indstillet af relevante råd og nævn. </P>  \r\n\r\n<P> <I>Stk. 3.</I> Kulturministeren udpeger formanden. </P>  \r\n\r\n<P> <I>Stk. 4.</I> Bestyrelsens medlemmer beskikkes for 3 år og 6 måneder.  \r\n\r\n Beskikkelse kan ikke finde sted i to på hinanden følgende perioder. </P>  \r\n\r\n<P> <I>Stk. 5.</I> Afgår et medlem inden beskikkelsesperiodens udløb,  \r\n\r\n foretages nybeskikkelse for den resterende del af beskikkelsesperioden. Den  \r\n\r\n pågældende kan ikke beskikkes i den efterfølgende bestyrelsesperiode, jf.  \r\n\r\n stk. 4. </P>  \r\n\r\n<P> <B>§ 5.</B> En ny bestyrelse træder sammen 6 måneder inden udløbet af den  \r\n\r\n afgående bestyrelses beskikkelsesperiode og udarbejder en handlingsplan for  \r\n\r\n den kommende treårsperiode eventuelt med angivelse af særlige indsatsområder.  \r\n\r\n I disse 6 måneder kan den ny bestyrelse ikke træffe afgørelser om fordeling  \r\n\r\n af tilskud. Når handlingsplanen er udarbejdet og den foregående bestyrelse er  \r\n\r\n fratrådt, træffes afgørelser om fordeling af tilskud af fondens midler  \r\n\r\n udelukkende af den ny bestyrelse. </P>  \r\n\r\n<P> <I>Stk. 2.</I> Kulturministeren kan ved hver ny bestyrelsesperiodes start  \r\n\r\n udpege særlige satsningsområder for den kommende bestyrelsesperiode efter  \r\n\r\n samråd med den ny bestyrelse. </P>  \r\n\r\n<P> <B>§ 6.</B> Bestyrelsens afgørelser kan ikke indbringes for  \r\n\r\n kulturministeren eller anden administrativ myndighed. </P>  \r\n\r\n<P> <I>Stk. 2.</I> Bestyrelsen aflægger årligt beretning til  \r\n\r\n kulturministeren. </P>  \r\n\r\n<P> <I>Stk. 3.</I> Kulturministeren kan fastsætte nærmere regler for fondens  \r\n\r\n virksomhed. </P>  \r\n\r\n<P> <B>§ 7.</B> De institutioner m.v., der modtager tilskud i henhold til  \r\n\r\n denne lov, skal føre og aflægge regnskab herfor. </P>  \r\n\r\n<P> <I>Stk. 2.</I> Kulturministeren fastsætter nærmere regler for  \r\n\r\n regnskabsaflæggelsen. </P>  \r\n\r\n<P> <B>§ 8.</B> Regnskabet revideres af den af tilskudsmodtageren valgte  \r\n\r\n revisor i henhold til reglerne om god offentlig revisionsskik, således som  \r\n\r\n dette begreb er fastlagt i § 3 i lov om revision af statens regnskab. </P>  \r\n\r\n<P> <I>Stk. 2.</I> Kulturministeren fastsætter nærmere regler om  \r\n\r\n revisionskompetencen og revisionens udførelse. </P>  \r\n\r\n<P> <B>§ 9.</B> Bestyrelsen kan bestemme, at afgivne tilsagn om tilskud skal  \r\n\r\n bortfalde og udbetalte tilskud kræves tilbagebetalt helt eller delvis, hvis  \r\n\r\n ansøger har afgivet urigtige eller vildledende oplysninger, har fortiet  \r\n\r\n oplysninger eller ikke overholdt betingelser, som er fastsat i forbindelse  \r\n\r\n med tilsagnet om tilskud. </P>  \r\n\r\n<P> <B>§ 10.</B> Loven træder i kraft den 1. oktober 1998, § 4 dog allerede  \r\n\r\n den 1. juli 1998. </P>  \r\n\r\n<P> <I>Stk. 2.</I> Den første bestyrelse udarbejder til brug for sin  \r\n\r\n beskikkelsesperiode en handlingsplan inden den 1. oktober 1998. § 5, stk. 2,  \r\n\r\n finder tilsvarende anvendelse. </P>  \r\n\r\n<P> <B>§ 11.</B> Lov nr. 1102 af 22. december 1993 om Kulturfonden ophæves  \r\n\r\n med virkning fra den 1. juli 1998. </P>  \r\n\r\n<P> <I>Stk. 2.</I> Behandlingen af ansøgninger, der ikke er færdigbehandlet  \r\n\r\n af Kulturfonden inden den 1. juli 1998, færdigbehandles af Kulturministeriets  \r\n\r\n Udviklingsfond efter reglerne i denne lov. </P>  \r\n\r\n<P> <B>§ 12.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Kulturministeriets Udviklingsfond har til formål at sikre en  \r\n\r\n aktiv udvikling af dansk kunst- og kulturliv ved at støtte og iværksætte  \r\n\r\n initiativer, der er nyskabende eller tværgående og iværksættes på  \r\n\r\n landsdækkende, regionalt eller lokalt niveau. </P>  \r\n\r\n<P> <B>§ 2.</B> Til fondens virksomhed yder staten et tilskud fastsat på de  \r\n\r\n årlige finanslove. Fonden kan herudover modtage andre midler, f.eks. tips- og  \r\n\r\n lottomidler. </P>  \r\n\r\n<P> <B>§ 3.</B> Fonden kan yde tilskud efter ansøgning og selv iværksætte  \r\n\r\n initiativer. </P>  \r\n\r\n<P> <I>Stk. 2.</I> Tilskud fra fonden er normalt betinget af en  \r\n\r\n medfinansiering fra ikke-statslig side. I særlige tilfælde kan fonden dog  \r\n\r\n forestå den samlede finansiering, hvis fondens bestyrelse skønner, at et  \r\n\r\n initiativ i særlig grad opfylder fondens formål. </P>  \r\n\r\n<P> <I>Stk. 3.</I> Fonden kan ikke yde tilskud til bygge- og anlægsarbejder.  \r\n\r\n</P>  \r\n\r\n<P> <B>§ 4.</B> Fonden ledes af en bestyrelse på 9 medlemmer, som udpeges af  \r\n\r\n kulturministeren. Bestyrelsen sammensættes af personer med særlig indsigt i  \r\n\r\n det danske kulturliv. Bestyrelsen foretager uddeling af fondens midler og kan  \r\n\r\n iværksætte initiativer inden for fondens formål og den i § 5 nævnte  \r\n\r\n handlingsplan. </P>  \r\n\r\n<P> <I>Stk. 2.</I> 4 af bestyrelsens medlemmer skal vælges blandt kandidater  \r\n\r\n indstillet af relevante råd og nævn. </P>  \r\n\r\n<P> <I>Stk. 3.</I> Kulturministeren udpeger formanden. </P>  \r\n\r\n<P> <I>Stk. 4.</I> Bestyrelsens medlemmer beskikkes for 3 år og 6 måneder.  \r\n\r\n Beskikkelse kan ikke finde sted i to på hinanden følgende perioder. </P>  \r\n\r\n<P> <I>Stk. 5.</I> Afgår et medlem inden beskikkelsesperiodens udløb,  \r\n\r\n foretages nybeskikkelse for den resterende del af beskikkelsesperioden. Den  \r\n\r\n pågældende kan ikke beskikkes i den efterfølgende bestyrelsesperiode, jf.  \r\n\r\n stk. 4. </P>  \r\n\r\n<P> <B>§ 5.</B> En ny bestyrelse træder sammen 6 måneder inden udløbet af den  \r\n\r\n afgående bestyrelses beskikkelsesperiode og udarbejder en handlingsplan for  \r\n\r\n den kommende treårsperiode eventuelt med angivelse af særlige indsatsområder.  \r\n\r\n I disse 6 måneder kan den ny bestyrelse ikke træffe afgørelser om fordeling  \r\n\r\n af tilskud. Når handlingsplanen er udarbejdet, og den foregående bestyrelse  \r\n\r\n er fratrådt, træffes afgørelser om fordeling af tilskud af fondens midler  \r\n\r\n udelukkende af den ny bestyrelse. </P>  \r\n\r\n<P> <I>Stk. 2.</I> Kulturministeren kan ved hver ny bestyrelsesperiodes start  \r\n\r\n udpege særlige satsningsområder for den kommende bestyrelsesperiode efter  \r\n\r\n samråd med den ny bestyrelse. </P>  \r\n\r\n<P> <B>§ 6.</B> Bestyrelsens afgørelser kan ikke indbringes for  \r\n\r\n kulturministeren eller anden administrativ myndighed. </P>  \r\n\r\n<P> <I>Stk. 2.</I> Bestyrelsen aflægger årligt beretning til  \r\n\r\n kulturministeren. </P>  \r\n\r\n<P> <I>Stk. 3.</I> Kulturministeren kan fastsætte nærmere regler for fondens  \r\n\r\n virksomhed. </P>  \r\n\r\n<P> <B>§ 7.</B> De institutioner m.v., der modtager tilskud i henhold til  \r\n\r\n denne lov, skal føre og aflægge regnskab herfor. </P>  \r\n\r\n<P> <I>Stk. 2.</I> Kulturministeren fastsætter nærmere regler for  \r\n\r\n regnskabsaflæggelsen. </P>  \r\n\r\n<P> <B>§ 8.</B> Regnskabet revideres af den af tilskudsmodtageren valgte  \r\n\r\n revisor i henhold til reglerne om god offentlig revisionsskik, således som  \r\n\r\n dette begreb er fastlagt i § 3 i lov om revision af statens regnskab. </P>  \r\n\r\n<P> <I>Stk. 2.</I> Kulturministeren fastsætter nærmere regler om  \r\n\r\n revisionskompetencen og revisionens udførelse. </P>  \r\n\r\n<P> <B>§ 9.</B> Bestyrelsen kan bestemme, at afgivne tilsagn om tilskud skal  \r\n\r\n bortfalde og udbetalte tilskud kræves tilbagebetalt helt eller delvist, hvis  \r\n\r\n ansøger har afgivet urigtige eller vildledende oplysninger, har fortiet  \r\n\r\n oplysninger eller ikke overholdt betingelser, som er fastsat i forbindelse  \r\n\r\n med tilsagnet om tilskud. </P>  \r\n\r\n<P> <B>§ 10.</B> Loven træder i kraft den 1. oktober 1998, § 4 dog allerede  \r\n\r\n den 1. juli 1998. </P>  \r\n\r\n<P> <I>Stk. 2.</I> Den første bestyrelse udarbejder til brug for sin  \r\n\r\n beskikkelsesperiode en handlingsplan inden den 1. oktober 1998. § 5, stk. 2  \r\n\r\n finder tilsvarende anvendelse. </P>  \r\n\r\n<P> <B>§ 11.</B> Lov nr. 1102 af 22. december 1993 om Kulturfonden ophæves  \r\n\r\n med virkning fra den 1. juli 1998. </P>  \r\n\r\n<P> <I>Stk. 2.</I> Behandlingen af ansøgninger, der ikke er færdigbehandlet  \r\n\r\n af Kulturfonden inden den 1. juli 1998, færdigbehandles af Kulturministeriets  \r\n\r\n Udviklingsfond efter reglerne i denne lov. </P>  \r\n\r\n<P> <B>§ 12.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Folketinget vedtog i 1993 loven om Kulturfonden (lov nr. 1102 af 22.  \r\n\r\n december 1993) efter en forsøgsperiode på 4 år. Resultaterne af  \r\n\r\n forsøgsperioden er beskrevet i bemærkningerne til ovennævnte lovforslag.  \r\n\r\n Fonden havde til opgave at støtte og opmuntre en levende og aktiv  \r\n\r\n kulturudvikling i alle dele af det danske samfund. Økonomisk havde den til  \r\n\r\n opgave at yde tilskud til aktiviteter, der skulle gennemføres i samarbejde  \r\n\r\n mellem den folkelige og den etablerede kultur, tværgående initiativer, der  \r\n\r\n skulle bringe forskellige kulturelle områder sammen, og utraditionelle  \r\n\r\n kulturelle aktiviteter herunder formidlingsvirksomhed i tilknytning til eller  \r\n\r\n samarbejde med kulturinstitutionerne. </P>  \r\n\r\n<P> <I>Kulturfondens virksomhed 1994-97</I>  </P>  \r\n\r\n<P>Lov nr. 1102 af 22. december 1993 trådte i kraft den 1. januar 1994. </P>  \r\n\r\n<P>Der blev udpeget en bestyrelse for perioden 1994-1997, som bestod af  \r\n\r\n Carsten Tromborg (formand), Elsebeth Gerner Nielsen (som i oktober 1994 blev  \r\n\r\n afløst af Ebbe Lundgaard), Kjeld Hansen, Birte Juhl-Jensen, Ebbe Jensen,  \r\n\r\n Gitte Madsen og Hanne Rømer. Bestyrelsen afholdte i sin funktionsperiode 34  \r\n\r\n møder, dvs. ca. 11 møder om året. </P>  \r\n\r\n<P>For perioden 1997-1999 blev der udpeget en bestyrelse bestående af Trevor  \r\n\r\n Davies (formand), Anita Bay Bundegaard, Hans Nissen Hansen, Peter Ludvigsen,  \r\n\r\n Mads Nørgaard, Kirsten Schmidt og Susanne Wilhelmsen. Bestyrelsen har til og  \r\n\r\n med marts 1998 afholdt 16 bestyrelsesmøder. </P>  \r\n\r\n<P>Den daglige administration har været henlagt til Kulturministeriets  \r\n\r\n Tilskudssekretariat og er blevet varetaget af 2,5 fuldtidsmedarbejdere. </P>  \r\n\r\n<P>Kulturfonden har gennem hele perioden lagt afgørende vægt på det  \r\n\r\n professionelle kunstneriske eller formidlende element i de projekter, man har  \r\n\r\n ydet tilskud til. Grundlæggende har man derfor ikke ydet tilskud til rene  \r\n\r\n amatørprojekter uden professionel medvirken. På den anden side har fonden  \r\n\r\n heller ikke ydet tilskud til rent professionelle projekter i det omfang, de  \r\n\r\n hørte hjemme under andre støtteordninger i Kulturministeriet rettet mod den  \r\n\r\n professionelt udøvende eller skabende kunst, f.eks. Statens Musikråd,  \r\n\r\n Teaterrådet, Statens Kunstfond, Statens Museumsnævn m.fl. Ved tilskud til  \r\n\r\n projekter er tilskuddet ofte målrettet direkte som honorar til de  \r\n\r\n professionelle medvirkende, men bestyrelsen har også valgt at give generelle  \r\n\r\n tilskud til projekter. </P>  \r\n\r\n<P>Kulturfondens bestyrelse har ikke på eget initiativ iværksat projekter til  \r\n\r\n fremme af Kulturfondens formål, men udelukkende taget stilling til indkomne  \r\n\r\n ansøgninger. </P>  \r\n\r\n<P>Kulturfonden havde i perioden 1994-1996 en afslagsprocent på ca. 83. Ca.  \r\n\r\n 1/3 af afslagene var begrundet i, at de faldt uden for Kulturfondens formål,  \r\n\r\n mens resten var begrundet i den kvalitative prioritering, som bestyrelsen  \r\n\r\n valgte at anlægge. I fondens levetid er der anlagt en stadig strammere  \r\n\r\n prioritering i forhold til projekter, som lignede hinanden meget, f.eks.  \r\n\r\n lokalspil/egnsspil, udsmykning, korprojekter og kulturfestivaler. </P>  \r\n\r\n<P> <I>Den nuværende bestyrelse</I>  </P>  \r\n\r\n<P>En ny bestyrelse med Trevor Davies som formand tiltrådte den 1. januar  \r\n\r\n 1997. Bestyrelsen valgte fra starten at indgå i en intensiv proces med  \r\n\r\n vurdering af ansøgninger, møder med samarbejdspartnere fra råd/nævn, møder  \r\n\r\n med kommuner og amter og interne forhandlinger med henblik på at udarbejde en  \r\n\r\n handlingsplan for bestyrelsens funktionsperiode. Under det forberedende  \r\n\r\n arbejde uddelte man kun forholdsvis få tilskud. Man ønskede at koncentrere  \r\n\r\n indsatsen om færre, men bedre projekter, at arbejde med særlige  \r\n\r\n indsatsområder samt at skabe bedre muligheder for rådgivning og vejledning af  \r\n\r\n projekter, netværksdannelse og øget samarbejde med relevante parter i  \r\n\r\n råd/nævn/kommuner/amter og organisationer. I 1997 er der givet afslag på ca.  \r\n\r\n 91% af ansøgningerne. </P>  \r\n\r\n<P>Af lov om Kulturfonden fremgår det, at mindst 2/3 af den årlige bevilling  \r\n\r\n skal anvendes til initiativer, hvortil der fra ikke-statslig side ydes  \r\n\r\n medfinansiering på mindst 50% af udgifterne. </P>  \r\n\r\n<P>På baggrund af de godkendte regnskaber for de afsluttede projekter i  \r\n\r\n perioden fra 1. januar 1994 til slutningen af marts 1998 har Kulturfonden  \r\n\r\n kortlagt, hvordan økonomien i de støttede projekter er sammensat. Heraf  \r\n\r\n fremgår det, at Kulturfonden i gennemsnit har dækket 26% af projekternes  \r\n\r\n udgifter. Andre statslige støtteordninger har ydet ca. 8%, dvs. i alt 34% fra  \r\n\r\n statslig side. Kommuner og amter har tilsammen ydet 11%, nordiske og  \r\n\r\n EU-støtteordninger i alt ca. 2% og privatfinansiering/egenindtægter i alt ca.  \r\n\r\n 45%. Projekterne har i gennemsnit haft et underskud på ca. 7%. I denne  \r\n\r\n opgørelse indgår 443 projekter (dvs. 72% af samtlige tilsagn for perioden  \r\n\r\n 1994-1997), der er endeligt afsluttede pr. ultimo marts 1998. Der er samlede  \r\n\r\n projektudgifter på ca. 288 mio. kr., hvoraf Kulturfonden har dækket 74 mio.  \r\n\r\n kr. </P>  \r\n\r\n<P> <I>Vurdering</I>  </P>  \r\n\r\n<P>Kulturfonden har spillet en vigtig rolle for synliggørelsen af det lokale  \r\n\r\n kulturliv, og den har etableret en frugtbar forbindelse mellem den brede,  \r\n\r\n folkelige kultur og den professionelle, etablerede kultur. Men fondens  \r\n\r\n virksomhed er i stigende grad karakteriseret ved at mangle kulturpolitisk  \r\n\r\n retning og perspektiv. Fonden yder tilskud til mange og meget  \r\n\r\n forskelligartede projekter uden nogen større kulturpolitisk gennemslagskraft  \r\n\r\n og vision, og en nyorientering synes påkrævet. Den nuværende bestyrelse for  \r\n\r\n Kulturfonden deler denne vurdering. </P>  \r\n\r\n<P>Med i billedet hører det også, at Kulturministeriets Produktionspulje, som  \r\n\r\n fungerede på forsøgsbasis i 1994 og 1995, har afdækket et stort behov for  \r\n\r\n tilskud til grænseoverskridende professionelle kunstneriske produktioner på  \r\n\r\n områder, der falder uden for de eksisterende støtteordninger til den  \r\n\r\n professionelle skabende og udøvende kunst. Det grænseoverskridende går i  \r\n\r\n denne sammenhæng ikke kun på teknik, materiale eller genre, men defineres i  \r\n\r\n lige så høj grad i forhold til den kunstneriske ide og det kunstneriske  \r\n\r\n indhold. </P>  \r\n\r\n<P>Med henblik på at koncentrere den kulturpolitiske indsats på færre, men  \r\n\r\n banebrydende projekter af høj kvalitet, på at kunne yde tilskud til  \r\n\r\n projekter, der falder uden for de eksisterende støtteordninger, og på at  \r\n\r\n kunne påtage sig en opsøgende og igangsættende virksomhed, foreslås  \r\n\r\n Kulturministeriets Udviklingsfond oprettet til afløsning af Kulturfonden.  \r\n\r\n Udviklingsfonden skal være kendetegnet ved dynamik, fleksibilitet,  \r\n\r\n gennemslagskraft og visionær tænkning. </P>  \r\n\r\n<P> <I>Lovforslagets økonomiske, administrative, personalemæssige,  \r\n\r\n miljømæssige og EU-retlige konsekvenser</I>  </P>  \r\n\r\n<P>Udgifterne til den administrative drift af Kulturfonden er afholdt inden  \r\n\r\n for Tilskudssekretariatets driftsbevilling på de årlige finanslove. Fremover  \r\n\r\n vil udgifterne til den administrative drift af Kulturministeriets  \r\n\r\n Udviklingsfond ligeledes blive afholdt inden for Tilskudssekretariatets  \r\n\r\n driftsbevilling. </P>  \r\n\r\n<P>Kulturministeriets Udviklingsfond vil i modsætning til Kulturfonden have  \r\n\r\n en opsøgende og iværksættende rolle, hvilket medfører en øget og ændret  \r\n\r\n arbejdsbyrde for bestyrelse og sekretariat. Sekretariatet for Kulturfonden  \r\n\r\n vil fremover være sekretariat for Udviklingsfonden, men vil blive suppleret  \r\n\r\n med 1 årsværk, der skal anvendes til ansættelse af en konsulent, der styrker  \r\n\r\n sekretariatets forudsætninger for professionel bistand til bestyrelsen i dens  \r\n\r\n opsøgende og iværksættende funktioner. </P>  \r\n\r\n<P>De driftsudgifter, som hidtil har været afsat til Kulturfondens  \r\n\r\n administration inden for Tilskudssekretariatets driftsbevilling, vil fremover  \r\n\r\n blive anvendt til drift af Kulturministeriets Udviklingsfond. Da bestyrelsen  \r\n\r\n for Udviklingsfonden vil bestå af 9 medlemmer i stedet for Kulturfondens 7  \r\n\r\n medlemmer, og bestyrelsens arbejdstid bliver forøget, vil der være  \r\n\r\n merudgifter til bestyrelsens honorar, rejser og repræsentation. Desuden vil  \r\n\r\n overlapningsperioderne mellem afgående og tiltrædende bestyrelser også  \r\n\r\n medføre forøgede udgifter. </P>  \r\n\r\n<P> <I>Kulturfondens driftsudgifter i 1997</I>  </P>  \r\n\r\n<P>Bestyrelseshonorar 0,6 mio. kr. </P>  \r\n\r\n<P>Rejser/repræsentation 0,2 mio. kr. </P>  \r\n\r\n<P>Lønninger, sekretariat 0,9 mio. kr. </P>  \r\n\r\n<P>Sekretariatets øvrige driftsudgifter afholdes inden for det beløb,  \r\n\r\n Tilskudssekretariatet afsætter til formålet. </P>  \r\n\r\n<P>Der forventes afsat indtil 4 årsværk til sekretariatsmæssig betjening af  \r\n\r\n Kulturministeriets Udviklingsfond. </P>  \r\n\r\n<P>De økonomiske konsekvenser af lovforslaget fremgår af følgende oversigt:  \r\n\r\n</P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                    1998          1999          2000          2001  \r\n\r\n ---------------------------------------------------------------------  \r\n\r\n Driftsudgifter 3,2 mio. kr.  2,8 mio. kr.  2,8 mio. kr.  3,2 mio. kr.  \r\n\r\n Til støtte-  \r\n\r\n virksomhed    16,8 mio. kr. 17,2 mio. kr. 17,2 mio. kr. 16,8 mio. kr.  \r\n\r\n ---------------------------------------------------------------------  \r\n\r\n I alt         20,0 mio. kr. 20,0 mio. kr. 20,0 mio. kr. 20,0 mio. kr.  \r\n\r\n ---------------------------------------------------------------------  \r\n\r\n</font></pre>\r\n\r\n<P>Heraf udgør merudgiften til drift af Kulturministeriets Udviklingsfond i  \r\n\r\n 1998 og de kommende tre år 1,2 mio. kr., 0,8 mio. kr., 0,8 mio. kr. og 1,2  \r\n\r\n mio. kr. i forhold til udgifterne ved en uændret drift af Kulturfonden. </P>  \r\n\r\n<P>De administrative merudgifter vil blive afholdt af bevillingen, som på FFL  \r\n\r\n 1998 afholdes under § 21.11.20 Kulturministeriets Tilskudssekretariat.  \r\n\r\n Tilskudsbevillingen er optaget på en særlig hovedkonto på FFL.  \r\n\r\n Kulturministeriets Udviklingsfond kan tillige modtage tilskud fra tips- og  \r\n\r\n lottomidlerne. </P>  \r\n\r\n<P>Lovforslaget pålægger ikke amter eller kommuner administrative eller  \r\n\r\n økonomiske konsekvenser. Lovforslaget har ikke negative økonomiske  \r\n\r\n konsekvenser for erhvervslivet og kan heller ikke antages at have  \r\n\r\n miljømæssige konsekvenser. </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P>Det vurderes således ikke, at lovforslaget indeholder statsstøtte, der  \r\n\r\n skal notificeres til Europa-Kommisionen efter EF-traktatens artikel 93, stk.  \r\n\r\n 3. </P>  \r\n\r\n<P>For at kunne betegne en foranstaltning som støtte, der er uforenelig med  \r\n\r\n fællesmarkedet, jf. EF-traktatens artikel 92, stk. 1, skal fire kriterier  \r\n\r\n nemlig være opfyldt. Foranstaltningen skal være til fordel for den  \r\n\r\n begunstigede virksomhed; den skal ydes ved hjælp af statsmidler; den skal  \r\n\r\n være målrettet, dvs. begunstige visse virksomheder eller produktioner; og den  \r\n\r\n skal påvirke samhandelen mellem medlemsstaterne. Disse fire betingelser er  \r\n\r\n kummulative, så hvis en af dem mangler, finder artikel 92 ikke anvendelse.  \r\n\r\n</P>  \r\n\r\n<P>Det vurderes ikke, at en støtte, der ydes efter lovforslaget, vil kunne  \r\n\r\n påvirke samhandelen mellem medlemslandene, hvorfor der ikke vil være tale om  \r\n\r\n statsstøtte i den i EF-traktaten forudsatte betydning. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Kulturministeriets Udviklingsfond er en tilskudsordning under  \r\n\r\n Kulturministeriet. Ordningen administreres af den til formålet udpegede  \r\n\r\n bestyrelse. Fonden er således ikke en fond i juridisk forstand. </P>  \r\n\r\n<P>Med henblik på at opnå den størst mulige fleksibilitet og dynamik i  \r\n\r\n fondens virksomhed skal bestyrelsen have den størst mulige frihed til at  \r\n\r\n fastlægge hvilke områder, der skal prioriteres, og på hvilken måde tilskud  \r\n\r\n skal uddeles. Kun herigennem sikres det, at den til enhver tid siddende  \r\n\r\n bestyrelse kan leve op til ønsket om at skabe en fond, der til stadighed kan  \r\n\r\n forholde sig til den kulturelle udvikling og selv spille en aktiv rolle heri.  \r\n\r\n Det er derfor hensigten, at fonden først og fremmest skal være bundet af de  \r\n\r\n tre-årige handlingsplaner, hver ny bestyrelse vedtager, og ikke af bestemte  \r\n\r\n definitioner, tilskudskriterier og -områder fastlagt i loven. </P>  \r\n\r\n<P>Fonden kan yde tilskud til alle initiativer, uanset om de iværksættes af  \r\n\r\n amatører eller professionelle. Vurderingen skal først og fremmest baseres på  \r\n\r\n spørgsmålet om kulturel og kunstnerisk kvalitet, på det banebrydende og på  \r\n\r\n det eksemplariske i forhold til de enkelte kunstarter og kulturelle områder.  \r\n\r\n Vurderingen skal også tage de regionale forskelligheder på kulturområdet i  \r\n\r\n betragtning. </P>  \r\n\r\n<P>Fonden kan yde tilskud til både produktion, formidling og andre  \r\n\r\n initiativformer, der falder inden for fondens formål. </P>  \r\n\r\n<P>Tilskud kan ydes i form af underskudsgarantier eller kontante tilskud til  \r\n\r\n projektomkostninger efter bestyrelsens skøn. </P>  \r\n\r\n<P>Fonden vil ikke kunne yde tilskud til initiativer, der falder ind under  \r\n\r\n andre af statens kulturstøtteordninger f.eks. Statens Kunstfond, Statens  \r\n\r\n Musikråd, Teaterrådet, Designfonden og Det Danske Filminstitut. Der skal dog  \r\n\r\n i særlige tilfælde være mulighed for samfinansiering af projekter. Det skal  \r\n\r\n tilstræbes, at der etableres et løbende samarbejde med øvrige råd og nævn på  \r\n\r\n området. </P>  \r\n\r\n<P>Der kan ydes tilskud til såvel enkeltpersoner som institutioner eller  \r\n\r\n organisationer. </P>  \r\n\r\n<P>Internationaliseringen af kulturlivet skal også afspejles i fondens  \r\n\r\n virksomhed. Der skal derfor kunne gives tilskud til projekter af  \r\n\r\n international karakter, hvis de i øvrigt falder inden for fondens formål, og  \r\n\r\n under forudsætning af, at initiativet er forankret i Danmark. </P>  \r\n\r\n<P> <I>Til § 2</I>  </P>  \r\n\r\n<P>Bestyrelsen fordeler de på finansloven afsatte tilskudsbeløb; men fonden  \r\n\r\n kan også forvalte midler fra anden side, f.eks. tips- og lottomidler. </P>  \r\n\r\n<P>Tilskud gives normalt til projekter, der ikke strækker sig over mere end 1  \r\n\r\n år; men i særlige tilfælde kan der ydes tilskud til flerårige projekter. Det  \r\n\r\n samlede tilsagn om flerårigt tilskud skal reserveres af det beløb, der er til  \r\n\r\n rådighed det år, hvor tilskuddet bevilges. En afgående bestyrelse skal i  \r\n\r\n denne forbindelse tage hensyn til en kommende bestyrelses handlefrihed. </P>  \r\n\r\n<P>Der stilles den fornødne sekretariatsbistand til rådighed for fondens  \r\n\r\n administration. Sekretariatet henlægges til Kulturministeriets  \r\n\r\n Tilskudssekretariat. </P>  \r\n\r\n<P> <I>Til § 3</I>  </P>  \r\n\r\n<P>Muligheden for selv at iværksætte initiativer er en central og vigtig  \r\n\r\n nyskabelse i forhold til Kulturfondens virksomhed. </P>  \r\n\r\n<P>Som udgangspunkt skal tilskud fra fonden være betinget af tilskud fra  \r\n\r\n ikke-statslig side. Med ikke-statslige tilskud tænkes f.eks. på midler fra  \r\n\r\n private fonde, erhvervsvirksomheder, kommuner, amtskommuner, Nordisk  \r\n\r\n Kulturfond, andre tilskud fra internationale organisationer etc. Fonden skal  \r\n\r\n sikre, at den samlede finansiering er tilvejebragt, førend tilskuddet  \r\n\r\n udbetales. </P>  \r\n\r\n<P>Med henblik på selv at kunne iværksætte initiativer, og for at fonden skal  \r\n\r\n kunne spille en aktiv rolle i udviklingen og dermed yde tilskud til  \r\n\r\n initiativer, der er banebrydende, er det vigtigt, at fonden får mulighed for  \r\n\r\n selv at kunne finansiere udvalgte projekter i deres helhed. Det skal dog være  \r\n\r\n undtagelsen og skal kun kunne lade sig gøre i tilfælde, hvor bestyrelsen  \r\n\r\n vurderer, at et initiativ i særlig grad opfylder fondens formål og den  \r\n\r\n vedtagne handlingsplan. </P>  \r\n\r\n<P>Det skal i øvrigt tilstræbes, at der skabes en smidig ansøgningsprocedure,  \r\n\r\n og at fonden i videst mulig omfang indgår i en løbende dialog med  \r\n\r\n initiativtagere og andre tilskudsgivere. </P>  \r\n\r\n<P>Det falder uden for fondens opgave at yde tilskud til etablering af de  \r\n\r\n fysiske rammer. Der skal i den forbindelse henvises til mulighederne i  \r\n\r\n Lokale- og anlægsfonden. </P>  \r\n\r\n<P> <I>Til § 4</I>  </P>  \r\n\r\n<P>Kulturfonden ledes af en bestyrelse på 9 medlemmer, som beskikkes af  \r\n\r\n kulturministeren. Med henblik på at sikre størst mulig bredde og indsigt skal  \r\n\r\n 4 af bestyrelsens medlemmer vælges blandt kandidater indstillet af relevante  \r\n\r\n råd og nævn. </P>  \r\n\r\n<P>Når bestyrelsen udvides til 9 medlemmer i forhold til Kulturfondens  \r\n\r\n bestyrelse, der har 7, er det begrundet i ønsket om at give bestyrelsen en  \r\n\r\n bedre mulighed for at gå aktivt ind i en kvalificering af de indkomne  \r\n\r\n ansøgninger samt i ønsket om at give bestyrelsen bedre mulighed for at  \r\n\r\n igangsætte selvstændige projekter. Det forudsættes, at medlemmerne hver især  \r\n\r\n har en betragtelig indsigt i forskellige sider af kulturlivet i Danmark, og  \r\n\r\n at de tilsammen dækker et bredt område. Medlemmerne bør udpeges, således at  \r\n\r\n deres kvalifikationer kan afvejes i en samlet helhed. Bestyrelsen bør  \r\n\r\n endvidere være sammensat, så den repræsenterer en vis spredning med hensyn  \r\n\r\n til personlig baggrund. </P>  \r\n\r\n<P> <I>Til § 5</I>  </P>  \r\n\r\n<P>Bestyrelsen træffer afgørelse om fordelingen af den årlige bevilling. Det  \r\n\r\n forventes, at ansøgningerne kan behandles løbende. </P>  \r\n\r\n<P>Et centralt element i den nye fond er bestyrelsens forpligtelse til at  \r\n\r\n udarbejde en handlingsplan, inden den påbegynder arbejdet med at behandle  \r\n\r\n ansøgninger og iværksætte initiativer. Handlingsplanen skal danne grundlag  \r\n\r\n for bestyrelsens 3-årige virksomhed og kan evt. indeholde en prioritering af  \r\n\r\n særlige satsningsområder, som bestyrelsen finder særlig vigtig at støtte og  \r\n\r\n påvirke i perioden. Handlingsplanen bliver således sammen med lovens  \r\n\r\n formålsbestemmelse det vigtigste grundlag for fondens virksomhed, og den skal  \r\n\r\n sikre, at indsatsen er båret af en analyse af den aktuelle udvikling og en  \r\n\r\n kulturpolitisk vision om udviklingen de efterfølgende år. At hver ny  \r\n\r\n bestyrelse skal udarbejde en handlingsplan sikrer fondens dynamik, og at den  \r\n\r\n til enhver tid kan tage de aktuelle udfordringer op. </P>  \r\n\r\n<P>Udpegningen af satsningsområder skal foregå i en åben dialog mellem  \r\n\r\n kulturministeren og bestyrelsen som led i udarbejdelsen af handlingsplanen.  \r\n\r\n Men bestyrelsen kan som supplement hertil udvælge yderligere  \r\n\r\n satsningsområder. </P>  \r\n\r\n<P>Handlingsplanen skal udarbejdes i bestyrelsesperiodens første halve år,  \r\n\r\n samtidig med at den afgående bestyrelse afslutter sit arbejde. Denne  \r\n\r\n overlapning skaber mulighed for at sikre en vis kontinuitet, og for at  \r\n\r\n erfaringer fra den ene bestyrelse formidles videre til den næste. </P>  \r\n\r\n<P>Fondens bestyrelse får overdraget en stor frihedsgrad i sit arbejde. Det  \r\n\r\n er derfor væsentligt, at der ikke gives mulighed for umiddelbart genvalg, men  \r\n\r\n at det sikres, at forskellige holdninger får lejlighed til at slå igennem i  \r\n\r\n forbindelse med beskikkelse af nye bestyrelser. Samme praksis findes i råd og  \r\n\r\n nævn på andre kunstneriske områder. </P>  \r\n\r\n<P>En ny bestyrelse kan først disponere over fondens bevillinger, når den  \r\n\r\n gamle bestyrelse er fratrådt. </P>  \r\n\r\n<P> <I>Til § 6</I>  </P>  \r\n\r\n<P>Bestyrelsens beslutninger om fordeling af tilskud er endelige og kan ikke  \r\n\r\n indbringes for kulturministeren eller andre administrative myndigheder. Dette  \r\n\r\n svarer til praksis på andre af Kulturministeriets områder, hvor forskellige  \r\n\r\n kunstneriske afgørelser er endeligt henlagt til forskellige råd og nævn. </P>  \r\n\r\n<P>Bestyrelsen skal aflægge årligt regnskab og beretning for sin virksomhed.  \r\n\r\n Regnskab og beretning skal bl.a. indeholde oplysninger om antallet af  \r\n\r\n ansøgninger og bevillingernes fordeling på hovedformål og en analyse af, i  \r\n\r\n hvilket omfang handlingsplanen realiseres. Udgiften til udarbejdelse af  \r\n\r\n beretning og til evaluering afholdes af tilskudsbevillingen. </P>  \r\n\r\n<P>Kulturministeren bemyndiges til at fastsætte nærmere bestemmelser om  \r\n\r\n fondens virksomhed, som f.eks. afstemningsregler, afgivelse af beretning og  \r\n\r\n evalueringer. </P>  \r\n\r\n<P> <I>Til § 7</I>  </P>  \r\n\r\n<P>Bestemmelsen har til formål at sikre, at der aflægges fyldestgørende  \r\n\r\n regnskab. </P>  \r\n\r\n<P> <I>Til § 8</I>  </P>  \r\n\r\n<P>Bestemmelsen har til formål at sikre, at revisionen følger god offentlig  \r\n\r\n revisionsskik. </P>  \r\n\r\n<P> <I>Til § 9</I>  </P>  \r\n\r\n<P>Bestemmelsen har til formål at sikre, at de afgivne tilsagn om tilskud  \r\n\r\n alene anvendes til de ansøgte formål. </P>  \r\n\r\n<P> <I>Til § 10</I>  </P>  \r\n\r\n<P>Loven træder i kraft den 1. oktober 1998, dog træder § 4 i kraft den 1.  \r\n\r\n juli 1998, således at der kan udpeges en bestyrelse den 1. juli 1998, som  \r\n\r\n benytter de første 3 måneder til udarbejdelse af en handlingsplan. </P>  \r\n\r\n<P>Funktionsperioden for den første bestyrelse vil således forløbe lidt  \r\n\r\n atypisk i forhold til de efterfølgende, idet den kun får 3 måneder til  \r\n\r\n rådighed til udarbejdelse af en handlingsplan. Til gengæld strækker  \r\n\r\n bevillingsperioden sig over 3 år og 3 måneder. </P>  \r\n\r\n<P>Den korte periode for den første bestyrelse til udarbejdelse af  \r\n\r\n handlingsplan er begrundet i ønsket om at skabe den mindst mulige pause i  \r\n\r\n forhold til Kulturfondens virksomhed. </P>  \r\n\r\n<P>De efterfølgende bestyrelser skal tiltræde den 1. juli i det pågældende  \r\n\r\n kalenderår og påbegynde uddelingen af midler den 1. januar det efterfølgende  \r\n\r\n kalenderår. </P>  \r\n\r\n<P> <I>Til § 11</I>  </P>  \r\n\r\n<P>Kulturfonden nedlægges den 1. juli 1998. Kulturfondens bestyrelse  \r\n\r\n fortsætter sin virksomhed med behandling af indkomne ansøgninger frem til  \r\n\r\n denne dato. Kulturfondens virksomhed i første halvår af 1998 finansieres ved  \r\n\r\n 1997-bevillingen. Kulturministeriets Udviklingsfond kan råde over  \r\n\r\n 1998-bevillingen fra den 1. oktober 1998 (jf. bemærkningerne til § 5). </P>  \r\n\r\n<P> <I>Til § 12</I>  </P>  \r\n\r\n<P>Loven gælder ikke for Færøerne og Grønland. </P>  \r\n\r\n<P>Skriftlig fremsættelse (2. april 1998) </P>  \r\n\r\n<P> <B>Kulturministeren</B> (Elsebeth Gerner Nielsen): </P>  \r\n\r\n<P>Jeg skal hermed fremsætte: </P>  \r\n\r\n<P> <I>Forslag til lov om Kulturministeriets Udviklingsfond.</I>  </P>  \r\n\r\n<P>(Lovforslag nr. L 49). </P>  \r\n\r\n<P>Lovforslaget er med mindre ændringer en genfremsættelse. Der oprettes en  \r\n\r\n ny fond til at støtte banebrydende eller tværgående initiativer inden for  \r\n\r\n kunst- og kulturlivet i Danmark. Fonden skal være dynamisk, fleksibel,  \r\n\r\n slagkraftig og visionær. </P>  \r\n\r\n<P>Hver ny bestyrelse skal udarbejde en handlingsplan for den kommende  \r\n\r\n 3-årige periode - gerne med angivelse af særlige satsningsområder.  \r\n\r\n Handlingsplanen skal indeholde en analyse af den aktuelle udvikling og en  \r\n\r\n angivelse af planens kulturpolitiske perspektiv. </P>  \r\n\r\n<P>Fonden skal have mulighed for selv at iværksætte initiativer og i særlige  \r\n\r\n tilfælde selv at finansiere initiativernes gennemførelse. Indsatsen skal tage  \r\n\r\n udgangspunkt i handlingsplanen. Det indebærer, at indsatsen kan koncentreres  \r\n\r\n på større, banebrydende projekter af høj kvalitet. </P>  \r\n\r\n<P>Loven indeholder ikke bestemte definitioner eller angivelse af bestemte  \r\n\r\n støtteområder eller -kriterier. Bestyrelsen er alene bundet af lovens formål,  \r\n\r\n den vedtagne handlingsplan og spørgsmålet om kulturel eller kunstnerisk  \r\n\r\n kvalitet. </P>  \r\n\r\n<P>Udviklingsfonden erstatter Kulturfonden. Kulturfonden har spillet en  \r\n\r\n vigtig rolle for udviklingen af det lokale kulturliv, og den har etableret en  \r\n\r\n frugtbar forbindelse mellem den brede, folkelige kultur og den professionelle  \r\n\r\n etablerede kultur. Men fondens virksomhed har de senere år været præget af  \r\n\r\n stor spredning og mangel på kulturpolitisk retning og perspektiv. Det er  \r\n\r\n derfor nødvendigt at koncentrere indsatsen på færre projekter af høj kvalitet  \r\n\r\n - og gerne projekter, der kan vise nye veje, nye udtryksmuligheder i dansk  \r\n\r\n kulturpolitik. Derfor skal der også skabes mulighed for at støtte projekter,  \r\n\r\n der går på tværs af kendte genrer og støtteordninger. </P>  \r\n\r\n<P>Bestyrelsen i udviklingsfonden består af 9 personer. Det må forventes, at  \r\n\r\n arbejdsbyrden øges, fordi bestyrelsen skal spille en mere aktiv rolle både  \r\n\r\n med hensyn til iværksættelse af selvstændige initiativer og med hensyn til at  \r\n\r\n indgå i en dialog med - og opkvalificering af - indkomne ansøgninger. </P>  \r\n\r\n<P>Bestyrelsen skal først og fremmest udpeges ud fra faglige hensyn. </P>  \r\n\r\n<P>Hver bestyrelse udpeges for 3 1/2 år og skal bruge det første 1/2 år til  \r\n\r\n udarbejdelse af handlingsplanen. Sideløbende hermed uddeler den afgående  \r\n\r\n bestyrelse sine sidste midler. </P>  \r\n\r\n<P>Det foreslås, at loven træder i kraft den 1. oktober 1998. Bestyrelsen  \r\n\r\n skal dog påbegynde sit arbejde med udarbejdelse af en handlingsplan allerede  \r\n\r\n den 1. juli 1998, således at den kan påbegynde uddelingen af midler den 1.  \r\n\r\n oktober 1998 i overensstemmelse med denne handlingsplan. </P>  \r\n\r\n<P>Ændringerne i forhold til det oprindelige lovforslag omfatter kun de  \r\n\r\n ændringsforslag et flertal i det daværende Kulturudvalg var enige om og  \r\n\r\n bestemmelserne om ikrafttræden. </P>  \r\n\r\n<P>Idet jeg i øvrigt henviser til lovforslaget og bemærkningerne hertil, skal  \r\n\r\n jeg anbefale lovforslaget til hurtig og velvillig behandling. </P>  \r\n\r\n<P> <B>Bilag 1</B>  </P>  \r\n\r\n<P> <B>Statistik over Kulturfondens virksomhed.</B>  </P>  \r\n\r\n<P> <I>Tabel 1. Beløb til fordeling i Kulturfonden 1994-1997:</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n  År       Bevilget på Finansloven     Bevilget af tips/lottomidler  \r\n\r\n ---------------------------------------------------------------------  \r\n\r\n 1994        28 mio. kr.                      10 mio. kr.  \r\n\r\n 1995        28 mio. kr.                      10 mio. kr.  \r\n\r\n 1996        18 mio. kr.                      10 mio. kr.  \r\n\r\n 1997        18 mio. kr.                      10 mio. kr.  \r\n\r\n ---------------------------------------------------------------------  \r\n\r\n  Tabel 2. Behandlede ansøgninger i Kulturfonden 1994-1997:  \r\n\r\n ---------------------------------------------------------------------  \r\n\r\n  År     Antal ansøgninger     Antal tilsagn     Tilsagnsprocent  \r\n\r\n ---------------------------------------------------------------------  \r\n\r\n 1994         1301                  224               17%  \r\n\r\n 1995         1097                  173               16%  \r\n\r\n 1996          955                  165               17%  \r\n\r\n 1997         1029                   97                9%  \r\n\r\n ---------------------------------------------------------------------  \r\n\r\n</font></pre>\r\n\r\n<P>En oversigt over antal afslag, tilsagn og bevilgede beløb fordelt på amter  \r\n\r\n fremgår af Kulturfondens årlige beretninger. </P>  \r\n\r\n<P> <I>Tabel 3. Den relative fordeling af Kulturfondens tilsagn fordelt på  \r\n\r\n formål1):</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n  Formål:                             1994     1995     1996     1997  \r\n\r\n ---------------------------------------------------------------------  \r\n\r\n Samarbejde mellem den folkelige og    36%      34%      41%      26%  \r\n\r\n den etablerede kultur  \r\n\r\n ---------------------------------------------------------------------  \r\n\r\n Tværgående initiativer mellem         36%      30%      25%      23%  \r\n\r\n forskellige kulturelle områder  \r\n\r\n ---------------------------------------------------------------------  \r\n\r\n Formidlingsvirksomhed i tilknytning    8%      15%      11%      23%  \r\n\r\n til kulturområderne  \r\n\r\n ---------------------------------------------------------------------  \r\n\r\n Tværgående samarbejde med interna-    20%      21%      23%      28%  \r\n\r\n tionalt perspektiv  \r\n\r\n ---------------------------------------------------------------------  \r\n\r\n</font></pre>\r\n\r\n<P>1) Fordelingen er ikke entydig, da der er stor overlapning indenfor de tre  \r\n\r\n områder. Den enkelte ansøgning er placeret i den gruppe, hvor dens hovedvægt  \r\n\r\n skønnes at ligge. Beskrivelse af de bevilligede projekter er optrykt i  \r\n\r\n Kulturfondens årsberetninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 49",
            "stateLabel": "Vedtaget",
            "references": [
                {
                    "shortName": "1997/2 LSF 49",
                    "title": "1997 LSF 49   FORSLAG TIL LOV OM KULTURMINISTERIETS UDVIKLINGSFOND ",
                    "presentationName": "Lovforslag som fremsat",
                    "documentTypeId": 400,
                    "documentId": 111149,
                    "eliUri": "/eli/ft/199722K00049",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L49.htm"
                },
                {
                    "shortName": "1997/2 BTL 49",
                    "title": "1997 BTL 49   BETÆNKNING OVER FORSLAG TIL LOV OM KULTURMINISTERIETS UDVIKLINGSFOND    NR L 49 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 108524,
                    "eliUri": "/eli/ft/199724K00049",
                    "externalLink": ""
                },
                {
                    "shortName": "LOV nr 316 af 03/06/1998",
                    "title": "Lov om Kulturministeriets Udviklingsfond ",
                    "presentationName": "Lov",
                    "documentTypeId": 10,
                    "documentId": 87343,
                    "eliUri": "/eli/lta/1998/316",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/06/1998"
        },
        {
            "displayName": "Accession",
            "displayValue": "199722K00049"
        },
        {
            "displayName": "Entydig dokumentidentifikation",
            "displayValue": "CL008438"
        },
        {
            "displayName": "Dato for førstegangsindlæggelse",
            "displayValue": "03/06/1998"
        },
        {
            "displayName": "Dato for indlæggelse",
            "displayValue": "03/06/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}