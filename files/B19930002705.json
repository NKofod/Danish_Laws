{
    "id": 54559,
    "title": "Bekendtgørelse om privat byfornyelse ",
    "documentTypeId": "60",
    "isSagsforlobPeriodValid": false,
    "shortName": "BEK nr 27 af 22/01/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om privat byfornyelse </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 2, stk. 1, § 6 a, stk. 6, og § 10, i lov nr. 475 af </P>  \r\n\r\n<P CLASS=PUNKT> <B>24.</B> juni 1992, som ændret ved lov nr. 1.043 og lov nr.  \r\n\r\n 1.048 af 23. </P>  \r\n\r\n<P>december 1992 om privat byfornyelse fastsættes: </P>  \r\n\r\n<P> <I>Betingelser for anvendelse </I></P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen finder anvendelse i forbindelse  \r\n\r\n med ombygning af private udlejningsejendomme, hvorom der i henhold til lov om  \r\n\r\n privat byfornyelse er indgået aftale mellem udlejer og lejerne senest den 31.  \r\n\r\n december 1995. </P>  \r\n\r\n<P CLASS=STK> <I>Stk. 2. </I> Aftale om forbedringsarbejder med hertil  \r\n\r\n knyttede nødvendige følgearbejder efter lov om privat byfornyelse kan alene  \r\n\r\n indgås mellem udlejer og lejere af lejligheder, der helt eller delvis  \r\n\r\n anvendes til beboelse, og lejere af enkeltværelser, som ikke er en del af  \r\n\r\n udlejers beboelseslejlighed eller ikke er en del af et en- eller  \r\n\r\n tofamilieshus, som udlejer bebor. </P>  \r\n\r\n<P CLASS=STK> <I>Stk. 3. </I> I ejendomme med 12 beboelseslejemål eller  \r\n\r\n derunder skal aftalen med udlejer tiltrædes af mindst 75 pct. af de lejere,  \r\n\r\n der bebor ejendommen. I ejendomme med mere end 12 beboelseslejemål skal  \r\n\r\n aftalen med udlejer tiltrædes af mindst 60 pct. af de lejere, der bebor  \r\n\r\n ejendommen. Aftalen skal være indgået skriftligt. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Udlejer og lejerne skal i fællesskab udpege en  \r\n\r\n byggesagsrådgiver. Byggesagsrådgiveren skal udarbejde en skriftlig erklæring  \r\n\r\n om: </P>  \r\n\r\n<UL CLASS=PLAIN-LIST>  \r\n\r\n<LI>1) at de påtænkte forbedringsarbejder med hertil knyttede nødvendige  \r\n\r\n følgearbejder er omfattet af positivlisten i § 4, og </LI>  \r\n\r\n<LI>2) de lejemæssige konsekvenser for det enkelte lejemål i såvel  \r\n\r\n huslejeoptrapningsperioden som senere som følge af gennemførelse af det  \r\n\r\n samlede projekt. Erklæringen skal indeholde oplysning om lejeforhøjelsen  \r\n\r\n såvel inklusiv som eksklusiv det tilskud, der kan opnås, jf. § 14. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> I ejendomme, hvor lejerne har valgt  \r\n\r\n beboerrepræsentanter, jf. § 64 i lov om leje, skal udlejer inddrage disse i  \r\n\r\n forbindelse med gennemførelsen af projektet. Beboerrepræsentanterne skal  \r\n\r\n inddrages i projektet, forinden ejendommens øvrige lejere indrages. </P>  \r\n\r\n<P> <I>Tilskudsberettigede arbejder </I></P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Følgende forbedringsarbejder iværksat i medfør  \r\n\r\n af lov om privat byfornyelse er omfattet af bekendtgørelsens bestemmelser:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Nyinstallation af eller fornyelse af eksisterende varmeforsyningsanlæg  \r\n\r\n og elinstallationer. </LI>  \r\n\r\n<LI>2) Nyinstallation af eller fornyelse af eksisterende sanitære  \r\n\r\n installationer. </LI>  \r\n\r\n<LI>3) Installation af elevator og andre handicapforanstaltninger. </LI>  \r\n\r\n<LI>4) Nyetablering af eller forbedring af eksisterende altaner. </LI>  \r\n\r\n<LI>5) Forbedring af de enkelte boliger, herunder udskiftning af bestående  \r\n\r\n køkken. </LI>  \r\n\r\n<LI>6) Renovering af tag. </LI>  \r\n\r\n<LI>7) Renovering af fælles adgangsarealer. </LI>  \r\n\r\n<LI>8) Energibesparende foranstaltninger i ejendommen, herunder isolering af  \r\n\r\n tag og lofter, gulve og mure samt udskiftning af vinduer og andre  \r\n\r\n lysåbninger. </LI>  \r\n\r\n<LI>9) Ressourcebesparende og bygningsøkologiske foranstaltninger med henblik  \r\n\r\n på individuel begrænsning af el, vand- og gasforbrug. </LI>  \r\n\r\n<LI>10) Nødvendige følgearbejder til ovenstående forbedringsarbejder. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ved de i stk. 1, nr. 10 nævnte nødvendige  \r\n\r\n følgearbejder forstås retablering og udbedring i direkte tilknytning til de  \r\n\r\n omhandlede forbedringsarbejder. </P>  \r\n\r\n<P> <I>Vetoret </I></P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> En lejer af et beboelseslejemål kan senest 6  \r\n\r\n uger efter, at udlejers meddelelse om gennemførelse af arbejder er kommet  \r\n\r\n frem til lejeren, afvise gennemførelsen af arbejder, der alene vedrører det  \r\n\r\n pågældende lejemål. </P>  \r\n\r\n<P CLASS=STK> <I>Stk. 2. </I> En lejer kan dog ikke modsætte sig  \r\n\r\n gennemførelsen af arbejder, der er af almen betydning for boligens eller  \r\n\r\n ejendommens forbedring. </P>  \r\n\r\n<P CLASS=STK> <I>Stk. 3. </I> Arbejder af almen betydning for boligens eller  \r\n\r\n ejendommens forbedring omfatter: </P>  \r\n\r\n<UL CLASS=PLAIN-LIST>  \r\n\r\n<LI>1) Arbejder, som sikrer, at boligen eller ejendommen har sædvanlig  \r\n\r\n tidssvarende opvarmningsmulighed, og energibesparende foranstaltninger. </LI>  \r\n\r\n<LI>2) Arbejder, som afhjælper sundheds- og brandfare. </LI>  \r\n\r\n<LI>3) Arbejder, som sikrer boligens eller ejendommens senere forbedring,  \r\n\r\n herunder foranstaltninger, der omfatter installation af basisinstallationer  \r\n\r\n som ventilationskanaler, elinstallationer eller rørgennemføringer til varmt  \r\n\r\n eller koldt vand samt gennemføringer af faldstammer med eventuelle grene.  \r\n\r\n</LI>  \r\n\r\n</UL>  \r\n\r\n<P> <I>Erstatningsbolig </I></P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> En lejer, som ikke skriftligt har accepteret  \r\n\r\n forbedringsarbejdernes gennemførelse, og som ikke ønsker at blive boende i  \r\n\r\n ejendommen efter arbejdernes gennemførelse, har krav på at få anvist en  \r\n\r\n passende erstatningsbolig. </P>  \r\n\r\n<P CLASS=STK> <I>Stk. 2. </I> En erstatningsbolig anses for passende, hvis  \r\n\r\n den har mindst samme størrelse, kvalitet, udstyr og beliggenhed som den  \r\n\r\n hidtidige bolig og en beregnet nettoboligudgift, der ikke væsentligt  \r\n\r\n overstiger den hidtidige, betalte nettoboligudgift. </P>  \r\n\r\n<P CLASS=STK> <I>Stk. 3. </I> Ved passende beliggenhed forstås, at  \r\n\r\n erstatningsboligen fortrinsvis skal være beliggende i samme bykvarter eller  \r\n\r\n minimum inden for kommunens grænser. Såfremt lejer og udlejer er enige herom,  \r\n\r\n kan erstatningsbolig anvises i en anden kommune. </P>  \r\n\r\n<P> <I>Lejeforhøjelse </I></P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Lejeforhøjelser for aftalte arbejder omfattet af  \r\n\r\n § 4 kan alene gennemføres i lejligheder, der helt eller delvis anvendes til  \r\n\r\n beboelse, og i enkeltværelser, som ikke er en del af udlejers  \r\n\r\n beboelseslejlighed eller ikke er en del af et en- eller tofamilieshus, som  \r\n\r\n udlejer bebor. </P>  \r\n\r\n<P CLASS=STK> <I>Stk. 2. </I> En udlejer kan efter forbedringsarbejdernes  \r\n\r\n gennemførelse ikke forlange en større lejeforhøjelse end aftalt på grundlag  \r\n\r\n af byggesagsrådgiverens erklæring, jf. § 2. </P>  \r\n\r\n<P CLASS=STK> <I>Stk. 3. </I> Udlejer kan højst opkræve en lejeforhøjelse som  \r\n\r\n beregnet i overensstemmelse med § 5, stk. 1-3, i lov om privat byfornyelse  \r\n\r\n med fradrag af det tilskud, der kan opnås, jf. § 14. </P>  \r\n\r\n<P CLASS=STK> <I>Stk. 4. </I> I ejendomme, hvor ejeren opnår fritagelse for  \r\n\r\n afgift efter § 3 b i lov om en realrenteafgift af visse pensionskapitaler  \r\n\r\n m.v., kan udlejer højst opkræve en lejeforhøjelse, der i 8 år udgør 85 pct.  \r\n\r\n af lejeforhøjelsen beregnet i overensstemmelse med § 5, stk. 1-3, i lov om  \r\n\r\n privat byfornyelse med fradrag af det tilskud, der kan opnås, jf. § 14. Lejen  \r\n\r\n forhøjes herefter hvert år i 3 år med 5 pct. af den aftalte lejeforhøjelse  \r\n\r\n uden tilskud. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Lejeforhøjelse for det enkelte lejemål beregnes  \r\n\r\n på grundlag af de aftalte og dokumenterede udgifter, som er en følge af de  \r\n\r\n arbejder, der er gennemført i det pågældende lejemål. Lejeforhøjelse som  \r\n\r\n følge af gennemførte arbejder med hertil knyttede nødvendige følgearbejder,  \r\n\r\n der vedrører hele ejendommen, skal fordeles forholdsmæssigt efter lejemålenes  \r\n\r\n bruttoetageareal. </P>  \r\n\r\n<P CLASS=STK> <I>Stk. 2. </I> Kravet om lejeforhøjelse skal indeholde  \r\n\r\n oplysning om lejerens adgang til at gøre indsigelse mod lejeforhøjelsen og om  \r\n\r\n fristen herfor. </P>  \r\n\r\n<P CLASS=STK> <I>Stk. 3. </I> Lejeforhøjelse skal ske med 3 måneders varsel,  \r\n\r\n såfremt andet ikke er bestemt i aftalen, jf. § 1, stk. 3. Lejeforhøjelsen kan  \r\n\r\n dog tidligst få virkning fra det tidspunkt, hvor de aftalte arbejder er  \r\n\r\n gennemført. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> I ejendomme, der indeholder såvel beboelse som  \r\n\r\n erhverv, skal der ske en forholdsmæssig fordeling af udgifter, som vedrører  \r\n\r\n både beboelsesdelen og erhvervsdelen. Den forholdsmæssige fordeling skal ske  \r\n\r\n i forhold til de respektive deles andel af det samlede areal. </P>  \r\n\r\n<P CLASS=STK> <I>Stk. 2. </I> Ved opgørelsen af ejendommens areal anvendes  \r\n\r\n Boligstyrelsens bekendtgørelse nr. 311 af 27. juni 1983 om beregning af  \r\n\r\n arealet af boliger og erhvervslokaler. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Har udlejer og lejer aftalt, at beløb afsat  \r\n\r\n efter §§ 18, 18 a og 18 b i lov om midlertidig regulering af boligforholdene  \r\n\r\n eller efter §§ 22 og 63 a i lov om leje eller henlæggelser til fornyelse  \r\n\r\n efter § 8 i lov om midlertidig regulering af boligforholdene eller støtte  \r\n\r\n efter anden lovgivning helt eller delvis skal indgå i finansieringen af  \r\n\r\n forbedringsarbejderne, indgår beløbet ikke i de udgifter, der kan danne  \r\n\r\n grundlag for lejeforhøjelse. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Har en lejer fremsat krav om anvisning af  \r\n\r\n erstatningsbolig, og har udlejer ikke inden 12 måneder efter, at kravet er  \r\n\r\n kommet frem til udlejer, anvist en passende erstatningsbolig, kan udlejer  \r\n\r\n ikke gennemføre krav om lejeforhøjelse i den bolig, hvori den lejer, som har  \r\n\r\n fremsat kravet, bor. </P>  \r\n\r\n<P> <I>Tilsagn om tilskud og reservation </I></P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bygge- og Boligstyrelsen kan inden for en årlig  \r\n\r\n investeringsramme på 2,5 mia. kr. meddele tilsagn om iværksættelse af  \r\n\r\n forbedringsarbejder med hertil knyttede nødvendige følgearbejder i henhold  \r\n\r\n til lov om privat byfornyelse, samt yde tilskud hertil. </P>  \r\n\r\n<P CLASS=STK> <I>Stk. 2. </I> Registrering af den mellem udlejer og lejerne  \r\n\r\n skriftligt indgåede aftale samt ansøgning om tilsagn om tilskud indsendes til  \r\n\r\n Bygge- og Boligstyrelsen på et af Bygge- og Boligstyrelsen udfærdiget skema.  \r\n\r\n Registreringen skal ske i Bygge- og Boligstyrelsen senest 6 uger efter, at  \r\n\r\n aftalen er indgået. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ansøgning om reservation af investeringsramme  \r\n\r\n til et planlagt projekt kan ske, forinden skriftlig aftale mellem udlejer og  \r\n\r\n lejere er indgået. Ansøgning skal indsendes på et af Bygge- og Boligstyrelsen  \r\n\r\n udfærdiget skema. </P>  \r\n\r\n<P CLASS=STK> <I>Stk. 2. </I> En reservation efter stk. 1 bortfalder, hvis  \r\n\r\n ansøgning om tilsagn om tilskud, jf. § 12, ikke er indsendt senest 9 måneder  \r\n\r\n efter, at reservation er meddelt af Bygge- og Boligstyrelsen. </P>  \r\n\r\n<P> <I>Tilskuddets størrelse </I></P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Tilskuddet til arbejder omfattet af lov om  \r\n\r\n privat byfornyelse udgør i 8 år 40 pct. af den aftalte lejeforhøjelse uden  \r\n\r\n tilskud for de i henhold til loven gennemførte arbejder, jf. dog stk. 2.  \r\n\r\n Herefter nedsættes tilskuddet i hvert af de følgende 8 år med 5 pct. af den  \r\n\r\n aftalte lejeforhøjelse uden tilskud. </P>  \r\n\r\n<P CLASS=STK> <I>Stk. 2. </I> Tilskud til ejere af ejendomme, der opnår  \r\n\r\n fritagelse for afgift efter § 3 b i lov om en realrenteafgift af visse  \r\n\r\n pensionskapitaler m.v., udgør i 11 år 25 pct. af den aftalte lejeforhøjelse  \r\n\r\n uden tilskud for de i henhold til lov om privat byfornyelse gennemførte  \r\n\r\n arbejder. Herefter nedsættes tilskuddet hvert af de følgende 5 år med 5 pct.  \r\n\r\n af den aftalte lejeforhøjelse uden tilskud. </P>  \r\n\r\n<P CLASS=STK> <I>Stk. 3. </I> Tilskuddet kan højst udgøre 10.000 kr. årligt  \r\n\r\n pr. bolig. Tilskud, der udgør mindre end 200 kr. pr. beboelseslejemål pr. år,  \r\n\r\n udbetales ikke. </P>  \r\n\r\n<P CLASS=STK> <I>Stk. 4. </I> Forhøjelse af lejen som nævnt i stk. 1 og 2 kan  \r\n\r\n ske alene ved udlejers skriftlige meddelse herom til lejerne. </P>  \r\n\r\n<P> <I>Udbetaling af tilskud </I></P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Ansøgning om udbetaling af tilskud kan tidligst  \r\n\r\n indsendes til Bygge- og Boligstyrelsen efter udløbet af den i lov om privat  \r\n\r\n byfornyelse § 12, stk. 2, nævnte frist. Ansøgningen skal indsendes på et af  \r\n\r\n Bygge- og Boligstyrelsen udfærdiget skema. </P>  \r\n\r\n<P> <I>Øvrige bestemmelser </I></P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Mangelfuldt udfyldte ansøgningsskemaer samt  \r\n\r\n dokumentation, der efter Bygge- og Boligstyrelsens vurdering ikke opfylder de  \r\n\r\n opstillede krav, returneres. Indsendelsestidspunktet beregnes fra det  \r\n\r\n tidspunkt, hvor ansøgningen i korrekt stand modtages i Bygge- og  \r\n\r\n Boligstyrelsen. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Ansøgninger om reservation samt om tilsagn om  \r\n\r\n tilskud imødekommes i den rækkefølge, de modtages i Bygge- og Boligstyrelsen.  \r\n\r\n Ansøgninger, som ikke kan imødekommes i det enkelte finansår, tildeles plads  \r\n\r\n på en venteliste i den rækkefølge, de modtages i Bygge- og Boligstyrelsen.  \r\n\r\n</P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Efter forbedringsarbejdernes gennemførelse skal  \r\n\r\n lejerne og i ejendomme, hvor der er valgt beboerrepræsentanter, jf. § 64 i  \r\n\r\n lov om leje, tillige beboerrepræsentanterne have forelagt regnskab for  \r\n\r\n ombygningsprojektet. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Lovens årlige investeringsramme på 2,5 mia. kr.  \r\n\r\n deles i 2 delrammer. I ejendomme, der ejes af realrenteafgiftspligtige  \r\n\r\n institutioner, der opnår fritagelse for afgift efter § 3 b i lov om en  \r\n\r\n realrenteafgift af visse pensionskapitaler m.v., kan der foretages  \r\n\r\n investeringer i privat byfornyelse inden for maksimalt 1 mia. kr. årligt. I  \r\n\r\n øvrige private udlejningsejendomme kan der foretages investeringer inden for  \r\n\r\n maksimalt 1,5 mia. kr. årligt. </P>  \r\n\r\n<P CLASS=STK> <I>Stk. 2. </I> Investeringsramme, der ikke er udnyttet ved  \r\n\r\n udgangen af henholdsvis 1993 og 1994, kan overføres til næste finansår. Der  \r\n\r\n kan ikke ske overførsel fra en delramme til en anden. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Bekendtgørelsen træder i kraft ved  \r\n\r\n offentliggørelsen i Lovtidende og har virkning fra 1. januar 1993. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 589 af 2.  \r\n\r\n juli 1992 om privat byfornyelse. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Bygge- og Boligstyrelsen, den 22. januar  \r\n\r\n 1993 </I> </P>  \r\n\r\n<P CLASS=UNDERSKREVET-AF ALIGN=CENTER>H.E. Rasmussen </P>  \r\n\r\n<P CLASS=MINISTER ALIGN=RIGHT>/ Bent Fjord </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/02/1993"
        },
        {
            "displayName": "Accession",
            "displayValue": "B19930002705"
        },
        {
            "displayName": "Entydig dokumentidentifikation",
            "displayValue": "CM013441"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "22/01/1993"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Boligmin. Bygge- og Boligstyrelsen 3. kontor B3-5513-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}