{
    "id": 35582,
    "title": "Om matrikulært arbejde kan anses for egnet til at udbydes i licitation. ",
    "documentTypeId": "250",
    "isSagsforlobPeriodValid": false,
    "shortName": "UDT nr 4030 af 24/06/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Direktorate udtaler til monopoltilsynet,at matrikulært arbejde i  \r\n\r\n almindelighed ike anses egnet til at udbydes i licitation, men at det ikke  \r\n\r\n kan afvises, at f.eks. visse vejudskillelsessager kan være så veldefinerede,  \r\n\r\n at licitationsprincippet kan anvendes. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om matrikulært arbejde kan anses for egnet til  \r\n\r\n at udbydes i licitation. </H1>  \r\n\r\n<P></P>  \r\n\r\n<BR>  \r\n\r\n<P>Monopoltilsynet har i skrivelse af 21-4-1982, j.nr. 98 VR, bedt om en  \r\n\r\n udtalelse fra matrikeldirektoratet i anledning af, at Skjern kommune har  \r\n\r\n rejst spørgsmål om lovligheden af konkurrencebegrænsende bestemmelser i Den  \r\n\r\n danske Landinspektørforenings kollegiale vedtægter. I en senere skrivelse af  \r\n\r\n 10-6-1982 har tilsynet fremsendt fotokopi af skrivelse af 24-5-1982 fra  \r\n\r\n Kommunernes Landsforening og af skrivelse af 7-6-1982 fra  \r\n\r\n landinspektørfirmaet Topomatic, Silkeborg. </P>  \r\n\r\n<P>Skjern kommune udbød den 12-6-1980 landinspektørarbejdet ved matrikulær  \r\n\r\n berigtigelse af nogle offentlige veje i kommunen i licitation blandt 3  \r\n\r\n landinspetørfirmaer på nærmere fastsatte udbudsbetingelser. </P>  \r\n\r\n<P>Den 18-6-1980 meddelte foreningen kommunen, at man i henhold til de  \r\n\r\n gældende vedtægtsbestemmelser havde pålagt foreningens medlemmer at afholde  \r\n\r\n sig fra at deltage i såvel den her omhandlede som enhver anden lignende  \r\n\r\n licitation. Foreningen gjorde samtidig opmærksom på, at landinspektører er  \r\n\r\n forpligtede til - på forlangende - at udarbejde kvalificerede overslag over  \r\n\r\n forventede samlede udgifter. </P>  \r\n\r\n<P>Kommunen ændrede herefter udbudsmaterialet over for de 3  \r\n\r\n landinspektørfirmaer, således at der i stedet for tilbud ønskedes  \r\n\r\n kvalificerede overslag over udførelse af de i det tidligere fremsendte  \r\n\r\n materiale beskrevne arbejder. </P>  \r\n\r\n<P>I landinspektørforeningens kollegiale vedtægter er der senere indført  \r\n\r\n bestemmelse om, at medlemmerne ikke må deltage i licitation eller lignende  \r\n\r\n honorarkonkurrence om udførelsen af arbejder, der kræver beskikkelse som  \r\n\r\n landinspektør. </P>  \r\n\r\n<P>I denne anledning skal direktoratet udtale følgende: </P>  \r\n\r\n<P>Matrikulære arbejder har en særlig karakter, idet de danner grundlag for  \r\n\r\n matriklens registrering af landets ejendomme og af de forandringer, der sker  \r\n\r\n ved udstykning m.v. Matriklens oplysninger er samtidig grundlaget for  \r\n\r\n tinglysnings- og vurderingsregister m.m. Der henvises til gældende regler i  \r\n\r\n landinspektørlovens bestemmelser (lovbekendtgørelse nr. 390 af 12-7-1977) og  \r\n\r\n til udstykningslovens og udstykningsbekendtgørelsens forskrifter  \r\n\r\n (lovbekendtgørelse nr. 6 af 7-1-1977 og bekendtgørelse nr. 129 af 23-3-1982).  \r\n\r\n</P>  \r\n\r\n<P>I matrikulære arbejder indgår både tekniske arbejder i form af opmåling,  \r\n\r\n beregninger og kortarbejde m.v. og juridisk- matrikulære opgaver i  \r\n\r\n forbindelse med skelbestemmelse, herunder afsætning af ældre skel og  \r\n\r\n afholdelse af egentlige skelsætningsforretninger. De juridisk-matrikulære  \r\n\r\n dele af arbejdet omfatter også stillingtagen til vejrets- og servitutforhold,  \r\n\r\n behandling af matrikulære sager i forhold til arealanvendelseslovgivningen og  \r\n\r\n rådgivning af klienter og naboejere. </P>  \r\n\r\n<P>Det vil ikke altid være muligt på forhånd at vide, hvilke arbejder der  \r\n\r\n skal udføres, idet f.eks. problemer omkring afsætning af ældre skel og  \r\n\r\n eventuel berigtigelse af matriklens dokumenter i visse tilfælde først vil  \r\n\r\n vise sig i forbindelse med de øvrige arbejders udførelse og i givet fald også  \r\n\r\n vil påvirke omfanget af de tekniske arbejder. </P>  \r\n\r\n<P>Det kan iøvrigt oplyses, at det matrikulære arbejde i Danmark i  \r\n\r\n forbindelse med overvejelser om fri etableringsret inden for EF-området har  \r\n\r\n været karakteriseret som udøvelse af en form for offentlig myndighed. </P>  \r\n\r\n<P>Direktoratet frygter en anvendelse af licitationsprincippet vil kunne føre  \r\n\r\n til nedsættelse af kvaliteten af matrikulære arbejder. Direktoratets kontrol  \r\n\r\n af landinspektørernes arbejde omfatter ikke en markkontrol, og fejl eller  \r\n\r\n forsømmelighed ved markarbejderne vil derfor ikke altid kunne kontrolleres i  \r\n\r\n forbindelse med sagernes behandling i direktoratet. </P>  \r\n\r\n<P>Hvis fejl og mangler konstateres ved direktorates behandling af sagen, vil  \r\n\r\n direktoratet stille krav til landinspektøren om ændring og forbedring af  \r\n\r\n arbejdet. Fører dette ikke til et tilfredsstillende resultat, må diretkoratet  \r\n\r\n afvise at notere de matrikulære forandriger i matriklen. </P>  \r\n\r\n<P>Fejl og mangler, der ikke kan konstateres ved direktoratets behandling af  \r\n\r\n sagen, vil føre til en forringelse af ejendomsregistreringen. Det bemærkes i  \r\n\r\n denne forbindelse, at hvis fejlene opdages på et senere tidspunkt kan det på  \r\n\r\n grund af omkostningerne for grundejerne og det offentlige være vanskeligt at  \r\n\r\n få dem berigtiget. </P>  \r\n\r\n<P>Direktoratet finder på denne baggrund, at matrikulære arbejder i  \r\n\r\n almindelighed ikke er egnede til at udbydes i licitation. Det kan dog ikke  \r\n\r\n afvises, at nogle matrikulære arbejder, f.eks. visse vejudskillelsessager,  \r\n\r\n kan være så veldefinerede, at licitationsprincippet kan anvendes. Efter  \r\n\r\n direktoratets opfattelse må dette dog forudsætte, at der foreligger et  \r\n\r\n kvalificeret og fyldestgørende udbudsmateriale, at udbudsmaterialet tager  \r\n\r\n hensyn til de krav, der fra matrikeldirektoratets side stilles til  \r\n\r\n matrikulære arbejders udførelse, og at der fra landinspektørens side kan  \r\n\r\n tages forbehold om særskilt betaling for ordning af skelproblemer m.v., der  \r\n\r\n opstår under arbejdets udførelse. </P>  \r\n\r\n<P>Direktoratet finder, at problemerne omkring anvendelse af  \r\n\r\n licitationsprincippet på sager om udskillelse af offentlige veje i givet fald  \r\n\r\n bør søges løst ved et nærmere samarbejde mellem de berørte myndigheder, de  \r\n\r\n kommunale organisationer og Den danske Landinspetørforening med henblik på  \r\n\r\n udarbejdelse af en generel vejledning. </P>  \r\n\r\n<P>Med hensyn til den af monopoltilsynet med skrivelse af 10-6-1982  \r\n\r\n fremsendte skrivelse fra landinspektørfirmaet Topomatic, Silkeborg ved  \r\n\r\n landinspektør Erik Lund, skal direktoratet udtale følgende: </P>  \r\n\r\n<P>Som det fremgår af landinspektør Lunds skrivelse er topometret et  \r\n\r\n opmålingsinstrument, som han har udviklet med stor personlig indsats. </P>  \r\n\r\n<P>Matrikeldirektoratet har tidligere vurderet resultatet af målinger, der er  \r\n\r\n udført med instrumentet, og har fundet nøjagtigheden acceptabel. Der er efter  \r\n\r\n direktoratets opfattelse tale om et af mange instrumenter, der står til  \r\n\r\n rådighed ved opmålingsarbejder, med fordele og mangler, der varierer med  \r\n\r\n opgavernes forskellige karakter og operatørernes forskellige viden og  \r\n\r\n erfaring. </P>  \r\n\r\n<P>De praktiserende landinspektører er efter direktorates opfattelse  \r\n\r\n velorienterede om nye opmålingsinstrumenter og -metoder, og de har i vidt  \r\n\r\n omfang investeret i fornyelser på området. </P>  \r\n\r\n<P>Ligesåvel, som der er opgaver, til hvis løsning topometret er velegnet, er  \r\n\r\n der opgaver, til hvis løsning andre instrumenter bør foretrækkes. </P>  \r\n\r\n<P>Karakteristisk for topometermålingen er, at det direkte måleresultat er en  \r\n\r\n grafisk afbildning. Dette er ofte det ønskede resultat ved tekniske målinger,  \r\n\r\n som f.eks. de omtalte målinger for Esbjerg og Herning kommuner. </P>  \r\n\r\n<P>Skal resultatet af målingerne fremstå også med et nummerisk resultat, som  \r\n\r\n f.eks. ved matrikulære arbejder, må afbildningen digitaliseres, hvilket  \r\n\r\n forøger udgifter og unøjagtighed. </P>  \r\n\r\n<P>I sådanne tilfælde kan andre metoder være at foretrække. </P>  \r\n\r\n<P>Direktoratet finder iøvrigt ikke at have grundlag for at bedømme  \r\n\r\n landinspektør Lunds udtalelser om de økonomiske fordele ved topometermåling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "Y19820403058"
        },
        {
            "displayName": "Entydig dokumentidentifikation",
            "displayValue": "CA003517"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "4030"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "24/06/1982"
        },
        {
            "displayName": "Administrerende myndighed",
            "displayValue": "Landbrugsministeriet, Matrikeldirektoratet"
        },
        {
            "displayName": "Ressortministeriets journalnummer",
            "displayValue": "M.C.J. 266/1982"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}