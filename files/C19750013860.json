{
    "id": 63908,
    "title": "Vejledning til den mellem Danmark og Malta den 26. marts 1975 afsluttede overenskomst til undgåelse af dobbeltbeskatning og forhindring af beskatningsunddragelse for så vidt angår indkomst- og formueskatter. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 138 af 04/08/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til den mellem Danmark og Malta den  \r\n\r\n 26. marts 1975 afsluttede overenskomst til undgåelse af dobbeltbeskatning og  \r\n\r\n forhindring af beskatningsunddragelse for så vidt angår indkomst- og  \r\n\r\n formueskatter. </H1>  \r\n\r\n<P></P>  \r\n\r\n<BR>  \r\n\r\n<P>Indledning. </P>  \r\n\r\n<P CLASS=PUNKT> <B>1.</B> Ved en mellem Danmark og Malta den 26. marts 1975  \r\n\r\n afsluttet overenskomst med tilhørende protokol til undgåelse af  \r\n\r\n dobbeltbeskatning m.m. er der fastsat en række bestemmelser, der medfører  \r\n\r\n afvigelser fra skattelovgivningens almindelige regler i tilfælde, hvor en  \r\n\r\n skatteyder ellers ville blive udsat for dobbeltbeskatning på grund af  \r\n\r\n sammenstødende skattekrav fra Danmark og Malta. </P>  \r\n\r\n<P>Overenskomsten bygger såvel i sin udformning som i sit indhold på OECD's  \r\n\r\n modelkonvention med senere ændringer og svarer således indholdsmæssigt til de  \r\n\r\n fleste af de af Danmark i nyere tid indgåede dobbeltbeskatningsaftaler. </P>  \r\n\r\n<P>I det følgende vil kun blive gjort bemærkninger til de artikler, der har  \r\n\r\n særlig betydning eller afviger fra modelkonventionen. </P>  \r\n\r\n<P>Ikrafttræden. </P>  \r\n\r\n<P>(Artikel 30). </P>  \r\n\r\n<P CLASS=PUNKT> <B>2.</B> Overenskomsten trådte i kraft den 14. juni 1975 og  \r\n\r\n finder herefter for Danmarks vedkommende anvendelse for så vidt angår skatter  \r\n\r\n af indkomst og formue, der er pålignet for et indkomstår, der begynder den 1.  \r\n\r\n januar 1974 eller senere, og for Maltas vedkommende for så vidt angår skatter  \r\n\r\n af indkomst og formue, der er pålignet for ligningsår, der begynder den 1.  \r\n\r\n januar 1975 eller </P>  \r\n\r\n<P>senere. For så vidt angår kildeskatter, d.v.s. skatter, der tilbageholdes  \r\n\r\n ved indkomstens udbetaling, finder overenskomsten anvendelse for begge stater  \r\n\r\n fra og med den 1. januar 1974. </P>  \r\n\r\n<P>Skatter. </P>  \r\n\r\n<P>(Artikel 2). </P>  \r\n\r\n<P CLASS=PUNKT> <B>3.</B> De skatter, der omfattes af overenskomsten, er i  \r\n\r\n Malta indkomstskatten og særskatten (&quot;surtax&quot;), herunder  \r\n\r\n forskudsskatter, hvadenten de opkræves ved kilden eller på anden måde, og i  \r\n\r\n Danmark indkomstskatterne til staten, de kommunale indkomstskatter samt  \r\n\r\n formueskatten til staten. </P>  \r\n\r\n<P>Endvidere finder overenskomsten anvendelse på alle andre skatter af samme  \r\n\r\n eller væsentlig samme art, der fremtidigt måtte blive indført som tillæg til  \r\n\r\n eller i stedet for gældende skatter. </P>  \r\n\r\n<P>Gensidig bistand. </P>  \r\n\r\n<P CLASS=PUNKT> <B>4.</B> I artikel 27 findes en bestemmelse om udveksling af  \r\n\r\n oplysninger. Henvendelse til Malta om oplysninger skal ske gennem  \r\n\r\n skattedepartementet. </P>  \r\n\r\n<P>Overenskomsten fastsætter derimod ikke pligt til bistand med hensyn til  \r\n\r\n opkrævning af skatter. </P>  \r\n\r\n<P>Definitioner. </P>  \r\n\r\n<P CLASS=PUNKT> <B>5.</B> De almindelige definitioner findes i artikel 3.  \r\n\r\n Udtrykket &quot;Danmark&quot; omfatter også den del af kontinentalsoklen, som  \r\n\r\n Danmark kan udforske og udnytte. Aftalen omfatter ikke Færøerne og Grønland,  \r\n\r\n og således heller ikke de til disse dele af riget hørende dele af  \r\n\r\n kontinentalsoklen, men den kan udvides til at gælde for disse dele af riget,  \r\n\r\n jfr. artikel 29. </P>  \r\n\r\n<P>I artikel 4 om &quot;skattemæssigt hjemsted&quot; er det præciseret, at  \r\n\r\n dødsboer i skattemæssig betydning anses for hjemmehørende i den kontraherende  \r\n\r\n stat, hvor afdøde var hjemmehørende på tidspunktet for dødsfaldet. </P>  \r\n\r\n<P>I artikel 5 om &quot;fast driftssted&quot; er det i stk. 2, f) præciseret,  \r\n\r\n at et olieborested udfor kysten skal anses som et fast driftssted. </P>  \r\n\r\n<P>I artikel 5, stk. 3, er begrebet &quot;fast driftssted&quot; udvidet til  \r\n\r\n også at omfatte et foretagendes virksomhed som tilsynsførende i forbindelse  \r\n\r\n med et anlægs- eller monteringsarbejde af mere end 12 måneders varighed.  \r\n\r\n Beskatningen af den enkelte rådgiver vil derimod ske efter reglerne for  \r\n\r\n personlige tjenesteydelser, se nedenfor pkt. 12 om artikel 15. </P>  \r\n\r\n<P>Endvidere vil stedet for et bygnings-, anlægs- eller monteringsarbejde med  \r\n\r\n en varighed af mere end 12 måneder udgøre et fast driftssted, jfr. stk. 2,  \r\n\r\n g). </P>  \r\n\r\n<P>Fordeling af beskatningsretten mellem kildeskat og bopælsstat. </P>  \r\n\r\n<P>(Artikel 6-23). </P>  \r\n\r\n<P CLASS=PUNKT> <B>6.</B> Som en tilføjelse til modelkonventionens regler i  \r\n\r\n artikel 7 om beskatning af fortjeneste ved forretningsvirksomhed bestemmes i  \r\n\r\n artikel 7, stk. 7, at overenskomsten ikke skal kunne forhindre den enkelte  \r\n\r\n stat i at anvende sine interne regler om beskatning af fortjeneste ved  \r\n\r\n forsikringsvirksomhed. </P>  \r\n\r\n<P CLASS=PUNKT> <B>7.</B> Et foretagendes fortjeneste ved skibs- eller  \r\n\r\n luftfartsvirksomhed i international trafik beskattes ifølge artikel 8 i den  \r\n\r\n stat, hvori ledelsen har sit sæde. Ved &quot;international trafik&quot;  \r\n\r\n forstås enhver rejse foretaget af et skib eller luftfartøj, der drives af et  \r\n\r\n foretagende i Danmark eller Malta, undtagen hvor rejsen udelukkende sker  \r\n\r\n mellem steder i den anden stat, jfr. definitionen i artikel 3, stk. 1, h).  \r\n\r\n</P>  \r\n\r\n<P>I Protokollen til overenskomsten er det bestemt, at der under nærmere  \r\n\r\n angivne betingelser vedrørende tilknytningen til Malta kan blive tale om  \r\n\r\n dansk beskatning, uanset at ledelsens sæde måtte forefindes på Malta. </P>  \r\n\r\n<P>Bestemmelsen tilsigter at hindre, at fritagelse for beskatning opnås i  \r\n\r\n begge stater. </P>  \r\n\r\n<P CLASS=PUNKT> <B>8.</B> Beskatningen af aktieudbytter (artikel 10) fra et  \r\n\r\n dansk selskab sker i overensstemmelse med modelkonventionen, således at  \r\n\r\n Danmark skal begrænse sin udbytteskat til 15 pct., i forholdet mellem moder-  \r\n\r\n og datterselskaber med 25 pct. aktiebesiddelse, dog til 5 pct. </P>  \r\n\r\n<P>Når udbytte udbetales af et maltesisk selskab, må den maltesiske skat  \r\n\r\n ifølge artikel 10, stk. 2 (b) (i), ikke overstige den maltesiske selskabsskat  \r\n\r\n på for tiden 37,5%. Denne skal ifølge artikel 10, stk. 2 (b) (ii) endda under  \r\n\r\n visse betingelser begrænses til 15%, når der er tale om understøttet  \r\n\r\n virksomhed. Udbytter, der udbetales af et maltesisk selskab, pålægges ikke  \r\n\r\n nogen speciel udbytteskat. Selskabet er dog ved udbetaling af udbytte  \r\n\r\n berettiget til at tilbageholde et beløb svarende til den selskabsskat, som  \r\n\r\n betales af dette udbytte. Danmark skal i henhold til artikel 24 indrømme  \r\n\r\n creditnedslag for den &quot;underliggende&quot; maltesiske selskabsskat. </P>  \r\n\r\n<P CLASS=PUNKT> <B>9.</B> Renter kan ifølge artikel 11 beskattes med 10 pct.  \r\n\r\n i kildestaten. Danmark er for tiden ikke i stand til at udnytte denne  \r\n\r\n beskatningsret. </P>  \r\n\r\n<P>Det er i artikel 11, stk. 3, bestemt, at renter, der af en låntager i en  \r\n\r\n af staterne betales til regeringen m.v. i den anden stat, er fritaget for  \r\n\r\n beskatning i låntagerens stat. Det er i stk. 3, a) bl.a. anført, at  \r\n\r\n bestemmelsen finder anvendelse på Industrialiseringsfonden for  \r\n\r\n Udviklingslandene. </P>  \r\n\r\n<P>Det bemærkes, at nedslag i dansk skat skal gives, som om maltesisk skat  \r\n\r\n var erlagt med 25 pct. (såkaldt &quot;matching credit&quot;, se artikel 24,  \r\n\r\n stk. 1, c) og nedenfor under pkt. 20. </P>  \r\n\r\n<P CLASS=PUNKT> <B>10.</B> Beskatningsretten til royalties (artikel 12) er  \r\n\r\n fordelt efter arten af den ydelse, som royaltyen er betaling for. </P>  \r\n\r\n<P>Royalty for benyttelsen af litterære, kunstneriske og videnskabelige  \r\n\r\n arbejder kan kun beskattes i modtagerens bopælsstat, mens royalty for  \r\n\r\n benyttelsen af patent, varemærke, fremstillingsmetode m.m. tillige kan  \r\n\r\n beskattes - med højst 10 pct. - i kildestaten. Heller ikke denne  \r\n\r\n beskatningsret er Danmark for tiden i stand til at udnytte. </P>  \r\n\r\n<P>Der er i artikel 12, stk. 4 - svarende til artikel 11, stk. 6, vedrørende  \r\n\r\n renter - fastsat regler om, hvorfra royalties skal anses at hidrøre. </P>  \r\n\r\n<P>Artiklens øvrige bestemmelser er i overensstemmelse med modelkonventionen.  \r\n\r\n</P>  \r\n\r\n<P>Det bemærkes, at nedslag i dansk skat skal gives, som om maltesisk skat  \r\n\r\n var erlagt med 25 pct. (såkaldt &quot;matching credit&quot;, se artikel 24,  \r\n\r\n stk. 1, c) og nedenfor under pkt. 20. </P>  \r\n\r\n<P CLASS=PUNKT> <B>11.</B> Fortjeneste ved afståelse af formuegenstande  \r\n\r\n beskattes ifølge artikel 13 i overensstemmelse med modelkonventionens regler.  \r\n\r\n</P>  \r\n\r\n<P CLASS=PUNKT> <B>12.</B> Artikel 14 om frit erhverv og artikel 15 om  \r\n\r\n personlige tjenesteydelser er begge i overensstemmelse med modelkonventionen  \r\n\r\n og giver ikke anledning til særlige bemærkninger udover, at det i artikel 15,  \r\n\r\n stk. 3, er bestemt, at i Danmark hjemmehørende personer, ansatte ved SAS,  \r\n\r\n alene beskattes i Danmark af vederlag for arbejde udført om bord på  \r\n\r\n luftfartøjer i international trafik. </P>  \r\n\r\n<P CLASS=PUNKT> <B>13.</B> Bestyrelseshonorarer (artikel 16) kan beskattes i  \r\n\r\n selskabets hjemstat. Denne ret til kildebeskatning kan Danmark udnytte med  \r\n\r\n hjemmel i kildeskattelovens § 2, jfr. § 43, stk. 2, a. </P>  \r\n\r\n<P CLASS=PUNKT> <B>14.</B> Vederlag til kunstnere og sportsfolk (artikel 17)  \r\n\r\n kan beskattes i den stat, hvori virksomheden udøves - også i tilfælde, hvor  \r\n\r\n vederlaget udbetales til en anden end den optrædende selv. </P>  \r\n\r\n<P CLASS=PUNKT> <B>15.</B> Private pensioner og livrenter (artikel 18) kan  \r\n\r\n kun beskattes i modtagerens bopælsstat. </P>  \r\n\r\n<P>Offentlige pensioner (artikel 19, stk. 2) og sociale ydelser (artikel 18,  \r\n\r\n stk. 2) (f.eks. folkepension) kan kun beskattes i kildestaten. </P>  \r\n\r\n<P>For offentlige pensioner - men ikke for sociale ydelser - overgår  \r\n\r\n beskatningsretten dog til bopælsstaten såfremt modtageren er hjemmehørende og  \r\n\r\n statsborger i denne stat. </P>  \r\n\r\n<P CLASS=PUNKT> <B>16.</B> Vederlag for offentlige hverv, bortset fra  \r\n\r\n pensioner, hvorom henvises til pkt. 15, kan ifølge artikel 19 som hovedregel  \r\n\r\n kun beskattes i udbetalingsstaten. Hvis arbejdet udføres i bopælsstaten, og  \r\n\r\n modtageren er statsborger i denne eller ikke har bopæl i denne alene med det  \r\n\r\n formål at udføre hvervet, tilkommer beskatningsretten dog bopælsstaten  \r\n\r\n (artikel 19(b)). </P>  \r\n\r\n<P>Vederlag fra det offentlige til specialister og frivillige, der som led i  \r\n\r\n et bistandsprogram udsendes til støtte for den anden stat, kan ifølge artikel  \r\n\r\n 19, stk. 4, kun beskattes i udbetalingsstaten. </P>  \r\n\r\n<P CLASS=PUNKT> <B>17.</B> Artikel 20. stk. 1 indeholder den såkaldte  \r\n\r\n &quot;professorregel&quot;. </P>  \r\n\r\n<P>Det fremgår af artiklen og af den hertil knyttede bestemmelse i  \r\n\r\n protokollen (stk. 2), at fritagelse for beskatning i opholdsstaten kun gælder  \r\n\r\n vederlag hidrørende fra andre stater end opholdsstaten, og fritagelsen er  \r\n\r\n betinget af beskatning i den pågældendes (tidligere) bopælsstat. </P>  \r\n\r\n<P>Overskrides 2-årsfristen, indtræder beskatning med tilbagevirkende kraft  \r\n\r\n fra opholdets begyndelse. Et midlertidigt fravær fra opholdsstaten betragtes  \r\n\r\n ikke som afbrydelse af besøget. </P>  \r\n\r\n<P CLASS=PUNKT> <B>18.</B> Ifølge artikel 20, stk. 2 og 3 er  \r\n\r\n uddannelsessøgende fritaget for beskatning i studielandet af stipendier m.v.  \r\n\r\n hidrørende fra en anden stat og er endvidere for en periode på 3 år fritaget  \r\n\r\n for beskatning af lønindtægter på højst 15.000 kr. årligt. </P>  \r\n\r\n<P CLASS=PUNKT> <B>19.</B> Artikel 23 om beskatning af dødsboer og  \r\n\r\n arveberettigede i et bo er indsat som følge af, at dødsboer ikke beskattes  \r\n\r\n som sådanne i Malta. </P>  \r\n\r\n<P>Efter artiklen bevarer Danmark sin mulighed (efter national lov) for at  \r\n\r\n beskatte et dødsbo, hvorhos Malta - i overensstemmelse med sin lovgivning -  \r\n\r\n kan beskatte derboende arvinger af deres andel i boet. Den forholdsmæssige  \r\n\r\n del af den danske skat, pålignet boet, der vedrører den andel, der tilfalder  \r\n\r\n den i Malta boende arving, tillades fradraget i den maltesiske skat på  \r\n\r\n andelen, jfr. artikel 23 sammenholdt med artikel 24. stk. 2. </P>  \r\n\r\n<P>Metode til ophævelse af dobbeltbeskatning. </P>  \r\n\r\n<P>(Artikel 24). </P>  \r\n\r\n<P CLASS=PUNKT> <B>20.</B> Begge lande skal ved ophævelse af  \r\n\r\n dobbeltbeskatning benytte den såkaldte &quot;creditmetode&quot;. Der er i  \r\n\r\n stk. 1a), sidste stykke indsat en bestemmelse om såkaldt &quot;matching  \r\n\r\n credit&quot;, hvorefter Danmark skal give credit på sædvanlig måde, uanset at  \r\n\r\n den maltesiske skat er helt eller delvist nedsat for en begrænset periode,  \r\n\r\n d.v.s. som om ingen sådan nedsættelse var sket. </P>  \r\n\r\n<P>For så vidt angår renter og royalties er det endvidere bestemt, at Danmark  \r\n\r\n skal give creditnedslag for maltesisk kildeskat på sådanne ydelser, som om  \r\n\r\n beskatningen havde andraget 25 pct. og ikke kun de efter artikel 11 og 12  \r\n\r\n tilladte 10 pct. </P>  \r\n\r\n<P>Det bemærkes, at nedslaget dog aldrig kan overstige den forholdsmæssige  \r\n\r\n del af den danske skat, der falder på de nævnte, fra Malta hidrørende  \r\n\r\n indtægter. </P>  \r\n\r\n<P>Beskatning ved til- og fraflytning. </P>  \r\n\r\n<P CLASS=PUNKT> <B>21.</B> Der er ikke i overenskomsten givet særlige regler  \r\n\r\n til løsning af de beskatningsproblemer, der kan opstå i forbindelse med  \r\n\r\n flytning mellem de to stater, hvorfor de interne regler om indtræden og ophør  \r\n\r\n af skattepligt finder anvendelse i disse tilfælde. </P>  \r\n\r\n<P>Overenskomstens praktisering. </P>  \r\n\r\n<P CLASS=PUNKT> <B>22.</B> Overenskomstens bestemmelser skal praktiseres ved  \r\n\r\n selve skatteligningen. For så vidt angår indkomståret 1974 vil der, såfremt  \r\n\r\n skatteansættelser og skatteberegninger er foretaget i strid med  \r\n\r\n overenskomstens bestemmelser, blive tale om genoptagelse af de pågældende  \r\n\r\n ansættelser eller beregninger. For så vidt begæring om regulering af  \r\n\r\n skatteansættelser eller skatteberegninger for det nævnte indkomstår i  \r\n\r\n overensstemmelse med overenskomstens bestemmelser allerede er fremsat eller  \r\n\r\n fremsættes inden udgangen af 1975, bemyndiges skatterådene herved til at  \r\n\r\n genoptage vedkommende ansættelser eller beregninger til fornyet behandling  \r\n\r\n uden forud indhentet bemyndigelse fra statens ligningsdirektorat. Fremkommer  \r\n\r\n begæringen først efter nævnte tidspunkt, må bemyndigelse til genoptagelse  \r\n\r\n indhentes på sædvanlig måde. </P>  \r\n\r\n<P>På tilsvarende måde vil forskudsregistreringer for indkomståret 1975 på  \r\n\r\n begæring kunne ændres, jfr. kildeskattelovens § 53, såfremt de er foretaget i  \r\n\r\n strid med overenskomsten. </P>  \r\n\r\n<P CLASS=PUNKT> <B>23.</B> Tvivlsspørgsmål med hensyn til overenskomstens  \r\n\r\n praktisering skal forelægges for skattedepartementet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 4. august 1975.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/Erik Møller. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/10/1975"
        },
        {
            "displayName": "Accession",
            "displayValue": "C19750013860"
        },
        {
            "displayName": "Entydig dokumentidentifikation",
            "displayValue": "CM022928"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "138"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "04/08/1975"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter, Skd. 7 kt. j. nr. 7-11-73."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}