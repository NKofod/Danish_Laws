{
    "id": 35706,
    "title": "Kommunedata, opkaldsforbindelse, sikkerhedssystem, call back (tilbagekald) (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11042 af 05/03/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Registertilsynet har i beretningsåret afgivet en udtalelse til  \r\n\r\n  Kommunedata I/S vedrørende en påtænkt etablering af opkaldsforbindelser til  \r\n\r\n visse systemer på Kommunedata I/S under anvendelse af et nærmere beskrevet  \r\n\r\n sikkerhedssystem. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommunedata, opkaldsforbindelse,  \r\n\r\n sikkerhedssystem, call back (tilbagekald) (* 1) </H1>  \r\n\r\n<P></P>  \r\n\r\n<BR>  \r\n\r\n<P>Opkaldsforbindelser ønskedes etableret med henblik på overførsel af data  \r\n\r\n til og fra Kommunedata I/S for følgende fælleskommunale systemer:  \r\n\r\n Økonomisystemet, Elevadministrationssystemet, Ungdomsskolesystemet og  \r\n\r\n Ejendomsdatasystemet. </P>  \r\n\r\n<P>Om baggrunden for ønsket om at kunne tilbyde kommunerne adgang til de  \r\n\r\n nævnte systemer via opkaldsforbindelser oplystes det, at overførsel af data  \r\n\r\n til og fra disse systemer fra institutioner m.v. med begrænset anvendelse af  \r\n\r\n systemerne kan foretages økonomisk mere fordelagtigt via opkaldsforbindelser  \r\n\r\n end via fast opkoblede linier. </P>  \r\n\r\n<P>Sikring af opkaldsforbindelserne tænktes etableret ved anvendelse af et  \r\n\r\n sikkerhedssystem, der er baseret på en sikkerhedsenhed, der tildeles den  \r\n\r\n enkelte bruger af opkaldsforbindelsen, og en centralt placeret kontrolenhed,  \r\n\r\n hvori det kontrolleres, at opkald foretages med anvendelse af en godkendt  \r\n\r\n sikkerhedsenhed. Først når denne kontrol er gennemført, kan brugeren etablere  \r\n\r\n adgang til det ønskede register ved indtastning af brugeridentifikation og  \r\n\r\n kendeord på sædvanlig vis. </P>  \r\n\r\n<P> Kommunedata I/S gav udtryk for den opfattelse, at det foreslåede  \r\n\r\n sikkerhedssystem kan sidestilles med en tilbagekaldsfunktion, idet det dog  \r\n\r\n bemærkedes, at sikkerhedssystemet ikke sikrer, at der kun kan foretages  \r\n\r\n opkald fra på forhånd fastlagte lokationer. </P>  \r\n\r\n<P> Kommunedata I/S foreslog, at der som kompensation herfor etableres  \r\n\r\n særlige kontroller og begrænsninger i forbindelse med anvendelsen af  \r\n\r\n opkaldsforbindelser. Dels pegedes der på muligheden for at etablere særlig  \r\n\r\n kontrol og tilsyn med anvendelsen ved særlig logning, dels oplystes det,  \r\n\r\n at Kommunedata I/S' systemer kun er tilgængelige i et aftalt tidsrum, ligesom  \r\n\r\n anvendelsen af opkaldsforbindelserne kan begrænses til tidsrum, der  \r\n\r\n fastsættes i sikkerhedssystemet. </P>  \r\n\r\n<P> Kommunedata I/S foreslog endvidere, at der blev fastsat nærmere formelle  \r\n\r\n regler vedrørende udlevering, anvendelse og opbevaring af sikkerhedsenheden.  \r\n\r\n I disse regler kunne efter Kommunedata I/S' opfattelse f.eks. indgå, at en  \r\n\r\n sikkerhedsenhed kun udleveres til medarbejdere i kommunerne, som i  \r\n\r\n forbindelse med deres anvendelse af de omhandlede registre har et erkendt  \r\n\r\n behov for at anvende opkaldsforbindelser, at sikkerhedsenheden kun må  \r\n\r\n anvendes fra nærmere angivne lokationer, at sikkerhedsenheden skal opbevares  \r\n\r\n på en sådan måde, at den ikke kan anvendes af andre, at en bortkommen  \r\n\r\n sikkerhedsenhed straks foranlediges spærret for anvendelse, samt at brugere  \r\n\r\n af sikkerhedsenheden informeres om, at særlig kontrol af anvendelsen heraf  \r\n\r\n kan blive foretaget. </P>  \r\n\r\n<P>Sagen blev behandlet på et møde i Registerrådet, hvorefter  \r\n\r\n Registertilsynet udtalte, at tilsynet i enkelte, konkrete tilfælde har  \r\n\r\n tiltrådt, at opkaldsforbindelser med tilbagekaldsfunktion har været anvendt  \r\n\r\n ved adgang til registre, der ikke indeholder følsomme oplysninger. </P>  \r\n\r\n<P>Registertilsynet tilkendegav den opfattelse, at der ved den beskrevne  \r\n\r\n etablering af opkaldsforbindelse med anvendelse af det omhandlede  \r\n\r\n sikkerhedssystem kan opnås samme begrænsning i anvendelsesmulighederne for  \r\n\r\n opkaldsforbindelser som ved anvendelse af tilbagekaldsfunktion på visse  \r\n\r\n punkter dog i kraft af fastsatte formelle regler. Det var endvidere  \r\n\r\n Registertilsynets opfattelse, at der herved ikke ville være tale om en  \r\n\r\n væsentlig forringelse af sikkerhedsniveauet sammenlignet med forholdene ved  \r\n\r\n anvendelse af tilbagekaldsfunktion. </P>  \r\n\r\n<P>Registertilsynet havde på denne baggrund ikke indvendinger imod, at  \r\n\r\n opkaldsforbindelser blev taget i anvendelse for de af de omhandlede registre,  \r\n\r\n som er placerede i sikkerhedsgruppe 1 elevadministrationssystemet,  \r\n\r\n ungdomsskolesystemet og ejendomsdatasystemet - under anvendelse af det  \r\n\r\n omhandlede sikkerhedssystem, under forudsætning af, at anvendelsen af  \r\n\r\n opkaldsforbindelser kun gøres mulig inden for fastsatte tidsrum, f.eks.  \r\n\r\n svarende til kommunernes normale arbejdstid, at der i kommuner, hvor  \r\n\r\n opkaldsforbindelser ønskes anvendt som beskrevet, fastsættes formelle regler  \r\n\r\n som omtalt vedrørende udlevering, anvendelse og opbevaring af  \r\n\r\n sikkerhedsenheden, at der i en periode på et år foretages særlig opfølgning  \r\n\r\n på anvendelsen af opkaldsforbindelser, og at Kommunedata I/S efter udløbet af  \r\n\r\n denne periode fremsender en rapport til Registertilsynet over anvendelsen af  \r\n\r\n opkaldsforbindelser og de indhøstede erfaringer. </P>  \r\n\r\n<P>For så vidt angik anvendelse af opkaldsforbindelser med det beskrevne  \r\n\r\n sikkerhedssystem i forbindelse med økonomisystemet, der er placeret i  \r\n\r\n sikkerhedsgruppe 2, havde Registertilsynet visse betænkeligheder, idet  \r\n\r\n økonomisystemet indeholder såvel ufølsomme oplysninger som fortrolige  \r\n\r\n oplysninger, f.eks. oplysninger om udbetaling af sociale ydelser.  \r\n\r\n Registertilsynet fandt på denne baggrund, at opkaldsforbindelser til  \r\n\r\n økonomisystemet burde sikres ved anvendelse af tilbagekaldsfunktion. </P>  \r\n\r\n<P>Registertilsynet havde herefter ikke indvendinger imod, at  \r\n\r\n opkaldsforbindelser som led i den ovennævnte forsøgsordning blev taget i  \r\n\r\n anvendelse i forbindelse med økonomisystemet, under forudsætning af, at  \r\n\r\n opkaldsforbindelserne blev sikret ved anvendelsen af tilbagekaldsfunktion.  \r\n\r\n</P>  \r\n\r\n<P>Registertilsynet har efterfølgende tiltrådt, at Det fælleskommunale system  \r\n\r\n Kommunedataløn indgår i den nævnte forsøgsordning på samme vilkår som  \r\n\r\n økonomisystemet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 141. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911104225"
        },
        {
            "displayName": "Entydig dokumentidentifikation",
            "displayValue": "CA003641"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11042"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "05/03/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1994-203-003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}