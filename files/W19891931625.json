{
    "id": 34543,
    "title": "Delpension - selvstændige - landbrug - arbejdstidsnedsættelse - afvikling af virksomhed - afviklingsperiodens længde (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19316 af 24/01/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Afslag på delpension til landmand, der reelt havde nedsat sin  \r\n\r\n arbejdstid i nødvendigt omfang mere end 5 måneder før han opfyldte  \r\n\r\n aldersbetingelsen for at få delpension. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Delpension - selvstændige - landbrug -  \r\n\r\n arbejdstidsnedsættelse - afvikling af virksomhed - afviklingsperiodens længde  \r\n\r\n (* 1) (* 2) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En selvstændig landmand L var født i juni 1927 og ville derfor tidligst  \r\n\r\n kunne få udbetalt delpension med virkning fra den 1. juli 1987. </P>  \r\n\r\n<P>I oktober 1986 påbegyndte han afvikling af sin besætning af malkekvæg.  \r\n\r\n Sidste mælkeafregning fandt sted den 26. oktober 1986, og de sidste køer blev  \r\n\r\n solgt den 12. januar 1987. </P>  \r\n\r\n<P>L's arbejdstid blev af hans revisionskontor opgjort til 1.982 timer/år før  \r\n\r\n og 994 timer/år efter salg af malkekøerne. </P>  \r\n\r\n<P>Sidst i maj 1987 indgav L ansøgning om delpension. </P>  \r\n\r\n<P>Det sociale udvalg meddelte afslag på delpension med den begrundelse, at  \r\n\r\n der reelt forelå en nedsættelse af L's arbejdstid, før han rent aldersmæssigt  \r\n\r\n var berettiget til at modtage delpension. Der var i afgørelsen taget højde  \r\n\r\n for en afviklingsperiode på 3 måneder. </P>  \r\n\r\n<P>Socialudvalget henviste i denne forbindelse til, at den reelle  \r\n\r\n arbejdstidsnedsættelse var sket i slutningen af 1986 i forbindelse med sidste  \r\n\r\n mælkeafregning den 26. oktober 1986 og salg af sidste ko den 12. januar 1987.  \r\n\r\n</P>  \r\n\r\n<P>L indbragte det sociale udvalgs afgørelse for amtsankenævnet. Han henviste  \r\n\r\n til, at loven om delpension havde været på trapperne i 1986, med virkning fra  \r\n\r\n 1. januar 1987, uden tilkendegivelse af de nærmere vilkår og betingelser for  \r\n\r\n overgangsperioden for landmænd. </P>  \r\n\r\n<P>I forventning om at overgå til delpension på sin 60-års dag, med skelen  \r\n\r\n til årstiden og arbejdstidskravet samt en hensigtsmæssig driftplanlægning for  \r\n\r\n 1987, havde han afviklet på den efter hans opfattelse mest hensigtsmæssige  \r\n\r\n måde. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte det sociale udvalgs afgørelse med den af udvalget  \r\n\r\n givne begrundelse. </P>  \r\n\r\n<P>Nævnet henviste til § 4 i Socialministeriets bekendtgørelse af 22. juli  \r\n\r\n 1986 om delpension til personer med anden erhvervsindtægt end lønindtægt.  \r\n\r\n</P>  \r\n\r\n<P>Der henvistes endvidere til Sikringsstyrelsens vejledende udtalelse nr. 1  \r\n\r\n af 6. februar 1987, hvor det af pkt. 16 fremgik, at Sikringsstyrelsen ved  \r\n\r\n drøftelser med landbrugsorganisationerne havde givet udtryk for, at en  \r\n\r\n afviklingsperiode på omkring 3 måneder ikke var uforenelig med  \r\n\r\n bekendtgørelsens § 4, stk. 1. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>L indbragte afgørelsen for Ankestyrelsen. I klagen var det bl.a. </P>  \r\n\r\n<P>anført, at der på det tidspunkt, hvor L ansøgte om delpension, </P>  \r\n\r\n<P>herskede en del usikkerhed om betingelserne for delpension, og om </P>  \r\n\r\n<P>hvorledes praksis for afviklingsperioden ville blive defineret. L </P>  \r\n\r\n<P>anmodede derfor om, at man så lempeligt på hans afviklingsperiode, </P>  \r\n\r\n<P>idet afviklingsperioden godt kunne strække sig ud over 3 måneder. </P>  \r\n\r\n<P>Antaget til principiel behandling: </P>  \r\n\r\n<P>Ankestyrelsen antog sagen til principiel behandling med henblik på en  \r\n\r\n nærmere vurdering af afviklingsperiodens længde. </P>  \r\n\r\n<P>LOVGRUNDLAG: </P>  \r\n\r\n<P>Lov om delpension § 1, stk. 2. </P>  \r\n\r\n<P>Socialministeriets bekendtgørelse nr. 491 af 22. juli 1986, § 4, om  \r\n\r\n delpension til personer med anden erhvervsindtægt end lønindtægt (personer,  \r\n\r\n der driver selvstændig virksomhed m.fl.). </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Socialudvalget gav med rette L afslag på ansøgning om delpension fra hans  \r\n\r\n fyldte 60. år. </P>  \r\n\r\n<P>Ankestyrelsen tillagde det herved - ligesom socialudvalget og  \r\n\r\n amtsankenævnet - afgørende betydning, at L reelt havde nedsat sin arbejdstid  \r\n\r\n i slutningen af 1986 og begyndelsen af 1987 ved afhændelsen af besætningen.  \r\n\r\n</P>  \r\n\r\n<P>Den fornødne afvikling af landbrugsvirksomheden var således tilendebragt  \r\n\r\n på et tidspunkt, der lå mere end 5 måneder forud for det tidspunkt, hvor L  \r\n\r\n opfyldte aldersbetingelserne for at få delpension. </P>  \r\n\r\n<P>Afviklingsperioden havde således været væsentlig længere end de omkring 3  \r\n\r\n måneder, som Sikringsstyrelsen efter drøftelse med landbrugsorganisationerne  \r\n\r\n fandt var forenelig med reglerne om arbejdstidsnedsættelse for selvstændig  \r\n\r\n erhvervsdrivende forud for ansøgning om delpension. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base som konsekvens af kassationsrunden i november 1995.",
        "(* 1) Offentliggjort af Socialstyrelsen i SM T-003-89 17/7/1989."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891931625"
        },
        {
            "displayName": "Entydig dokumentidentifikation",
            "displayValue": "CA002471"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19316"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "24/01/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20369-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}