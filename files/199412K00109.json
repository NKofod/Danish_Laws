{
    "id": 111672,
    "title": "1994 LSF 109   FORSLAG TIL LOV OM ÆNDRING AF LOV OM FOLKEHØJSKOLER, EFTERSKOLER,   HUSHOLDNINGSSKOLER OG HÅNDARBEJDSSKOLER OG LOV OM ERHVERVSSKOLER (LÅNGIVNING   TIL FRIE KOSTSKOLER OG ERHVERVSSKOLER) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 109",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 109 </P>  \r\n\r\n<P></P>  \r\n\r\n<P>Forslag til Lov om ændring af lov om folkehøjskoler, efterskoler,  \r\n\r\n husholdningsskoler og håndarbejdsskoler og lov om erhvervsskoler (Långivning  \r\n\r\n til frie kostskoler og erhvervsskoler) </P>  \r\n\r\n<P></P>  \r\n\r\n<P>Fremsat af undervisningsministeren (Ole Vig Jensen) </P>  \r\n\r\n<P></P>  \r\n\r\n<P>den 11. januar 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 18. april 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950031930\"> Lov nr. 319 af 17/05/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om folkehøjskoler, efterskoler, husholdningsskoler og  \r\n\r\n håndarbejdsskoler, jf. lovbekendtgørelse nr. 1191 af 23. december 1993,  \r\n\r\n foretages følgende ændringer: </P>  \r\n\r\n<P> <B>1.</B> Overskriften til <I>kapitel 4</I> affattes således: </P>  \r\n\r\n<P> <I>&#187;Långivning&#171;.</I>  </P>  \r\n\r\n<P> <B>2.</B>  <I>§ 32</I> affattes således: </P>  \r\n\r\n<P> <B>&#187;§ 32.</B> For skoler, der er godkendt efter § 10, kan  \r\n\r\n undervisningsministeren stille garanti for lån optaget i Kongeriget Danmarks  \r\n\r\n Hypotekbank og Finansforvaltning til en andel af dokumenterede udgifter til  \r\n\r\n nybyggeri og til- og ombygning. Andelen fastsættes på de årlige finanslove.  \r\n\r\n</P>  \r\n\r\n<P> <I>Stk. 2.</I> Undervisningsministeren kan i særlige tilfælde yde garanti  \r\n\r\n for lån til erhvervelse af fast ejendom på samme vilkår som for garanti givet  \r\n\r\n i medfør af stk. 1. </P>  \r\n\r\n<P> <I>Stk. 3.</I> Undervisningsministeren kan modregne udbetalte beløb i  \r\n\r\n henhold til garantien i skolernes tilskud, jf. § 21, stk. 2. Ved gentagne  \r\n\r\n tilfælde af misligholdelse af lånevilkårene kan undervisningsministeren  \r\n\r\n tilbageholde en del af skolernes tilskud, jf. § 21, stk. 2, med henblik på  \r\n\r\n betaling af fremtidige ydelser på lånene. </P>  \r\n\r\n<P> <I>Stk. 4.</I> Undervisningsministeren kan opsige garantien i forhold til  \r\n\r\n skolen, hvis skolen overtræder garantivilkårene eller har afgivet urigtige  \r\n\r\n oplysninger i forbindelse med opnåelse af garantien, eller hvis skolens  \r\n\r\n godkendelse bortfalder. </P>  \r\n\r\n<P> <I>Stk. 5.</I> Undervisningsministeren fastsætter nærmere regler om  \r\n\r\n vilkårene for ydelse af garanti, jf. stk. 1-4.&#171; </P>  \r\n\r\n<P> <B>3.</B>  <I>§§ 33</I> og <I>34</I> ophæves. </P>  \r\n\r\n<P> <B>§ 2</B>  </P>  \r\n\r\n<P>I lov om erhvervsskoler, jf. lovbekendtgørelse nr. 689 af 20. juli 1994,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 12 a</I> affattes således: </P>  \r\n\r\n<P> <B>&#187;§ 12 a.</B> For erhvervsskoler, der er godkendt efter § 1, og  \r\n\r\n skolehjem, der er godkendt efter § 13, kan undervisningsministeren stille  \r\n\r\n garanti for lån optaget i Kongeriget Danmarks Hypotekbank og  \r\n\r\n Finansforvaltning til en andel af dokumenterede udgifter til nybyggeri og  \r\n\r\n til- og ombygning. Andelen fastsættes på de årlige finanslove. </P>  \r\n\r\n<P> <I>Stk. 2.</I> Undervisningsministeren kan i særlige tilfælde yde garanti  \r\n\r\n for lån til erhvervelse af fast ejendom på samme vilkår som for garanti givet  \r\n\r\n i medfør af stk. 1. </P>  \r\n\r\n<P> <I>Stk. 3.</I> Undervisningsministeren kan modregne udbetalte beløb i  \r\n\r\n henhold til garantien i skolernes tilskud, jf. § 20, stk. 2. Ved gentagne  \r\n\r\n tilfælde af misligholdelse af lånevilkårene kan undervisningsministeren  \r\n\r\n tilbageholde en del af skolernes tilskud, jf. § 20, stk. 2, med henblik på  \r\n\r\n betaling af fremtidige ydelser på lånene. </P>  \r\n\r\n<P> <I>Stk. 4.</I> Undervisningsministeren kan opsige garantien i forhold til  \r\n\r\n skolen, hvis skolen overtræder garantivilkårene eller har afgivet urigtige  \r\n\r\n oplysninger i forbindelse med opnåelse af garantien, eller hvis skolens  \r\n\r\n godkendelse bortfalder. </P>  \r\n\r\n<P> <I>Stk. 5.</I> Undervisningsministeren fastsætter nærmere regler om  \r\n\r\n vilkårene for ydelse af garanti, jf. stk. 1-4.&#171; </P>  \r\n\r\n<P> <B>§ 3</B>  </P>  \r\n\r\n<P>Undervisningsministeren fastsætter tidspunktet for lovens ikrafttræden.  \r\n\r\n</P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om folkehøjskoler, efterskoler, husholdningsskoler og  \r\n\r\n håndarbejdsskoler, jf. lovbekendtgørelse nr. 1191 af 23. december 1993,  \r\n\r\n foretages følgende ændringer: </P>  \r\n\r\n<P> <B>1.</B>  <I>Overskriften</I> til <I>kapitel 4</I> affattes således:  \r\n\r\n</P>  \r\n\r\n<P>&#187;Långivning&#171; </P>  \r\n\r\n<P> <B>2.</B>  <I>§ 32</I> affattes således: </P>  \r\n\r\n<P> <B>&#187;§ 32.</B> For skoler, der er godkendt efter § 10, kan  \r\n\r\n undervisningsministeren stille garanti for lån optaget i Kongeriget Danmarks  \r\n\r\n Hypotekbank og Finansforvaltning til en andel af dokumenterede udgifter til  \r\n\r\n nybyggeri og til- og ombygning. Andelen fastsættes på de årlige finanslove.  \r\n\r\n</P>  \r\n\r\n<P> <I>Stk. 2.</I> Undervisningsministeren kan i særlige tilfælde yde garanti  \r\n\r\n for lån til erhvervelse af fast ejendom på samme vilkår, som for garanti  \r\n\r\n givet i medfør af stk. 1. </P>  \r\n\r\n<P> <I>Stk. 3.</I> Undervisningsministeren kan modregne udbetalte beløb i  \r\n\r\n henhold til garantien i skolernes tilskud, jf. § 21, stk. 2. Ved gentagne  \r\n\r\n tilfælde af misligholdelse af lånevilkårene kan undervisningsministeren  \r\n\r\n tilbageholde en del af skolernes tilskud, jf. § 21, stk. 2, med henblik på  \r\n\r\n betaling af fremtidige ydelser på lånene. </P>  \r\n\r\n<P> <I>Stk. 4.</I> Undervisningsministeren kan opsige garantien i forhold til  \r\n\r\n skolen, hvis skolen overtræder garantivilkårene eller har afgivet urigtige  \r\n\r\n oplysninger i forbindelse med opnåelse af garantien, eller hvis skolens  \r\n\r\n godkendelse bortfalder. </P>  \r\n\r\n<P> <I>Stk. 5.</I> Undervisningsministeren fastsætter nærmere regler om  \r\n\r\n vilkårene for ydelse af garanti, jf. stk. 1-4. </P>  \r\n\r\n<P> <B>3.</B>  <I>§§ 33 og 34</I> ophæves. </P>  \r\n\r\n<P> <B>§ 2</B>  </P>  \r\n\r\n<P>I lov om erhvervsskoler, jf. lovbekendtgørelse nr. 689 af 20. juli 1994,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 12 a.</I> affattes således: </P>  \r\n\r\n<P> <B>&#187;§ 12 a.</B> For erhvervsskoler, der er godkendt efter § 1, og  \r\n\r\n skolehjem, der er godkendt efter § 13, kan undervisningsministeren stille  \r\n\r\n garanti for lån optaget i Kongeriget Danmarks Hypotekbank og  \r\n\r\n Finansforvaltning til en andel af dokumenterede udgifter til nybyggeri og  \r\n\r\n til- og ombygning. Andelen fastsættes på de årlige finanslove. </P>  \r\n\r\n<P> <I>Stk. 2.</I> Undervisningsministeren kan i særlige tilfælde yde garanti  \r\n\r\n for lån til erhvervelse af fast ejendom på samme vilkår, som for garanti  \r\n\r\n givet i medfør af stk. 1. </P>  \r\n\r\n<P> <I>Stk. 3.</I> Undervisningsministeren kan modregne udbetalte beløb i  \r\n\r\n henhold til garantien i skolernes tilskud, jf. § 20, stk. 2. Ved gentagne  \r\n\r\n tilfælde af misligholdelse af lånevilkårene kan undervisningsministeren  \r\n\r\n tilbageholde en del af skolernes tilskud, jf. § 20, stk. 2, med henblik på  \r\n\r\n betaling af fremtidige ydelser på lånene. </P>  \r\n\r\n<P> <I>Stk. 4.</I> Undervisningsministeren kan opsige garantien i forhold til  \r\n\r\n skolen, hvis skolen overtræder garantivilkårene eller har afgivet urigtige  \r\n\r\n oplysninger i forbindelse med opnåelse af garantien, eller hvis skolens  \r\n\r\n godkendelse bortfalder. </P>  \r\n\r\n<P> <I>Stk. 5.</I> Undervisningsministeren fastsætter nærmere regler om  \r\n\r\n vilkårene for ydelse af garanti, jf. stk. 1-4.&#171; </P>  \r\n\r\n<P> <B>§ 3</B>  </P>  \r\n\r\n<P>Undervisningsministeren fastsætter tidspunktet for lovens ikrafttræden.  \r\n\r\n</P>  \r\n\r\n<P> <I>Bemærkninger til lovforslaget </I></P>  \r\n\r\n<P>A. Baggrunden for lovforslaget </P>  \r\n\r\n<P>Med indførelse af lån i Kongeriget Danmarks Hypotekbank og  \r\n\r\n Finansforvaltningen (Hypotekbanken) med garanti fra Undervisningsministeriet  \r\n\r\n til frie kostskoler, er det hensigten at give disse skoler et tiltrængt  \r\n\r\n supplement til realkreditbelåning, som mange skoler har vanskeligt ved at  \r\n\r\n opnå i tilstrækkeligt omfang. Lånene er som hovedregel begrænset til  \r\n\r\n nybyggeri og om- og tilbygning, der udvider eller forbedrer skolens  \r\n\r\n bygningskapacitet. Hvis der i forbindelse med et sådant byggeprojekt indgår  \r\n\r\n ejendomskøb, kan hypotekbanlån eventuelt indgå i finansieringen. Det er  \r\n\r\n derimod ikke hensigen med låneordningen at hypotekbanklån skal kunne  \r\n\r\n finansiere rene ejendomshandler, der ikke forøger skolens bygningskapacitet,  \r\n\r\n f.eks. hvis en skole vil afhænde en ejendom og købe en helt tilsvarende  \r\n\r\n finansieret ved hypotekbanklån. En tilsvarende ordning blev med lov nr. 689  \r\n\r\n af 20. juli 1994 indført for erhvervsskolerne i forbindelse med overgang til  \r\n\r\n bygningstaxameter pr. 1. januar 1995. Denne ordning foreslås samtidig  \r\n\r\n præciseret på baggrund af fornyede drøftelser med Finansministeriet og  \r\n\r\n Hypotekbanken med henblik på at opnå en mere hensigtsmæssig administration af  \r\n\r\n garantistillelse og långivning under et. </P>  \r\n\r\n<P> <I>1. Folkehøjskoler, efterskoler, husholdningsskoler og  \r\n\r\n håndarbejdsskoler</I>  </P>  \r\n\r\n<P>Ministeriet har efter drøftelse med skoleorganisationerne besluttet, at de  \r\n\r\n tidligere refusionstilskud til renter m.v. i forbindelse med skolernes  \r\n\r\n investeringer fra den 1. oktober 1994 erstattes af faste tilskud, og at de  \r\n\r\n faste tilskud derefter gradvis erstattes af en bygningstaxameterordning. </P>  \r\n\r\n<P>Staten har indtil udgangen af 1994 ydet afdragsfrie lån til frie  \r\n\r\n kostskoler til byggeri og erhvervelse af fast ejendom. Som følge af  \r\n\r\n overgangen til bygningstaxameterordning vil denne lånemulighed efter  \r\n\r\n lovforslaget bortfalde samtidig med, at bevillingen til statslån på  \r\n\r\n finansloven for 1995 er bortfaldet, men skolerne vil få mulighed for  \r\n\r\n optagelse af lån i Kongeriget Danmarks Hypotekbank og Finansforvaltning.  \r\n\r\n Ordningen svarer til den, der skal gælde for erhvervsskolerne, jf. lov om  \r\n\r\n erhvervsskoler, med de ændringer der følger af dette lovforslag. </P>  \r\n\r\n<P> <I>2. Erhvervsskoler</I>  </P>  \r\n\r\n<P>For erhvervsskolernes vedkommende indeholder lovforslaget i forhold til  \r\n\r\n lov om erhvervsskoler enkelte tilføjelser og præciseringer af mere teknisk  \r\n\r\n karakter med henblik på at sikre en mere hensigtsmæssig administrativ  \r\n\r\n ordning. Det foreslås, at undervisningsministerens garanti bliver stillet på  \r\n\r\n vilkår som selvskyldnerkaution i stedet for tabskaution. Garantien sikres ved  \r\n\r\n pant i skolens faste ejendom, hvorved pantsikring af selve lånene er  \r\n\r\n unødvendig. Begge forslag vil kunne gennemføres administrativt. Desuden giver  \r\n\r\n lovforslaget undervisningsministeren hjemmel til at modregne  \r\n\r\n Undervisningsministeriets udlæg i forbindelse med misligholdelse i skolernes  \r\n\r\n tilskud. </P>  \r\n\r\n<P> <I>B. Beskrivelse af ordningen</I>  </P>  \r\n\r\n<P>Lånene afdrages som annuitetslån og forrentes med en rentesats, der  \r\n\r\n fastsættes på grundlag af Hypotekbankens lånerente. Foruden rente betales et  \r\n\r\n administrationsbidrag og garantiprovision. Løbetiderne bliver op til 30 år  \r\n\r\n med tilpasning af renten til det aktuelle renteniveau hvert 5. år. Lånene  \r\n\r\n sikres ved garanti stillet af Undervisningsministeriet. Garantiforpligtelsen  \r\n\r\n sikres ved, at Undervisningsministeriet får modregningsadgang i skolernes  \r\n\r\n tilskud for træk på garantien. </P>  \r\n\r\n<P>Garantien vil blive ydet på vilkår som selvskyldnerkaution for alle  \r\n\r\n ydelser på lånene inkl. garantiprovision og administrationsbidrag til  \r\n\r\n Hypotekbanken. Garantien ydes dog kun, hvis investeringsudgiften står i  \r\n\r\n rimeligt forhold til skolens indtægtsgrundlag og samlede økonomi, herunder  \r\n\r\n eventuelle nye låneforpligtelser i forbindelse med den påtænkte investering.  \r\n\r\n Undervisningsministeriet opstiller objektive, forretningsmæssige kriterier  \r\n\r\n for garantistillelse, således at der ikke bliver tale om overinvesteringer i  \r\n\r\n forhold til f.eks. antal årselever. Hermed bliver der tale om, at det er  \r\n\r\n skolens grundlag for at videreføre sin virksomhed på det med investeringen  \r\n\r\n tilsigtede niveau, der bliver afgørende for långivningen. Dette skal ses i  \r\n\r\n modsætning til den vurdering, som realkreditinstitutter m.v. typisk anlægger  \r\n\r\n som grundlag for belåning, nemlig markedsværdien af bygningerne i en  \r\n\r\n tvangssalgssituation. Denne markedsvurdering har i mange tilfælde gjort det  \r\n\r\n vanskeligt for skoler at opnå nødvendig og tilstrækkelig realkreditbelåning.  \r\n\r\n Formålet med garantistillelsen er, at lån i Hypotekbanken skal kunne supplere  \r\n\r\n realkreditbelåning og/eller egenfinansiering. </P>  \r\n\r\n<P>De nærmere vilkår for garantistillelse fastsættes af  \r\n\r\n undervisningsministeren efter forhandling med finansministeren, og de  \r\n\r\n offentliggøres ved bekendtgørelse. Når vilkårne for grantistillelse er blevet  \r\n\r\n fastlagt, agter finansministeren at forelægge aktstykke for Finansudvalget om  \r\n\r\n de nærmere vilkår for selve lånere. Der vil først blive stillet garanti og  \r\n\r\n ydet lån, når Finansudvalgets godkendelse foreligger. </P>  \r\n\r\n<P>Det vil blive et vilkår for garantistillelse, at garantierne over for  \r\n\r\n Undervisningsministeriet sikres ved pant i skolens faste ejendom. Dette  \r\n\r\n skyldes, at man på denne måde kan gøre det til en betingelse for rykning for  \r\n\r\n andre lån med pant i skolens faste ejendom, at de oprindelige skoleøkonomiske  \r\n\r\n kriterier, der er en betingelse for ydelse af garanti og lån, også er opfyldt  \r\n\r\n i forbindelse med senere låneoptagelse. Der vil således heller ikke i  \r\n\r\n situationer med eventuel senere rykning for andre lån blive taget stilling ud  \r\n\r\n fra pantets værdi, men ud fra grundlaget for skolens virksomhed. Der ligger  \r\n\r\n samtidig en særlig sikringsakt i Undervisningsministeriets modregningsadgang  \r\n\r\n i skolernes tilskud i tilfælde af misligeholdelse. </P>  \r\n\r\n<P>Forslaget om for erhvervsskoler at ændre vilkårene for garantistillelsen i  \r\n\r\n forhold til Hypotekbanken fra vilkår som tabskaution til vilkår som  \r\n\r\n selvskyldnerkaution indebærer ikke en reel forøgelse af statens samlede  \r\n\r\n risiko. Forslaget skal alene sikre en mere hensigtsmæssig opgavefordeling  \r\n\r\n mellem Hypotekbanken og Undervisningsministeriet, idet  \r\n\r\n Undervisningsministeriet ved hjælp af modregning i fremtidige  \r\n\r\n tilskudsudbetalinger bedre kan inddrive statens tilgodehavende end  \r\n\r\n Hypotekbanken. Derfor er det også præciseret i lovforslaget, at  \r\n\r\n Undervisningsministeriet har en sådan ubeskåret modregningsadgang for  \r\n\r\n indfriede ydelser i henhold til garantien i uddannelsesinstitutionens  \r\n\r\n fremtidige tilskudsudbetalinger. Hertil kommer, at Undervisningsministeriet  \r\n\r\n som ansvarlig myndighed er forpligtet til at varetage mere overordnede  \r\n\r\n tilsynsopgaver, hvor Hypotekbanken som kreditor kun har til opgave at sikre  \r\n\r\n inddrivelse af statens tilgodehavender. </P>  \r\n\r\n<P>Det følger af aftalen mellem Hypotekbanken og Undervisningsministeriet, at  \r\n\r\n hypotekbanklånene normalt ikke forfalder i deres helhed ved misligholdelse.  \r\n\r\n Dette forhold sammenholdt med, at ydelser, der indfries i henhold til  \r\n\r\n garantien, ikke forrentes, ville kunne betyde, at den enkelte skole eventuelt  \r\n\r\n så en likviditetsmæssig fordel i at trække på garantien i stedet for at  \r\n\r\n afdrage og forrente lånene i overensstemmelse med lånevilkårene. Derfor  \r\n\r\n foreslås det samtidig, at Undervisningsministeriet i tilfælde at gentagne  \r\n\r\n misligholdelser får adgang til at tilbageholde en del af skolens tilskud med  \r\n\r\n henblik på, at Undervisningsministeriet erlægger de fremtidige ydelser på  \r\n\r\n lånene. I praksis vil Undervisningsministeriet i sådanne tilfælde månedligt  \r\n\r\n tilbageholde 1/6 af de fremtidige terminsydelser i skolens tilskud.  \r\n\r\n Undervisningsministeriet kan i øvrigt opsige garantien i forhold til skolen  \r\n\r\n efter dansk rets almindelige regler. </P>  \r\n\r\n<P>Det er ikke tanken, at Hypotekbanken kan ændre lånevilkårene eller give  \r\n\r\n henstand over for uddannelsesinstitutionerne. I de særlige tilfælde, hvor  \r\n\r\n dette måtte være nødvendigt, må det ske ved fornyelse af lån og garanti eller  \r\n\r\n ved, at Undervisningsministeriet benytter de eksisterende hjemler i  \r\n\r\n forbindelse med en eventuel betalingsstandsning. </P>  \r\n\r\n<P>Efter bestemmelserne i stk. 5 kan undervisningsministeren fastsætte  \r\n\r\n nærmere regler både for ordningens indhold og vilkår samt for ordningens  \r\n\r\n administration. </P>  \r\n\r\n<P>Det foreslås, at undervisningsministeren bemyndiges til at fastsætte  \r\n\r\n tidspunktet for lovens ikrafttræden, således at loven ikke får virkning, før  \r\n\r\n der er opnået enighed mellem Undervisningsministeriet og Finansministeriet om  \r\n\r\n vilkårene for garantistillelse, og Finansudvalget har tiltrådt  \r\n\r\n finansministerens aktstykke om ordningen. </P>  \r\n\r\n<P> <I>C. Administrative og økonomiske konsekvenser af forslaget</I>  </P>  \r\n\r\n<P>Lovforslaget indebærer, at Undervisningsministeriets opgaver vedrørende  \r\n\r\n behandling af konkrete ansøgninger om igangsættelse af ombygninger og andre  \r\n\r\n byggearbejder samt indgåelse af lejemål bortfalder. Denne administrative  \r\n\r\n lettelse vil dog i nogen grad blive opvejet af nye opgaver vedrørende  \r\n\r\n behandling af ansøgninger om hypotekbanklån. Ministeriet vil fortsat skulle  \r\n\r\n overvåge skolernes kapitalforvaltning og administrationen af garantiordningen  \r\n\r\n vil blive baseret herpå. </P>  \r\n\r\n<P>Opgaveomlægningerne og deraf følgende personaletilpasninger sker inden for  \r\n\r\n ministeriets samlede personaleramme. </P>  \r\n\r\n<P>Der er på finansloven for 1995 afsat 250 mio. kr. til garantistillelse for  \r\n\r\n begge skoleformer under et. De økonomiske kriterier for opnåelse af garanti  \r\n\r\n og lån tænkes fastsat således, at kun skoler med en absolut god økonomi kan  \r\n\r\n komme i betragtning, og tabene forventes derfor at blive minimale i forhold  \r\n\r\n til garantisummen. Der er for 1995 afsat 1 mio. kr. til tab på udlån. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/05/1995"
        },
        {
            "displayName": "Accession",
            "displayValue": "199412K00109"
        },
        {
            "displayName": "Entydig dokumentidentifikation",
            "displayValue": "CL000939"
        },
        {
            "displayName": "Dato for førstegangsindlæggelse",
            "displayValue": "19/05/1995"
        },
        {
            "displayName": "Dato for indlæggelse",
            "displayValue": "19/05/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}