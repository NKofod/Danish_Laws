{
    "id": 61805,
    "title": "Cirkulære om ændring af afskrivningsloven (Leasing) ",
    "documentTypeId": "170",
    "isSagsforlobPeriodValid": false,
    "shortName": "CIR nr 38 af 02/04/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af afskrivningsloven  \r\n\r\n (Leasing) </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 576 af 15. december 1983 er der gennemført ændringer i  \r\n\r\n afskrivningsloven, som senest er optrykt ved lovbekendtgørelse nr. 419 af 1.  \r\n\r\n september 1983. </P>  \r\n\r\n<P>Ved ændringsloven er i afsnit V A indsat nye regler om afskrivning på  \r\n\r\n aktiver, der udlejes (leasing). </P>  \r\n\r\n<P>I dette cirkulære omtales de ændringer, der er sket ved denne lov. Det  \r\n\r\n senest ajourførte cirkulære om afskrivningsloven er skattedepartementets  \r\n\r\n cirkulære af 22. november 1983. (I sidstnævnte cirkulære er iøvrigt en fejl,  \r\n\r\n idet der i pkt. 40, eksempel 12, mangler pristalsregulering af  \r\n\r\n begyndelsessaldo for indkomståret 1983, 39.500 kr., i den ny saldo.) </P>  \r\n\r\n<P CLASS=PUNKT> <B>1.</B> I afskrivningslovens afsnit V A, der omfatter §§  \r\n\r\n 34A - 34F, er indført regler, der dels ophæver adgangen til at  \r\n\r\n pristalsregulere anskaffelsessummen på aktiver, der udlejes, dels ophæver  \r\n\r\n muligheden for løbende at foretage afskrivninger. </P>  \r\n\r\n<P>Endvidere er indført regler om den skattemæssige behandling af fortjeneste  \r\n\r\n og tab ved salg af aktiver, der udlejes. For så vidt angår driftsmidler og  \r\n\r\n skibe, bevares adgangen til at fradrage tab på det tidspunkt, hvor den  \r\n\r\n erhvervsmæssige virksomhed ophører. Fortjeneste eller tab skal ved ophør  \r\n\r\n medregnes i den almindelige skattepligtige indkomst. Eventuel fortjeneste på  \r\n\r\n bygninger m.v. skal opgøres og beskattes efter reglerne om beskatning af  \r\n\r\n fortjeneste på fast ejendom. Efter disse regler beskattes fortjeneste som  \r\n\r\n særlig indkomst. Tab kan ikke fradrages. </P>  \r\n\r\n<P>Reglerne berører ikke de leasingprojekter, der efter gældende praksis ikke  \r\n\r\n er tillagt skattemæssig betydning, f.eks. fordi en aftale om overdragelse  \r\n\r\n ikke har haft et sådant indhold, at afskrivningsadgang har kunnet tillægges  \r\n\r\n køberen. Et tilfælde af den art forelå i Østre Landsrets dom af 4. marts 1981  \r\n\r\n (U 82.738 Ø), direktør L. A. Helgstrand mod ministeriet for skatter og  \r\n\r\n afgifter. I sådanne tilfælde har den formelle ejer fortsat hverken adgang til  \r\n\r\n at foretage løbende afskrivninger eller tabsfradrag efter de nye regler i  \r\n\r\n afsnit V A i afskrivningsloven. </P>  \r\n\r\n<P>Afskrivningslovens regler i afsnittene I-IV B gælder ikke for de aktiver,  \r\n\r\n der omfattes af reglerne i afsnit V A. Derimod gælder de almindelige  \r\n\r\n bestemmelser i afsnit V og reglerne i afsnit VI. </P>  \r\n\r\n<P>En skematisk oversigt over anvendelsesområdet for leasingreglerne findes i  \r\n\r\n pkt. 9. </P>  \r\n\r\n<P CLASS=PUNKT> <B>2.</B> Efter lovens § 34A, stk. 1, skal fuldt eller  \r\n\r\n begrænset skattepligtige personer eller dødsboer anvende reglerne i afsnit V  \r\n\r\n A på følgende aktiver, der ejes af mere end to ejere: </P>  \r\n\r\n<UL CLASS=PLAIN-LIST>  \r\n\r\n<LI>1) Maskiner, inventar og lignende driftsmidler, der udlejes, jfr. § 34A,  \r\n\r\n stk. 1, nr. 1. </LI>  \r\n\r\n</UL>  \r\n\r\n<P>Ejerne (personer og dødsboer) af de omfattede driftsmidler skal anvende  \r\n\r\n reglerne i §§ 34C og 34D om en særskilt saldo, der hverken er  \r\n\r\n afskrivningsberettiget eller pristalsreguleret, og om opgørelse af  \r\n\r\n fortjeneste og tab på driftsmidlerne ved virksomhedsophør. </P>  \r\n\r\n<P>Al udlejning af driftsmidler - maskiner, inventar og lignende  \r\n\r\n driftsmidler, herunder flyvemaskiner der ejes af mere end to ejere, er  \r\n\r\n omfattet af bestemmelsen. Det gælder, uanset hvem driftsmidlet udlejes til.  \r\n\r\n Det er således uden betydning, om lejer er en person, et selskab, en  \r\n\r\n institution m.v., ligesom det er uden betydning, om lejeren er skattepligtig  \r\n\r\n her i landet fuldt eller begrænset eller om lejeren ikke er skattepligtig.  \r\n\r\n</P>  \r\n\r\n<P>Bestemmelsen omfatter også skattepligtige personer og dødsboer, der lejer  \r\n\r\n et driftsmiddel ud til en tidligere ejer (lease back). Det er også i denne  \r\n\r\n henseende uden betydning, om lejeren (den tidligere ejer) er en person eller  \r\n\r\n et selskab, eller om lejeren er skattepligtig her i landet. </P>  \r\n\r\n<UL CLASS=PLAIN-LIST>  \r\n\r\n<LI>2) Skibe og driftsmidler om bord på skibe, der udlejes til en tidligere  \r\n\r\n ejer (lease back), jfr. § 34A, stk. 1, nr. 2. </LI>  \r\n\r\n</UL>  \r\n\r\n<P>Ejerne (personer og dødsboer) af de omfattede skibe og driftsmidler om  \r\n\r\n bord på skibe skal også anvende reglerne i §§ 34C og 34D om en særskilt ikke  \r\n\r\n afskrivningsberettiget eller pristalsreguleret saldo og om opgørelse af  \r\n\r\n fortjeneste og tab på skibene ved virksomhedsophør. </P>  \r\n\r\n<P>Reglerne i § 34A, stk. 1, nr. 1, omfatter både udlejning af driftsmidler  \r\n\r\n til en tidligere ejer og udlejning til lejere, der ikke tidligere har ejet  \r\n\r\n driftsmidlet. Reglerne i nr. 2 om skibe og driftsmidler om bord på skibe  \r\n\r\n omfatter derimod kun udlejning til en tidligere ejer (lease back). Personer  \r\n\r\n og dødsboer, der udlejer et skib til en anden end den tidligere ejer, er  \r\n\r\n således ikke omfattet af bestemmelsen, selv om der er mere end to ejere. </P>  \r\n\r\n<UL CLASS=PLAIN-LIST>  \r\n\r\n<LI>3) Afskrivningsberettigede bygninger, installationer i sådanne bygninger  \r\n\r\n samt dræningsanlæg på jordbrugsbedrifter, der udlejes til en tidligere ejer  \r\n\r\n (lease back), jfr. § 34A, stk. 1, nr. 3. </LI>  \r\n\r\n</UL>  \r\n\r\n<P>Ejerne (personer og dødsboer) af de omfattede bygninger, installationer og  \r\n\r\n dræningsanlæg skal anvende reglen i § 34E, hvorefter anskaffelsessummen ikke  \r\n\r\n kan pristalsreguleres eller afskrives, samt reglen i § 34F om den  \r\n\r\n skattemæssige behandling af fortjeneste og tab. </P>  \r\n\r\n<P>Det er uden betydning, om bygningen ville have været  \r\n\r\n afskrivningsberettiget efter afskrivningslovens § 18 om fuldstændig  \r\n\r\n afskrivningsberettiget benyttelse eller § 20 om blandet  \r\n\r\n afskrivningsberettiget og ikke afskrivningsberettiget benyttelse. Bygninger  \r\n\r\n på lejet grund samt fast ejendom, hvorpå der hviler en hjemfaldsforpligtelse  \r\n\r\n eller anden forpligtelse af lignende art, er også omfattet af bestemmelsen. I  \r\n\r\n disse tilfælde gælder der dog særlige afskrivningsregler med hjemmel i  \r\n\r\n statsskatteloven. Ejeren kan vælge at foretage afskrivninger efter disse  \r\n\r\n særlige regler, når betingelserne herfor i øvrigt er til stede. I så fald kan  \r\n\r\n der afskrives, men afskrivningsgrundlaget bliver ikke pristalsreguleret. </P>  \r\n\r\n<P>Afskrivningsberettigede installationer i bygninger, der ikke kan  \r\n\r\n afskrives, er ikke omfattet af bestemmelsen. Efter § 23, stk. 2, kan de  \r\n\r\n nævnte installationer afskrives med indtil 4 pct. om året.  \r\n\r\n Afskrivningsgrundlaget kan ikke pristalsreguleres. På installationer i ikke  \r\n\r\n afskrivningsberettigede bygninger kan der således fortsat afskrives, selv om  \r\n\r\n bygningen udlejes af flere end to ejere til en tidligere ejer. </P>  \r\n\r\n<UL CLASS=PLAIN-LIST>  \r\n\r\n<LI>4) Afskrivningsberettigede bygninger, installationer og dræningsanlæg,  \r\n\r\n der udlejes til lejere, der ikke er tidligere ejere, men i øvrigt er omfattet  \r\n\r\n af § 34A, stk. 3 eller 4, (§ 34A, stk. 1, nr. 4). </LI>  \r\n\r\n</UL>  \r\n\r\n<P>Bestemmelsen omfatter de samme aktiver som stk. 1, nr. 3, når de udlejes  \r\n\r\n til lejere, som hverken er fuldt skattepligtige her i landet eller begrænset  \r\n\r\n skattepligtige her af indkomst i en virksomhed, hvor det lejede aktiv  \r\n\r\n benyttes. </P>  \r\n\r\n<P>At en lejer ikke er fuldt eller begrænset skattepligtig her i landet kan  \r\n\r\n skyldes, at vedkommende person eller selskab hverken har bopæl eller er  \r\n\r\n hjemmehørende her i landet eller oppebærer indkomst her, der medfører  \r\n\r\n begrænset skattepligt efter § 2 i kildeskatteloven eller § 2 i  \r\n\r\n selskabsskatteloven. Den manglende skattepligt kan også skyldes, at lejeren  \r\n\r\n efter kildeskatteloven eller efter selskabsskatteloven er undtaget fra  \r\n\r\n skattepligt. </P>  \r\n\r\n<P>Som eksempler på lejere, der efter § 3 i selskabsskatteloven er undtaget  \r\n\r\n fra skattepligt her i landet kan nævnes: staten og dens institutioner,  \r\n\r\n kommuner og kommunale virksomheder og institutioner, skoler m.v., der er  \r\n\r\n selvejende institutioner, og hvis indtægter udelukkende anvendes til  \r\n\r\n institutionens formål, godkendte realkreditinstitutter og lignende, visse  \r\n\r\n finansieringsinstitutter og pensionskasser. </P>  \r\n\r\n<P>Endvidere omfatter bestemmelsen udlejning til lejere, som er  \r\n\r\n skattepligtige efter § 1, stk. 1, nr. 3a eller 4, i selskabsskatteloven om  \r\n\r\n indkøbsforeninger samt produktions- og salgsforeninger. </P>  \r\n\r\n<P>Bestemmelsen i stk. 1, nr. 4, der forudsætter, at aktivet har mere end to  \r\n\r\n ejere, skal anvendes, når lejeren ikke tidligere har ejet bygningen eller  \r\n\r\n anlægget. Har lejeren tidligere ejet bygningen m.v., omfattes forholdet af  \r\n\r\n stk. 3 eller stk. 4, jfr. nedenfor pkt. 6-7. </P>  \r\n\r\n<P CLASS=PUNKT> <B>3.</B> § 34A, stk. 1, omfatter kun personer eller dødsboer  \r\n\r\n med udlejede aktiver, der ejes af mere end to ejere. Ved afgørelsen af, om  \r\n\r\n der er mere end to ejere, er det uden betydning, om ejerne er juridiske eller  \r\n\r\n fysiske personer. Ejes et driftsmiddel f.eks. i sameje mellem to  \r\n\r\n aktieselskaber og en skattepligtig person, er den fysiske person omfattet af  \r\n\r\n bestemmelsen, da der er mere end to ejere. Aktieselskaberne berøres derimod  \r\n\r\n ikke af bestemmelsen. </P>  \r\n\r\n<P CLASS=PUNKT> <B>4.</B> Lease back reglerne i § 34A, stk. 1, nr. 2 og 3,  \r\n\r\n omfatter udlejning til enhver tidligere ejer. Lejeforholdet er således  \r\n\r\n omfattet af disse regler, uanset om udlejning sker til en person eller til et  \r\n\r\n selskab, og uanset om lejer er fuldt eller begrænset skattepligtig her i  \r\n\r\n landet. Er lejer (den tidligere ejer) skattepligtig efter reglerne i  \r\n\r\n selskabsskattelovens § 1, stk. 1, nr. 3a eller 4, eller er lejer ikke  \r\n\r\n skattepligtig her i landet af indkomst i en virksomhed, hvori det lejede  \r\n\r\n benyttes, vil lejeforholdet tillige være omfattet af § 34A, stk. 3 eller 4,  \r\n\r\n jfr. nedenfor pkt. 6-7. </P>  \r\n\r\n<P>Udlejning til en tidligere ejer forudsætter principielt, at det aktiv, der  \r\n\r\n har tilhørt den tidligere ejer, er identisk med det aktiv, som nu udlejes. Et  \r\n\r\n leasingarrangement kan dog behandles efter reglerne om sale and lease back,  \r\n\r\n hvis lejeren ikke tidligere har ejet det leasede aktiv, men et tilsvarende  \r\n\r\n aktiv, som han har solgt til udlejeren. Afgørelsen må i givet fald bero på en  \r\n\r\n konkret bedømmelse af de forskellige momenter i sagen. Er der tale om  \r\n\r\n gensidigt salg på den måde, at to tidligere ejere, A og B, har solgt ganske  \r\n\r\n ensartede aktiver til et interessentskab C, der lejer A's aktiv ud til B og  \r\n\r\n B's aktiv ud til A, må der være en formodning for, at leasingarrangementet er  \r\n\r\n omfattet af reglerne om udlejning til en tidligere ejer. </P>  \r\n\r\n<P CLASS=PUNKT> <B>5.</B> Efter § 34A, stk. 2, anses et aktiv ved anvendelsen  \r\n\r\n af stk. 1 for at været ejet af mere end to ejere, hvis aktivet tilhører et  \r\n\r\n interessentskab, kommanditselskab eller et partrederi, hvor der er mere end  \r\n\r\n to deltagere. Det samme gælder ved lignende former for sameje. Som eksempel  \r\n\r\n på et lignende sameje kan nævnes tilfælde, der nærmest er en mellemform  \r\n\r\n mellem et interessentskab og et kommanditselskab, hvor deltagerne i samejet i  \r\n\r\n forhold til en enkelt kreditor, typisk en stor lånekreditor, hæfter  \r\n\r\n personligt og solidarisk, mens hæftelsen i øvrigt er begrænset. </P>  \r\n\r\n<P>Der henvises i øvrigt til pkt. 3 ovenfor. </P>  \r\n\r\n<P CLASS=PUNKT> <B>6.</B> Efter § 34A, stk. 3, skal aktiver, der udlejes til  \r\n\r\n en tidligere ejer, som hverken er fuldt skattepligtig her i landet eller  \r\n\r\n begrænset skattepligtig her af indkomst i en virksomhed, hvor det lejede  \r\n\r\n aktiv benyttes, behandles efter reglerne i afsnit V A i stedet for efter de  \r\n\r\n almindelige afskrivningsregler, selv om aktivet kun ejes af en eller to  \r\n\r\n ejere. Bestemmelsen gælder også for aktiver, der ejes af selskaber,  \r\n\r\n foreninger og institutioner, der er fuldt eller begrænset skattepligtige  \r\n\r\n efter selskabsskattelovens §§ 1 og 2. </P>  \r\n\r\n<P>Eksempler på lejere, der ikke er skattepligtige her i landet, er nævnt  \r\n\r\n ovenfor i pkt. 2, nr. 4. </P>  \r\n\r\n<P>Bestemmelsen omfatter både maskiner, inventar og lignende driftsmidler,  \r\n\r\n skibe og driftsmidler om bord på skibe samt afskrivningsberettigede  \r\n\r\n bygninger, installationer i sådanne bygninger og dræningsanlæg på  \r\n\r\n jordbrugsbedrifter. </P>  \r\n\r\n<P CLASS=PUNKT> <B>7.</B> Efter § 34A, stk. 4, skal bestemmelserne i afsnit V  \r\n\r\n A også anvendes, når aktivet udlejes til en tidligere ejer, der er  \r\n\r\n skattepligtig efter de særlige regler i selskabsskatteloven om  \r\n\r\n indkøbsforeninger samt produktions- og salgsforeninger. </P>  \r\n\r\n<P>Reglen omfatter samme kreds af udlejere, som er omfattet af stk. 3, jfr.  \r\n\r\n ovenfor pkt. 6. </P>  \r\n\r\n<P CLASS=PUNKT> <B>8.</B> Efter § 34A, stk. 5, 1. punktum, er lejeforholdet  \r\n\r\n omfattet af reglerne om udleje til en tidligere ejer i stk. 1, nr. 2 og 3,  \r\n\r\n samt stk. 3 og 4, selv om udlejningen sker som fremleje gennem et mellemled,  \r\n\r\n f.eks. et aktieselskab, til en tidligere ejer. </P>  \r\n\r\n<P>Har aktivet skiftet ejer flere gange, inden de nuværende ejere erhvervede  \r\n\r\n det, gælder reglen ved udleje til enhver tidligere ejer. </P>  \r\n\r\n<P>§ 34A, stk. 5, 2. og 3. punktum, indeholder en bestemmelse, hvorefter  \r\n\r\n lease back reglerne i stk. 1, nr. 2 og 3, samt stk. 3 og 4, skal anvendes,  \r\n\r\n selv om udlejning sker til en lejer, der ikke tidligere har ejet aktivet. Det  \r\n\r\n gælder, hvis den tidligere ejer har en bestemmende indflydelse på lejerens  \r\n\r\n handlemåde, eller hvis lejeren har en sådan indflydelse på den tidligere  \r\n\r\n ejers handlemåde. Den bestemmende indflydelse kan skyldes besiddelse af  \r\n\r\n kapitalandele (aktier, anparter og lignende), vedtægtsbestemmelser, aftaler  \r\n\r\n eller fælles ledelse. En lejer sidestilles f.eks. med en tidligere ejer, når  \r\n\r\n den tidligere ejer omdanner en virksomhed fra personligt eje til selskab, fra  \r\n\r\n en selskabsform til en anden eller til et nyt selskab under samme  \r\n\r\n selskabsform, og det nye selskab lejer aktivet. Det samme gælder i de  \r\n\r\n tilfælde, hvor tidligere ejere har foretaget nye selskabskonstruktioner.  \r\n\r\n Endvidere omfattes situationer, hvor den tidligere ejer og lejeren er  \r\n\r\n koncernforbundne selskaber, eller hvor der er tale om en hovedaktionær og  \r\n\r\n dennes selskab. </P>  \r\n\r\n<P>Reglen supplerer således lease back reglerne på den måde, at også  \r\n\r\n udlejning til lejere, der ikke formelt har været tidligere ejere, bedømmes  \r\n\r\n som lease back. For så vidt angår reglerne i stk. 1, nr. 2-3, betyder det, at  \r\n\r\n aktiver, som ejes af mere end to ejere, og som f.eks. udlejes til et  \r\n\r\n aktieselskab, hvis hovedaktionær tidligere har ejet aktivet, omfattes af  \r\n\r\n reglerne i afsnit V A. Udlejer en eneejer derimod aktiver til et herværende  \r\n\r\n aktieselskab, omfattes lejeforholdet ikke af afsnit V A, selv om eneejeren er  \r\n\r\n hovedaktionær i selskabet. </P>  \r\n\r\n<P>Bestemmelsen i stk. 5, 2. og 3. punktum, ændrer således ikke kravet til  \r\n\r\n antallet af ejere i stk. 1, men sidestiller alene visse lejere med tidligere  \r\n\r\n ejere. </P>  \r\n\r\n<P CLASS=PUNKT> <B>9.</B> </P>  \r\n\r\n<PRE>  \r\n\r\n Oversigt over § 34A  \r\n\r\n -----------------------------------------------------------------  \r\n\r\n Berørte ejere:       Krav til an-  Krav til        Aktiv:  Hjemmel  \r\n\r\n                      tallet af     lejere:  \r\n\r\n                      ejere:  \r\n\r\n -----------------------------------------------------------------  \r\n\r\n Personer og dødsbo-  Mere end to   Alle lejere    Drifts-  § 34A,  \r\n\r\n er, der er fuldt el. ejere                        midler   stk. 1  \r\n\r\n begrænset skatte-                                          nr. 1  \r\n\r\n pligtige efter kilde  \r\n\r\n skattelovens §§ 1 og 2  \r\n\r\n -----------------------------------------------------------------  \r\n\r\n Personer og dødsbo-  Mere end to   Alle tidligere Drifts-  § 34A,  \r\n\r\n er, der er fuldt el. ejere         ejere          midler,  stk. 1  \r\n\r\n begrænset skatte-                  (lease back)   skibe og nr. 1  \r\n\r\n pligtige efter kilde-                             driftsmid  \r\n\r\n skattelovens §§ 1 og 2                            om bord på  \r\n\r\n                                                   skibe samt  \r\n\r\n                                                   bygninger  \r\n\r\n                                                   m.v.  \r\n\r\n -----------------------------------------------------------------  \r\n\r\n Personer og dødsbo-  Mere end to   Lejere, som    Bygning- § 34A,  \r\n\r\n er, der er fuldt el. ejere         ikke er tid-   er m.v.  stk. 1  \r\n\r\n begrænset skatte-                  ligere ejere,           nr. 4  \r\n\r\n pligtige efter kilde-              og som ikke er  \r\n\r\n skattelovens §§ 1 og 2             skattepligtige  \r\n\r\n                                    eller som er  \r\n\r\n                                    skattepligtige  \r\n\r\n                                    efter reglerne for  \r\n\r\n                                    andelsforetagender  \r\n\r\n -----------------------------------------------------------------  \r\n\r\n Personer og dødsbo-  Ingen krav    Tidl. ejere    Drifts-  § 34A,  \r\n\r\n er, der er fuldt el. til ant. af   (lease back),  midler,  stk. 3  \r\n\r\n begrænset skatte-    ejere         som ikke er    skibe og  og 4  \r\n\r\n pligtige efter kilde-              skattepligtige driftsmid  \r\n\r\n skattelovens §§ 1 og 2             el. som er     om bord på  \r\n\r\n samt selskaber, for-               skattepligtige skibe samt  \r\n\r\n eninger og insti-                  efter reglerne bygninger  \r\n\r\n tutioner, der er fuldt             for andels-    m.v.  \r\n\r\n eller begrænset skat-              foretagender  \r\n\r\n pligtige efter sel  \r\n\r\n skabsskattelovens §§  \r\n\r\n 1 og 2  \r\n\r\n -----------------------------------------------------------------  \r\n\r\n</PRE>  \r\n\r\n<P CLASS=PUNKT> <B>10.</B> Efter § 34B, stk. 1, skal reglerne i afsnit V A  \r\n\r\n ikke anvendes på driftsmidler, når anskaffelsessummen ikke overstiger 25.000  \r\n\r\n kr. Denne undtagelsesbestemmelse gælder kun for maskiner, inventar og  \r\n\r\n lignende driftsmidler. </P>  \r\n\r\n<P>Det er en betingelse, at den samlede anskaffelsessum for driftsmidlet ikke  \r\n\r\n overstiger beløbsgrænsen. Anskaffes et driftsmiddel af tre udlejere, f.eks.  \r\n\r\n for 60.000 kr., således at hver især skal betale 20.000 kr., overstiger den  \r\n\r\n samlede anskaffelsessum beløbsgrænsen på 25.000 kr., og  \r\n\r\n undtagelsesbestemmelsen kan derfor ikke anvendes. </P>  \r\n\r\n<P>Det er den aftalte anskaffelsessum, der er afgørende ved bedømmelsen af,  \r\n\r\n om driftsmidlet er omfattet af reglen. Der skal således ikke ske nogen  \r\n\r\n omregning til kontantværdi. </P>  \r\n\r\n<P CLASS=PUNKT> <B>11.</B> Bestemmelsen i § 34B, stk. 1, undtager endvidere  \r\n\r\n udlejning af kortere varighed. Udlejning af aktiver mellem samme udlejer og  \r\n\r\n samme lejer er ikke omfattet af reglerne i afsnit V A, når lejeforholdet  \r\n\r\n inden for eet indkomstår ikke vedvarer i perioder, der sammenlagt overstiger  \r\n\r\n 6 måneder. Det er således uden betydning, om sådan udlejning sker i een eller  \r\n\r\n flere perioder inden for indkomståret. </P>  \r\n\r\n<P>Det afgørende er ejerens indkomstår og ikke lejerens. Er der flere ejere,  \r\n\r\n og har disse indkomstår, der dækker forskellige perioder, skal det afgøres  \r\n\r\n for hver enkelt ejer, om udlejningen i den pågældendes indkomstår ikke  \r\n\r\n overstiger 6 måneder. </P>  \r\n\r\n<P>Der ses kun bort fra udlejning i under 6 måneder, hvis lejemålet både  \r\n\r\n retligt og faktisk ikke overstiger perioder, der sammenlagt udgør det nævnte  \r\n\r\n antal måneder. </P>  \r\n\r\n<P>Det betyder, at udlejning i f.eks. 3 måneder i indkomståret ikke er  \r\n\r\n undtaget fra reglerne i afsnit V A, hvis lejekontrakten lyder på 8 måneder.  \r\n\r\n Det kan f.eks. tænkes, hvis udlejningen påbegyndes den 1. oktober og  \r\n\r\n afsluttes den 1. juni i det efterfølgende år. </P>  \r\n\r\n<P>Som et andet eksempel kan nævnes, at aktivet udlejes i de sidste 2 måneder  \r\n\r\n af ejerens indkomstår. Ved indkomstårets udløb forlænges lejemålet i 5  \r\n\r\n måneder. Også i dette tilfælde anses lejeforholdet at vedvare i mere end 6  \r\n\r\n måneder. Det er derfor ikke omfattet af undtagelsesbestemmelsen. Forlænges  \r\n\r\n lejemålet derimod successivt med f.eks. 1 måned ad gangen, kan det ved  \r\n\r\n indgivelse af selvangivelsen være uafklaret, om lejeforholdet vil være  \r\n\r\n omfattet af leasingreglerne. Hvis det ved indgivelse af selvangivelsen ikke  \r\n\r\n er afklaret, om lejeforholdet vil vedvare ud over 6 måneder, kan der i første  \r\n\r\n omgang afskrives på aktiverne. Afskrivningerne skal imidlertid tilbageføres,  \r\n\r\n hvis det efterfølgende viser sig, at lejeforholdet har vedvaret i mere end 6  \r\n\r\n måneder. </P>  \r\n\r\n<P>Medens undtagelsesreglen om aktiver, hvis anskaffelsessum ikke overstiger  \r\n\r\n 25.000 kr., kun gælder for driftsmidler, gælder reglen om  \r\n\r\n &quot;korttidsudlejning&quot; både driftsmidler, skibe, bygninger,  \r\n\r\n installationer og dræningsanlæg. Bestemmelsen indebærer, at disse aktiver  \r\n\r\n ikke er omfattet af reglerne i afsnit V A, selv om aktivet udelukkende  \r\n\r\n anvendes til udlejning, når udlejning sker i korte perioder ad gangen til  \r\n\r\n forskellige lejere. </P>  \r\n\r\n<P>Er der ikke formel identitet mellem to lejere, skal udlejning til ny lejer  \r\n\r\n alligevel sidestilles med udlejning til samme lejer, hvis den ene lejer har  \r\n\r\n en bestemmende indflydelse på den anden lejers handlemåde. Det betyder, at  \r\n\r\n perioder med udlejning til sådanne lejere lægges sammen ved bedømmelsen af,  \r\n\r\n om udlejningen til samme lejer overstiger 6 måneder i indkomståret. </P>  \r\n\r\n<P CLASS=PUNKT> <B>12.</B> Et aktiv, der udlejes, men som ikke har været  \r\n\r\n omfattet af reglerne i afsnit V A som følge af, at antallet af ejere ikke har  \r\n\r\n været mere end to, kan efter § 34B, stk. 2, udlægges fra et dødsbo til flere  \r\n\r\n arvinger, således at ejerantallet overstiger to, uden at aktivet herved  \r\n\r\n bliver omfattet af reglerne i afsnit V A. Det gælder, hvadenten arvingerne  \r\n\r\n succederer (dvs. indtræder i afdødes skattemæssige stilling) eller ej. </P>  \r\n\r\n<P>Har afdøde før den 30. november 1983 erhvervet aktiver eller andele i  \r\n\r\n aktiver, som, hvis de var erhvervet efter dette tidspunkt, ville være  \r\n\r\n omfattet af reglerne i afsnit V A, kan aktiverne kun udlægges til arvingerne  \r\n\r\n uden at blive omfattet af reglerne i afsnit V A, hvis udlæg sker med  \r\n\r\n succession. Sker udlæg uden succession, eller sælger boet de udlejede  \r\n\r\n aktiver, skal de nye ejere, hvis aktivet fortsat omfattes af reglerne i §  \r\n\r\n 34A, anvende reglerne i afsnit V A. </P>  \r\n\r\n<P CLASS=PUNKT> <B>13.</B> Dispensationsbeføjelsen i § 34B, stk. 3, betyder,  \r\n\r\n at ministeren for skatter og afgifter kan undtage ejere, der udlejer aktiver  \r\n\r\n som nævnt i § 34A, fra at være omfattet af afsnit V A. Ifølge bestemmelsen  \r\n\r\n skal &quot;særlige omstændigheder&quot; tale for at give dispensation. Som  \r\n\r\n følge af undtagelsesreglen i § 34B, stk. 1, vil det kun være nødvendigt at  \r\n\r\n søge dispensation, hvis udlejningsforholdet skal have længere varighed end 6  \r\n\r\n måneder. </P>  \r\n\r\n<P>Bestemmelsen kan f.eks. anvendes, hvis et firma med mere end to indehavere  \r\n\r\n køber en afskrivningsberettiget industriejendom og udlejer en del af  \r\n\r\n lokalerne til den tidligere ejer, mens firmaet selv benytter resten af  \r\n\r\n ejendommen. Der kan endvidere være tale om udlejning af enkeltaktiver fra  \r\n\r\n interessentskaber eller lignende i en længere periode end 6 måneder i et  \r\n\r\n indkomstår, f.eks. hvis et interessentskab i en stille periode kun kan  \r\n\r\n udnytte ledig kapacitet gennem udlejning af en maskine. </P>  \r\n\r\n<P>Dispensationsbeføjelsen vil således blive anvendt i tilfælde, hvor aktiver  \r\n\r\n udlejes som et normalt led i den almindelige erhvervsmæssige virksomhed. </P>  \r\n\r\n<P>Dispensation vil afhænge af en konkret vurdering af ansøgerens forhold. I  \r\n\r\n bedømmelsen vil indgå en vurdering af, om virksomhedens rentabilitet først og  \r\n\r\n fremmest skyldes skattemæssige regler. Hvis dette er tilfældet, vil  \r\n\r\n dispensation normalt ikke blive givet. </P>  \r\n\r\n<P CLASS=PUNKT> <B>14.</B> Reglerne i § 34C vedrører maskiner, inventar og  \r\n\r\n lignende driftsmidler samt skibe og driftsmidler om bord på skibe, der er  \r\n\r\n omfattet af § 34A, samt forbedringsudgifter vedrørende disse aktiver.  \r\n\r\n Anskaffelsessummen for alle disse aktiver skal indgå i een fælles saldo, der  \r\n\r\n skal føres særskilt, dvs. ved siden af en eventuel saldo efter § 2 eller §  \r\n\r\n 13. </P>  \r\n\r\n<P>Saldoen pristalsreguleres ikke, og der kan ikke afskrives på den. Ved salg  \r\n\r\n af et driftsmiddel eller et skib fradrages salgssummen i saldoværdien. Hvor  \r\n\r\n salg af de nævnte aktiver henhører til den skattepligtiges næringsvej eller  \r\n\r\n er foretaget i spekulationsøjemed, fradrages dog i stedet anskaffelsessummen  \r\n\r\n i saldoværdien, jfr. den nye bestemmelse i § 30, stk. 2, 3. pkt. </P>  \r\n\r\n<P CLASS=PUNKT> <B>15.</B> Reglerne om straksafskrivning af driftsmidler med  \r\n\r\n en levealder på under tre år i afskrivningslovens § 3, stk. 1, kan ikke  \r\n\r\n anvendes på anskaffelsessummen for driftsmidler, der indgår i den særskilte  \r\n\r\n saldo. </P>  \r\n\r\n<P>På grund af undtagelsesreglen om driftsmidler til en anskaffelsessum på  \r\n\r\n 25.000 kr. eller derunder i § 34B, stk. 1, har reglerne om den særskilte  \r\n\r\n saldo efter § 34C ikke betydning for småaktiver, der kan straksafskrives  \r\n\r\n efter § 3, stk. 2, i afskrivningsloven. </P>  \r\n\r\n<P CLASS=PUNKT> <B>16.</B> Reglerne om forskudsafskrivning på driftsmidler og  \r\n\r\n bygninger i afsnit IV A kan ikke anvendes på aktiver, der skal udlejes som  \r\n\r\n nævnt i § 34A. </P>  \r\n\r\n<P CLASS=PUNKT> <B>17.</B> Efter § 34C, stk. 2, kan udgiften til reparation  \r\n\r\n af et driftsmiddel eller et skib, der er omfattet af reglerne i afsnit V A,  \r\n\r\n fradrages i den skattepligtige indkomst efter § 4, stk. 1. Er der udbetalt en  \r\n\r\n erstatnings- eller forsikringssum, kan der dog kun ske fradrag for det beløb,  \r\n\r\n hvormed reparationsudgiften overstiger erstatnings- eller forsikringssummen.  \r\n\r\n Er erstatnings- eller forsikringssummen større end reparationsudgiften, skal  \r\n\r\n det overskydende beløb fradrages i saldoværdien efter § 34C. </P>  \r\n\r\n<P CLASS=PUNKT> <B>18.</B> Efter § 34C, stk. 3, skal en negativ saldo, der er  \r\n\r\n opstået som følge af, at der er fremkommet fortjeneste ved salg af  \r\n\r\n driftsmidler og skibe, enten udlignes ved anskaffelser eller medregnes ved  \r\n\r\n opgørelsen af den skattepligtige indkomst som nævnt i § 5. Overføres den  \r\n\r\n negative saldo til det følgende indkomstår efter § 5, stk. 1, skal der dog  \r\n\r\n ikke ske nogen pristalsregulering. </P>  \r\n\r\n<P CLASS=PUNKT> <B>19.</B> Overføres driftsmidler eller skibe fra udelukkende  \r\n\r\n erhvervsmæssig benyttelse efter afskrivningslovens afsnit I eller III til  \r\n\r\n udlejning, der er omfattet af afsnit V A, følger det af reglerne i § 32A, at  \r\n\r\n saldoværdien efter § 2 (driftsmidler) eller § 13 (skibe og driftsmidler  \r\n\r\n ombord på skibe) formindskes med aktivets handelsværdi på  \r\n\r\n overførselstidspunktet. Forholdet sidestilles med salg, og saldoen skal  \r\n\r\n derfor formindskes, inden pristalsregulering og afskrivning foretages for det  \r\n\r\n indkomstår, hvori overførslen sker. Det betyder, at det overførte beløb ikke  \r\n\r\n kan pristalsreguleres og afskrives i dette år. Fortjeneste eller tab på  \r\n\r\n aktivet, som vedrører tiden før overførslen, indgår således i den  \r\n\r\n afskrivningsberettigede saldo. </P>  \r\n\r\n<P>Ved overførslen indgår handelsværdien som anskaffelsessum i saldoen efter  \r\n\r\n § 34C. </P>  \r\n\r\n<P CLASS=PUNKT> <B>20.</B> I forbindelse med at aktivet overføres til  \r\n\r\n udlejningsvirksomhed som nævnt i afsnit V A, kan det forekomme, at den  \r\n\r\n virksomhed, hvor aktivet hidtil er benyttet, ophører. I så fald skal den  \r\n\r\n skattepligtige opgøre fortjeneste eller tab efter reglerne i  \r\n\r\n afskrivningslovens § 6. Det betyder, at fortjeneste eller tab på aktiverne i  \r\n\r\n den ophørte virksomhed beskattes efter reglerne i lov om særlig indkomstskat  \r\n\r\n m.v. </P>  \r\n\r\n<P CLASS=PUNKT> <B>21.</B> Sker overførslen fra benyttelse efter  \r\n\r\n afskrivningslovens afsnit II om blandet erhvervsmæssig og privat benyttelse,  \r\n\r\n sidestilles forholdet ligeledes med salg og køb af aktiver. Fortjeneste eller  \r\n\r\n tab skal opgøres og beskattes efter afskrivningslovens § 9 som almindelig  \r\n\r\n indkomst. </P>  \r\n\r\n<P CLASS=PUNKT> <B>22.</B> § 32A, stk. 2, vedrører overførsel af driftsmidler  \r\n\r\n eller skibe, der er omfattet af afsnit V A, til anden afskrivningsberettiget  \r\n\r\n benyttelse, jfr. afskrivningslovens afsnit I, II eller III eller til  \r\n\r\n udelukkende privat benyttelse. </P>  \r\n\r\n<P>Overføres driftsmidler eller skibe fra udlejning til udelukkende  \r\n\r\n erhvervsmæssig benyttelse efter afskrivningslovens afsnit I eller III, skal  \r\n\r\n aktivets handelsværdi på overførselstidspunktet medregnes i saldoværdien  \r\n\r\n efter § 2 eller § 13. Forholdet sidestilles med anskaffelse af aktivet, og  \r\n\r\n &quot;5/6-reglen&quot; i lovens § 2 skal derfor anvendes. Endvidere kan det  \r\n\r\n overførte beløb ikke pristalsreguleres i det år, hvori overførslen sker.  \r\n\r\n Fortjeneste eller tab på aktivet, der vedrører tiden før overførslen, indgår  \r\n\r\n således i den ikke afskrivningsberettigede saldoværdi efter § 34C. </P>  \r\n\r\n<P>Ved overførslen formindskes saldoen efter § 34C med det overførte aktivs  \r\n\r\n handelsværdi. </P>  \r\n\r\n<P CLASS=PUNKT> <B>23.</B> Overføres aktivet til blandet erhvervsmæssig og  \r\n\r\n privat benyttelse, formindskes saldoen efter § 34C ligeledes med aktivets  \r\n\r\n handelsværdi. For driftsmidlers vedkommende beregnes afskrivningerne efter  \r\n\r\n afskrivningslovens § 8 af handelsværdien på overførselstidspunktet. Som  \r\n\r\n skattemæssig afskrivning kan fradrages den del af disse afskrivninger, der  \r\n\r\n svarer til den erhvervsmæssige andel i driftsmidlets benyttelse i det  \r\n\r\n pågældende indkomstår. </P>  \r\n\r\n<P CLASS=PUNKT> <B>24.</B> Overføres et aktiv fra benyttelse efter afsnit V A  \r\n\r\n til udelukkende privat benyttelse, formindskes saldoen efter § 34C med et  \r\n\r\n beløb svarende til det overførte aktivs handelsværdi. </P>  \r\n\r\n<P CLASS=PUNKT> <B>25.</B> Ophører udlejningsvirksomheden, der er omfattet af  \r\n\r\n § 34A, ved overførsel af aktivet til anden benyttelse, opgøres og beskattes  \r\n\r\n fortjeneste eller tab efter § 34D. </P>  \r\n\r\n<P CLASS=PUNKT> <B>26.</B> Det følger af reglerne i § 34D, at ved ophør af  \r\n\r\n udlejningsvirksomhed, der er omfattet af § 34A, skal fortjeneste eller tab  \r\n\r\n ved salg af driftsmidler eller skibe og driftsmidler om bord på skibe  \r\n\r\n medregnes i den skattepligtige almindelige indkomst for det indkomstår, hvori  \r\n\r\n udlejningsvirksomheden ophører. </P>  \r\n\r\n<P CLASS=PUNKT> <B>27.</B> § 34E vedrører bygninger, installationer i  \r\n\r\n afskrivningsberettigede bygninger og dræningsanlæg på jordbrugsbedrifter, der  \r\n\r\n udlejes som nævnt i § 34A. </P>  \r\n\r\n<P>Anskaffelsessummen og eventuelle ombygnings- eller forbedringsudgifter,  \r\n\r\n der er afholdt på de nævnte bygninger, kan ikke pristalsreguleres eller  \r\n\r\n afskrives. Ombygnings- eller forbedringsudgifter kan heller ikke  \r\n\r\n straksafskrives efter reglerne i § 21, stk. 2-4. </P>  \r\n\r\n<P>Det er ikke nødvendigt at foretage en kontantværdiansættelse af  \r\n\r\n anskaffelsessummen efter afskrivningslovens § 19A for bygninger,  \r\n\r\n installationer eller dræningsanlæg, der omfattes af § 34A, da disse ikke er  \r\n\r\n afskrivningsberettigede. </P>  \r\n\r\n<P>Reglerne i § 34E gælder ikke for installationer i ikke  \r\n\r\n afskrivningsberettigede bygninger. </P>  \r\n\r\n<P CLASS=PUNKT> <B>28.</B> Overføres en bygning, der ikke tidligere har været  \r\n\r\n anvendt til afskrivningsberettiget benyttelse, fra benyttelse efter afsnit V  \r\n\r\n A til afskrivningsberettiget anvendelse, skal der foretages  \r\n\r\n kontantværdiansættelse af anskaffelsessummen efter afskrivningslovens § 19A,  \r\n\r\n stk. 1. Skattemæssig afskrivning på den kontantværdiansatte anskaffelsessum  \r\n\r\n kan første gang foretages i det indkomstår, hvor den afskrivningsberettigede  \r\n\r\n benyttelse påbegyndes. Pristalsregulering af afskrivningsgrundlaget efter §  \r\n\r\n 19A, stk. 2, finder derimod første gang sted for det følgende indkomstår. Der  \r\n\r\n foretages således ikke pristalsregulering for de år, hvor benyttelse af  \r\n\r\n bygningen har været omfattet af afsnit V A. Der henvises til pkt. 86 i  \r\n\r\n skattedepartementets cirkulære af 22. november 1983. </P>  \r\n\r\n<P>Overføres en bygning, der har været anvendt til afskrivningsberettiget  \r\n\r\n formål, til benyttelse, der er omfattet af afsnit V A, kan pristalsregulering  \r\n\r\n og skattemæssig afskrivning ikke finde sted i de indkomstår, hvor  \r\n\r\n afskrivningsberettiget benyttelse ikke sker. Der henvises til pkt. 117 i  \r\n\r\n skattedepartementets cirkulære af 22. november 1983. </P>  \r\n\r\n<P CLASS=PUNKT> <B>29.</B> Efter § 34F kan tab ved salg af bygninger m.v.,  \r\n\r\n der er omfattet af § 34A, ikke fradrages i almindelig eller særlig indkomst.  \r\n\r\n</P>  \r\n\r\n<P CLASS=PUNKT> <B>30.</B> Sælges en bygning m.v., der er omfattet af § 34A,  \r\n\r\n med fortjeneste, skal denne opgøres og behandles efter reglerne i lov om  \r\n\r\n beskatning af fortjeneste ved afståelse af fast ejendom. Sker salget inden 7  \r\n\r\n år efter købet, skal der således opgøres en fortjeneste på grundlag af den  \r\n\r\n kontantværdiansatte, pristalsregulerede anskaffelsessum og den  \r\n\r\n kontantværdiansatte salgssum. Ved salg efter 7 år er fortjenesten skattefri.  \r\n\r\n</P>  \r\n\r\n<P>Der sker ingen opgørelse og beskatning af genvundne afskrivninger efter  \r\n\r\n afskrivningslovens § 29 for den periode, hvor bygningen har været omfattet af  \r\n\r\n § 34A. Dette følger af, at den skattepligtige ikke har kunnet afskrive på  \r\n\r\n bygningen, således at der ikke ved salget &quot;genvindes&quot;  \r\n\r\n afskrivninger. Har bygningen tidligere været benyttet til  \r\n\r\n afskrivningsberettiget formål, sker der på salgstidspunktet opgørelse og  \r\n\r\n beskatning af genvundne afskrivninger på sædvanlig måde efter § 29. </P>  \r\n\r\n<P>Er bygningen erhvervet som led i den skattepligtiges næringsvej, finder  \r\n\r\n statsskattelovens § 5A dog fortsat anvendelse. Der henvises til pkt. 174 i  \r\n\r\n skattedepartementets cirkulære af 22. november 1983. </P>  \r\n\r\n<P CLASS=PUNKT> <B>31.</B> Ved en tilføjelse til ligningslovens § 18A, stk.  \r\n\r\n 1, er det fastsat, at skibe og maskiner, inventar og lignende driftsmidler,  \r\n\r\n der omfattes af afsnit V A i afskrivningsloven, ved formueopgørelsen skal  \r\n\r\n ansættes til et beløb svarende til den i § 34C nævnte saldoværdi ved  \r\n\r\n indkomstårets udgang, for formueskattepligtige personer og dødsboer dog med  \r\n\r\n et nedslag på 30 pct. af saldoværdien. Dette nedslag omfatter således også  \r\n\r\n eventuelle skibe, der indgår i den ikke afskrivningsberettigede særlige  \r\n\r\n saldo. </P>  \r\n\r\n<P>Der er ikke ved lov nr. 576 af 15. december 1983 sket ændringer i reglerne  \r\n\r\n i ligningslovens § 18B om værdiansættelsen af fast ejendom. Reglerne i denne  \r\n\r\n bestemmelse gælder, uanset om der kan foretages skattemæssige afskrivninger  \r\n\r\n på ejendommen. </P>  \r\n\r\n<P CLASS=PUNKT> <B>32.</B> Lov nr. 576 af 15. december 1983 om ændring af  \r\n\r\n afskrivningsloven og forskellige andre skattelove har virkning, når den  \r\n\r\n skattepligtige ikke har indgået aftale om sin erhvervelse af det pågældende  \r\n\r\n aktiv før den 30. november 1983. Dokumentation for et eventuelt tidligere  \r\n\r\n erhvervelsestidspunkt skal foreligge i form af en skriftlig aftale om  \r\n\r\n erhvervelse af aktivet. </P>  \r\n\r\n<P>Investorer, som på grundlag af bindende aftale om levering af driftsmidler  \r\n\r\n eller opførelse af bygninger har foretaget forskudsafskrivninger efter  \r\n\r\n afskrivningsloven på aktiver, der skal udlejes som nævnt i § 34A, berøres  \r\n\r\n således ikke af bestemmelserne i afsnit V A, selv om de ikke i  \r\n\r\n afskrivningslovens forstand har anskaffet det pågældende aktiv inden den 30.  \r\n\r\n november 1983. </P>  \r\n\r\n<P>Udgifter til forbedringer behandles på samme måde som aktivet. Selv om  \r\n\r\n forbedringer er foretaget efter den 30. november 1983, skal udgiften således  \r\n\r\n ikke indgå i den særskilte saldo efter § 34C, hvis skriftlig aftale om  \r\n\r\n erhvervelse af aktivet er indgået inden den 30. november 1983. </P>  \r\n\r\n<P>For så vidt angår aktiver, om hvis erhvervelse der er indgået aftale før  \r\n\r\n den 30. november 1983, men som efter dette tidspunkt overgår til benyttelse,  \r\n\r\n der er omfattet af reglerne i afsnittet V A, henvises til pkt. 19-21 ovenfor.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 2. april 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jens Rosman </P>  \r\n\r\n<P CLASS=MINISTER ALIGN=RIGHT>/ Jens Drejer </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/07/1984"
        },
        {
            "displayName": "Accession",
            "displayValue": "C19840003809"
        },
        {
            "displayName": "Entydig dokumentidentifikation",
            "displayValue": "CM020791"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/06/2002"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "02/04/1984"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter. Skd. 530-1003-189"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}