{
    "id": 108402,
    "title": "1996 BTL 165   BETÆNKNING OVER FORSLAG TIL LOV OM ÆNDRING AF LOV OM OFFENTLIGE VEJE, LOV   OM PRIVATE FÆLLESVEJE, LOV OM GRUNDEJERBIDRAG TIL OFFENTLIGE VEJE SAMT LOV OM   VINTERVEDLIGEHOLDELSE OG RENHOLDELSE AF VEJE (VEJAFTALEN)    NR L 165 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 165",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 165 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om offentlige veje, lov  \r\n\r\n om private fællesveje, lov om grundejerbidrag til offentlige veje samt lov om  \r\n\r\n vintervedligeholdelse og renholdelse af veje (Vejaftalen) <BR>  \r\n\r\n Nr L 165 1996-97, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19970513 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til trafikministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>Bycirkelsamarbejdet i Frederikssundfingeren, </P>  \r\n\r\n<P>Dansk Vejforening, </P>  \r\n\r\n<P>Due-Hansen, H., Sønder Stenderup, </P>  \r\n\r\n<P>Henriksen, Arne, Egå, </P>  \r\n\r\n<P>Kommunernes Landsforening, </P>  \r\n\r\n<P>Munch, Frode, Ebeltoft, </P>  \r\n\r\n<P>Næstved Kommune, </P>  \r\n\r\n<P>Ribe Amt, </P>  \r\n\r\n<P>Sindal Kommune og </P>  \r\n\r\n<P>Vejdirektoratets personale. </P>  \r\n\r\n<P>Der er som bilag til betænkningen optrykt Kommunaludvalgets spørgsmål nr.  \r\n\r\n 2 og indenrigsministerens svar herpå i forbindelse med Kommunaludvalgets  \r\n\r\n behandling af lovforslag L 161. Endvidere er optrykt bilag til  \r\n\r\n ændringsforslag nr. 2 og 3 samt et kortbilag, der illustrerer ændringsforslag  \r\n\r\n nr. 3. </P>  \r\n\r\n<P>Der er af nogle mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres,  \r\n\r\n Socialistisk Folkepartis, Det Radikale Venstres og Enhedslistens medlemmer af  \r\n\r\n udvalget) lovforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Venstres medlemmer af udvalget) er  \r\n\r\n tilhænger af, at statsveje overføres til amtskommunerne som et led i  \r\n\r\n decentraliseringen. Imidlertid er der i den foreliggende aftale mellem  \r\n\r\n regeringen og Amtsrådsforeningen en række skævheder, som medfører, at Venstre  \r\n\r\n vil opfordre aftaleparterne til at genforhandle dele af aftalen i forbindelse  \r\n\r\n med de årlige økonomiforhandlinger. </P>  \r\n\r\n<P>Da aftalens ikrafttræden er blevet udsat til 1. januar 1998, giver det  \r\n\r\n gode muligheder for at genforhandle de forhold, der under 1. behandling og  \r\n\r\n den efterfølgende udvalgsbehandling har afdækket en påfaldende økonomisk  \r\n\r\n ubalance i den aftalte kompensation til de enkelte amter. </P>  \r\n\r\n<P>Venstre peger på muligheden af, at der for at skabe bedre balance mellem  \r\n\r\n amternes opgaver og udgifter kan udtages en række vejstykker af aftalen,  \r\n\r\n således at disse opretholdes som statsveje og -broer. Det kunne f.eks. være:  \r\n\r\n Ønslev-Gedser (E55), Tønder-Nørresundby (rute 11), Esbjerg-Viborg (rute 12),  \r\n\r\n Vejle-Sønderup (rute 13), Grenå-Århus (rute 15), Grenå-Randers (rute 16),  \r\n\r\n Ebeltoft Færgehavn-Randers (rute 21), Kalundborg-Næstved-Sydmotorvejen (rute  \r\n\r\n 22), Røllum-Sønderborg (rute 41), Kronprins Frederiks Bro (Frederikssund),  \r\n\r\n Dr. Alexandrines Bro (Møn), Storebro (Stege), Alssundbroen, Egernsundbroen,  \r\n\r\n Hadsundbroen og Aggersundbroen. </P>  \r\n\r\n<P>Når mindretallet ikke kan støtte de stillede ændringsforslag, er det i  \r\n\r\n respekt for den indgåede aftale. </P>  \r\n\r\n<P>Aftalen fritager også staten for en række planlagte anlægsinvesteringer.  \r\n\r\n Enkelte amter, som f.eks. Ribe og Frederiksborg Amter, rammes urimelig hårdt  \r\n\r\n ved amternes overtagelse af vejadministrationen. </P>  \r\n\r\n<P>Det er mindretallets vurdering, at vægtningen af de enkelte udgiftsområder  \r\n\r\n i den amtskommunale udligning, som det fremgår af skemaet i forbindelse med  \r\n\r\n bemærkningerne til forslag til lov om ændring af lov om kommunal udligning og  \r\n\r\n generelle tilskud til kommuner og amtskommuner. (Ændring af amtskommunal  \r\n\r\n udligning af udgifter til det tekniske område - vejaftalen) (L 161), bør  \r\n\r\n inddrages i den endelige løsning. </P>  \r\n\r\n<P>Da aftalen først effektueres i 1998, bør det også understreges, at  \r\n\r\n opgørelsen af den amtskommunale virkning af aftalen, som det kommer til  \r\n\r\n udtryk i bilag 2 til lovforslag nr. L 161, er beregnet på 1997-tal. Det  \r\n\r\n fremgår af indenrigsministerens besvarelse af spørgsmål 2 fra  \r\n\r\n Kommunaludvalget, der er optrykt som bilag til betænkningen, vedrørende  \r\n\r\n virkningen for 1998, at denne først vil være opgjort ved udgangen af juni  \r\n\r\n 1997. Det er bekymrende, at de økonomiske virkninger for 1998 ikke er oplyst  \r\n\r\n ved lovforslagets vedtagelse. </P>  \r\n\r\n<P>Som et minimum bør så omfattende en aftale rumme en bestemmelse om, at den  \r\n\r\n enkelte amtskommunes byrdefordelingsmæssige tab ikke må overstige f.eks. 0,02  \r\n\r\n pct. af beskatningsgrundlaget. </P>  \r\n\r\n<P>For så vidt angår en del af den økonomiske ubalance, der er i aftalen de  \r\n\r\n enkelte amter imellem, opfordrer mindretallet Amtsrådsforeningens medlemmer  \r\n\r\n til at afklare disse forhold internt. </P>  \r\n\r\n<P>Et andet mindretal inden for flertallet (Enhedslistens medlem af udvalget)  \r\n\r\n støtter lovforslaget, fordi det vil fremme en samfundsmæssigt mere fornuftig  \r\n\r\n prioritering af offentlige midler: Skal midlerne eksempelvis bruges til veje  \r\n\r\n eller til sundhed? </P>  \r\n\r\n<P>Udbygningen af motorvejene i Danmark - mest grelt illustreret med de  \r\n\r\n nordjyske motorveje - viser, at det er samfundsmæssigt tåbeligt at have en  \r\n\r\n central pengekasse, som er øremærket til vejbyggeri, som bilglade  \r\n\r\n folketingspolitikere gør alt for at skaffe til deres egen valgkreds - og som  \r\n\r\n lokalpolitikere i indbyrdes konkurrence tilsvarende forsøger at tilkæmpe sig  \r\n\r\n - primært med baggrund i den beskæftigelsesmæssige effekt. </P>  \r\n\r\n<P>Effekten er nogenlunde, som når lagkagen skal fordeles ved en  \r\n\r\n børnefødselsdag: Det gælder om at rage til sig i en fart, det foregår helt  \r\n\r\n planløst, det sviner utroligt meget, og det ser herrens ud bagefter. </P>  \r\n\r\n<P>Nogen samfundsmæssig vurdering af, hvorvidt det er hensigtsmæssigt at  \r\n\r\n bruge 1, 2 eller 3 mia. skattekroner på et stykke vej kommer slet ikke til  \r\n\r\n debat. Og en prioritering af, om de pågældende penge ud fra en lokal  \r\n\r\n betragtning ville være meget bedre anvendt til helt andre formål er helt  \r\n\r\n udelukket. </P>  \r\n\r\n<P>Hvis det statslige vejbudget derimod lægges ud i lokalt regi - dvs.  \r\n\r\n amterne - således at midlerne til det lokale vejnet skal vejes op imod andre  \r\n\r\n områder som f.eks. sundhedsområdet, så får man derimod en helt anden  \r\n\r\n fornuftig prioriteringsdiskussion, som er meget sundere for den demokratiske  \r\n\r\n proces og for lokalsamfundet. </P>  \r\n\r\n<P>Et <I>mindretal</I> (Det Konservative Folkepartis medlemmer af udvalget)  \r\n\r\n indstiller lovforslaget til <I>forkastelse</I> ved 3. behandling, men  \r\n\r\n mindretallet kan tiltræde de stillede ændringsforslag. </P>  \r\n\r\n<P>Et <I>andet mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Det har gjort stærkt indtryk på CD, at en række amter såvel skriftligt som  \r\n\r\n ved fremmøde i udvalget har haft stærke indvendinger imod lovforslaget i den  \r\n\r\n foreliggende udformning. </P>  \r\n\r\n<P>Mindretallet har derfor stillet ændringsforslag nr. 3, som vil indebære,  \r\n\r\n at yderligere ca. 1000 km bevares som statsveje. Derved vil det være opnået:  \r\n\r\n</P>  \r\n\r\n<P>1) at imødekomme de fra amterne fremsatte og velbegrundede ønsker, </P>  \r\n\r\n<P>2) at give en bedre sammenhæng i statsvejmønsteret, jf. til illustration  \r\n\r\n heraf det kort, der er optrykt som bilag B til betænkningen og </P>  \r\n\r\n<P>3) at gøre det muligt for det internationalt berømmede Vejdirektorat at  \r\n\r\n bevare tilstrækkelig administration til, at der kan fastholdes et nødvendigt  \r\n\r\n antal kompetente ansatte for at kunne fungere mest hensigtsmæssigt såvel  \r\n\r\n fagligt som økonomisk. </P>  \r\n\r\n<P>CD's ændringsforslag vil billiggøre administrationen af det samlede vejnet  \r\n\r\n og desuden sikre, at den kan udføres mindre tilfældigt og mere ensartet. </P>  \r\n\r\n<P>Mindretallet vil, som allerede annonceret ved 1. behandling, stemme imod  \r\n\r\n lovforslaget ved 3. behandling, medmindre ændringsforslaget vedtages. </P>  \r\n\r\n<P>Mindretallet kan dog samtidig oplyse, at dersom CD's ændringsforslag  \r\n\r\n forkastes, vil et flertal af CD's folketingsgruppe alligevel stemme for det  \r\n\r\n samlede lovforslag ved 3. behandling for at opfylde sin loyalitetspligt over  \r\n\r\n for det tidligere regeringssamarbejde. </P>  \r\n\r\n<P>Et <I>tredje mindretal</I> (Dansk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet kan tiltræde de stillede ændringsforslag. </P>  \r\n\r\n<P>Mindretallet er imod overførelsen af vejadministrationen til  \r\n\r\n amtskommunerne, fordi det efter Dansk Folkepartis opfattelse blot er et  \r\n\r\n forsøg på at holde amtskommunerne kunstigt i live ved løbende at lægge nye  \r\n\r\n opgaver over på dem. Og der er tale om opgaver, der langt bedre kan løses af  \r\n\r\n enten staten eller kommunerne. Dansk Folkeparti mener, at mange af de i  \r\n\r\n lovforslaget nævnte vejstrækninger bør bibeholdes med staten som  \r\n\r\n vejbestyrelse, mens andre godt kunne overdrages, men i så fald skulle det  \r\n\r\n være direkte til kommunerne og ikke til amtskommunerne. </P>  \r\n\r\n<P>ÆndringsforslagAf et <I>mindretal</I> (KF), tiltrådt af et  \r\n\r\n<I>mindretal</I> (CD og DF): </P>  \r\n\r\n<P>Til § 5 <B>1)</B> Som nyt stykke indsættes efter stk. 4: </P>  \r\n\r\n<P> <I>&#187;Stk. 5.</I> Såfremt der måtte vise sig behov for udbygning af  \r\n\r\n eller etablering af erstatningsanlæg for nedennævnte broer, der efter stk. 2  \r\n\r\n indgår i landevejsnettet, yder trafikministeren bidrag hertil med særskilt  \r\n\r\n bevilling på finansloven. Fordelingen af anlægsudgiften fastsættes af  \r\n\r\n trafikministeren efter forhandling med vedkommende amt. Der kan ydes bidrag  \r\n\r\n til udbygning af eller etablering af erstatningsanlæg for følgende broer:  \r\n\r\n Kronprins Frederiks Bro (Frederikssund), Dr. Alexandrines Bro (Møn), Storebro  \r\n\r\n (Stege), Alssundbroen, Egernsundbroen, Hadsundbroen og Aggersundbroen.&#171;  \r\n\r\n</P>  \r\n\r\n<P>Til bilag 1 </P>  \r\n\r\n<P> <B>2)</B> Bilaget affattes i overensstemmelse med det bilag, der er  \r\n\r\n optrykt som bilag C til betænkningen. </P>  \r\n\r\n<P>Af et <I>mindretal</I> (CD), tiltrådt af et <I>mindretal</I> (KF og DF):  \r\n\r\n</P>  \r\n\r\n<P> <B>3)</B> Bilaget affattes i overensstemmelse med det bilag, der er  \r\n\r\n optrykt som bilag D til betænkningen. </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget fastslår en forpligtelse for staten til at  \r\n\r\n bidrage økonomisk til udbygning af eller etablering af erstatningsanlæg for  \r\n\r\n visse broforbindelser, der som følge af aftalen mellem regeringen og  \r\n\r\n Amtsrådsforeningen om overførsel af en del af hovedlandevejsnettet til  \r\n\r\n amterne vil komme til at indgå i det amtskommunale vejnet. Forslaget bygger  \r\n\r\n på en antagelse om, at de pågældende amtskommunale vejbestyrelser ikke vil  \r\n\r\n være økonomisk i stand til selv at løfte den opgave, det vil være at udbygge  \r\n\r\n de i bestemmelsen nævnte broer, såfremt der måtte vise sig behov herfor. </P>  \r\n\r\n<P>Til nr. 2 Ændringsforslaget indebærer, at nogle af de  \r\n\r\n hovedlandevejsstrækninger, som i aftalen mellem regeringen og  \r\n\r\n Amtsrådsforeningen var forudsat nedklassificeret, opretholdes som  \r\n\r\n hovedlandeveje med staten som vejbestyrelse. </P>  \r\n\r\n<P>Der er tale om følgende vejstrækninger: Ønslev-Gedser (E55),  \r\n\r\n Tønder-Thisted (rute 11), Røllum-Sønderborg (rute 41) og Ebeltoft  \r\n\r\n Færgehavn-Randers (rute 21). Længden af disse vejstrækninger udgør tilsammen  \r\n\r\n ca. 370 km. Med opretholdelse af disse veje som hovedlandeveje vil  \r\n\r\n statsnettet fremover udgøre ca. 2.000 km. Længden af de veje, der  \r\n\r\n nedklassificeres til landeveje eller kommuneveje, udgør ca. 2.600 km. </P>  \r\n\r\n<P>Til nr. 3 Ændringsforslaget indebærer, at nogle af de  \r\n\r\n hovedlandevejsstrækninger, som i aftalen mellem regeringen og  \r\n\r\n Amtsrådsforeningen var forudsat nedklassificeret, opretholdes som  \r\n\r\n hovedlandeveje med staten som vejbestyrelse. </P>  \r\n\r\n<P>Der er tale om følgende vejstrækninger: Tønder-Nørresundby (rute 11),  \r\n\r\n Esbjerg-Viborg (rute 12), Vejle-Sønderup (rute 13), Grenå-Århus (rute 15),  \r\n\r\n Grenå-Randers (rute 16), Ebeltoft Færgehavn-Randers (rute 21),  \r\n\r\n Kalundborg-Næstved-Sydmotorvejen (rute 22), Holbæk-Ringsted-Næstved og  \r\n\r\n samtlige nuværende hovedlandveje på Bornholm. Med opretholdelse af disse  \r\n\r\n vejstrækninger som hovedlandeveje vil statsvejnettet fremover udgøre ca.  \r\n\r\n 2.600 km. Længden af de veje, der nedklassificeres til landeveje eller  \r\n\r\n kommuneveje, udgør ca. 1.900 km. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Jens  \r\n\r\n Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  \r\n\r\n Mikkelsen (KF) Niels Jørgen Langkilde (KF) Ole Donner (DF) </I></P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P>Illustration af de vejstrækninger, der er nævnt i ændringsforslag nr. 3  \r\n\r\n</P>  \r\n\r\n<P><IMG SRC=\"/image.aspx?id=108402&img=CL7828_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Et flertal (Venstres, Det Konservative Folkepartis, Socialistisk  \r\n\r\n Folkepartis, Fremskridtspartiets, Centrum-Demokraternes og Dansk Folkepartis  \r\n\r\n medlemmer af udvalget) er af den opfattelse, at den overordnede vejføring af  \r\n\r\n A 18 Holstebro-Herning-Vejle fra Riis og mod syd skal føres vest om Vejle og  \r\n\r\n forbindes med den eksisterende motorvej syd for Vejle. Under behandlingen af  \r\n\r\n L 196 - forslag til lov om anlæg af Brande Omfartsvej samt projektering af  \r\n\r\n rute 9 Odense-Svendborg, rute 18 Holstebro-Herning-Vejle og rute 21  \r\n\r\n Holbæk-Vig m.v. - i folketingsåret 1995-96 viste der sig et flertal for en  \r\n\r\n ændring af vejføringen fra Give/Riis og mod syd, således at trafikpresset  \r\n\r\n mindskes over Vejle Fjord Broen. </P>  \r\n\r\n<P>Ved behandlingen af L 196 accepterede flertallet, at en nordgående løsning  \r\n\r\n over Vejle Fjord Broen og en sydgående løsning vest om Vejle begge blev  \r\n\r\n undersøgt, men med gennemførelsen af dette lovforslag finder flertallet det  \r\n\r\n nødvendigt at få fastlagt den fremtidige rute for den overordnede vejføring,  \r\n\r\n der fra 1. januar 1998 skal administreres af staten (Vejdirektoratet). </P>  \r\n\r\n<P>Herefter indstiller et <I>flertal</I> (Socialdemokratiets, Venstres,  \r\n\r\n Socialistisk Folkepartis, Det Radikale Venstres og Enhedslistens medlemmer af  \r\n\r\n udvalget) lovforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Enhedslistens medlem af udvalget) skal  \r\n\r\n for god ordens skyld oplyse, at Enhedslisten ikke støtter hverken den ene  \r\n\r\n eller den anden linjeføring for en udbygning af A 18, da enhver udbygning af  \r\n\r\n det overordnede vejnet er i åben strid med den officielle miljøpolitik, som i  \r\n\r\n stedet burde medføre etablering af et veludbygget kollektivt trafiksystem i  \r\n\r\n Danmark. </P>  \r\n\r\n<P>Et <I>mindretal</I> (Det Konservative Folkepartis, Fremskridtpartiets og  \r\n\r\n Dansk Folkepartis medlemmer af udvalget) indstiller lovforslaget til  \r\n\r\n<I>forkastelse.</I>  </P>  \r\n\r\n<P>Et <I>andet mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>forkastelse.</I>  </P>  \r\n\r\n<P>Mindretallet kan dog samtidig oplyse, at et flertal af CD's  \r\n\r\n folketingsgruppe vil stemme for lovforslaget for at opfylde sin  \r\n\r\n loyalitetspligt over for det tidligere regeringssamarbejde. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Jens  \r\n\r\n Løgstrup Madsen (V) Helge Sander (V) Jan Køpke Christensen (FP) Kaj Ikast  \r\n\r\n (KF) Brian Mikkelsen (KF) Niels Jørgen Langkilde (KF) Ole Donner (DF)  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/06/1997"
        },
        {
            "displayName": "Accession",
            "displayValue": "199614K00165"
        },
        {
            "displayName": "Entydig dokumentidentifikation",
            "displayValue": "CL007828"
        },
        {
            "displayName": "Dato for førstegangsindlæggelse",
            "displayValue": "19/06/1997"
        },
        {
            "displayName": "Dato for indlæggelse",
            "displayValue": "19/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "165"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}