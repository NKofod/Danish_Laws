{
    "id": 139909,
    "title": "Skrivelse om orientering om ændring af lov om social pension (Forhøjelse af folkepensionsalder og indførelse af seniorførtidspension m.v.)",
    "documentTypeId": "200",
    "isSagsforlobPeriodValid": true,
    "shortName": "SKR nr 108 af 21/12/2011",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om orientering om ændring af lov om social pension (Forhøjelse af folkepensionsalder og indførelse af seniorførtidspension m.v.)</p>\r\n<p class=\"Tekst\">Folketinget har den 21. december 2011 vedtaget L 22, Forslag til lov om ændring af lov om social pension (Forhøjelse af folkepensionsalder og indførelse af seniorførtidspension m.v.).</p>\r\n<p class=\"Tekst\">Lovforslaget som vedtaget ved 3. behandling kan findes i Retsinformation på www.retsinformation.dk og på Folketingets hjemmeside www.ft.dk.</p>\r\n<p class=\"Tekst\">Ændringerne omfatter en fremrykning af forhøjelsen af folkepensionsalderen, indførelse af seniorførtidspension, lempet indtægtsregulering af folkepension ved arbejdsindkomst og lempet beskæftigelseskrav ved opsat pension.</p>\r\n<p class=\"Tekst\">Ændringerne skal ses i sammenhæng med følgende lovforslag, som Folketinget har vedtaget samme dag: L 19 - Forslag til lov om ændring af lov om arbejdsløshedsforsikring m.v. og flere andre love (Forhøjelse af efterlønsalder, forkortelse af efterlønsperiode og tilbagebetaling af efterlønsbidrag m.v.), L 21 - Forslag til lov om ændring af lov om fleksydelse (Forhøjelse af fleksydelsesalder, forkortelse af fleksydelsesperiode og tilbagebetaling af fleksydelsesbidrag m.v.), og L 20 - Forslag til lov om ændring af lov om delpension (Forhøjelse af delpensionsalder og forkortelse af delpensionsperiode m.v.).</p>\r\n<p class=\"Tekst\">Ændringerne træder i kraft den 1. januar 2012 for så vidt angår forhøjelsen af folkepensionsalderen. Indførelse af seniorførtidspension, lempet indtægtsregulering af folkepension ved arbejdsindkomst og lempet beskæftigelseskrav ved opsat pension, træder i kraft den 1. januar 2014.</p>\r\n<p class=\"Tekstoverskrift\">1. Fremrykning af forhøjelse af folkepensionsalderen</p>\r\n<p class=\"Tekst\">Efter gældende regler forhøjes folkepensionsalder gradvist i perioden 2024-27 med 2 år. Lovændringen indebærer, at forhøjelsen af folkepensionsalderen rykkes frem med 5 år således, at folkepensionsalderen forhøjes med ½ år ad gangen i årene 2019-22. Det betyder, at folkepensionsalderen bliver:</p>\r\n<p>- 65 år for personer, der er født før den 1. januar 1954,</p>\r\n<p>- 65½ år for personer, der er født i perioden fra den 1. januar 1954 til den 30. juni 1954,</p>\r\n<p>- 66 år for personer, der er født i perioden fra den 1. juli 1954 til den 31. december 1954,</p>\r\n<p>- 66½ år for personer, der er født i perioden fra den 1. januar 1955 til den 30. juni 1955,</p>\r\n<p>- 67 år for personer, der er født efter den 30. juni 1955.</p>\r\n<p class=\"TekstV\">Personer, der er 58 år og ældre ved udgangen af 2011, kan gå på folkepension som efter gældende regler.</p>\r\n<p class=\"Tekst\">De gældende regler vedrørende regulering af folkepensionsalderen ved stigende levetid er ikke ændret. En eventuel regulering af folkepensionsalderen på grund af stigende levetid vil derfor fortsat kunne ske første gang i 2015 med virkning fra 2030.</p>\r\n<p class=\"Tekstoverskrift\">2. Seniorførtidspension</p>\r\n<p class=\"Tekst\">Lovændringen giver personer med langvarig og aktuel tilknytning til arbejdsmarkedet og som har højest 5 år til folkepensionsalderen, en særlig mulighed for at ansøge kommunen om førtidspension (seniorførtidspension).</p>\r\n<p class=\"Tekst\">Seniorførtidspension er ikke en ny type førtidspension, men en ny ansøgningsmulighed. Det vil fortsat være et krav for at få tilkendt førtidspension, at arbejdsevnen skal være nedsat i et sådant omfang, at personen ikke er i stand til at forsørge sig selv ved almindeligt arbejde, eller ved et fleksjob, jf. lovens § 16.</p>\r\n<p class=\"Tekst\">Efter lovændringen får borgeren ret til særskilt at ansøge om førtidspension. Borgeren kan først indgive ansøgning efter reglerne om seniorførtidspension fra det tidspunkt, hvor borgeren har højst fem år til folkepensionsalderen, borgeren skal have haft en langvarig tilknytning til arbejdsmarkedet, og borgeren skal have en aktuel tilknytning til arbejdsmarkedet. Efter lovændringen skal der ikke iværksættes beskæftigelsesrettede tilbud, herunder arbejdsprøvning mv.</p>\r\n<p class=\"Tekst\">Kommunalbestyrelsen træffer afgørelse om, at en sag overgår til behandling efter reglerne om førtidspension på det foreliggende dokumentationsgrundlag, når ansøgeren er 5 år eller kortere tid fra folkepensionsalderen og har haft en langvarig og aktuel tilknytning til arbejdsmarkedet.</p>\r\n<p class=\"Tekst\">Kommunalbestyrelsen skal træffe afgørelse om førtidspension senest 6 måneder efter tidspunktet for kommunens modtagelse af ansøgning om førtidspension, efter reglerne om seniorførtidspension.</p>\r\n<p class=\"Tekst\">Kommunen kan indhente nødvendige nye oplysninger indenfor tidsfristen.</p>\r\n<p class=\"Tekst\">Social- og integrationsministeren vil i en kommende bekendtgørelse bl.a. fastsætte regler for vurderingen af opfyldelse af kravet om langvarig og aktuel tilknytning til arbejdsmarkedet. Der vil blive fastsat krav om, at ansøgeren har haft en arbejdsmarkedstilknytning svarende til mindst 20-25 års fuldtidsbeskæftigelse. Hvis borgeren har haft deltidsbeskæftigelse, stilles der øgede krav til længden af beskæftigelsesperioden. Dette vil gælde for både personer i ansættelsesforhold som lønmodtagere og for selvstændige. Der vil således blive fastsat nærmere regler for kommunernes administration af reglerne om seniorførtidspension forud for reglernes ikrafttræden.</p>\r\n<p class=\"Tekstoverskrift\">3. Forhøjelse af bundfradraget fra 2014</p>\r\n<p class=\"Tekst\">Ved opgørelsen af indtægtsgrundlaget for beregning af pensionstillæg og den personlige tillægsprocent (som styrer aftrapningen af den supplerende pensionsydelse, helbredstillæg og varmetillæg) fradrages efter gældende regler en folkepensionists indtægter ved personligt arbejde på op til 30.000 kr. i et kalenderår.</p>\r\n<p class=\"Tekst\">Dette bundfradrag på 30.000 kr. forhøjes ved lovændringen til 60.000 kr. fra 1. januar 2014. Da bundfradraget er knyttet til indtægten i hele kalenderåret, kan en folkepensionist, som kun arbejder en del af kalenderåret, også få et fradrag på op til 60.000 kr. i indtægten ved personligt arbejde ved opgørelsen af indkomstgrundlaget for beregning af pensionstillæg og den personlige tillægsprocent.</p>\r\n<p class=\"Tekstoverskrift\">4. Reduceret beskæftigelseskrav for opsat pension fra 2014</p>\r\n<p class=\"Tekst\">En person, der har opsat sin folkepension, kan efter gældende regler kun optjene en venteprocent i et kalenderår og dermed ret til et senere ventetillæg, hvis pågældende har indtægt ved personligt arbejde i mindst 1.000 timer i kalenderåret.</p>\r\n<p class=\"Tekst\">Dette beskæftigelseskrav på mindst 1.000 timer i et kalenderår nedsættes ved lovændringen til 750 timer i et kalenderår fra 1. januar 2014. Beskæftigelseskravet i 2014 for personer, som opsætter folkepensionen i løbet af 2014 eller som ophører med opsat pension i løbet af 2014, beregnes som en forholdsmæssig andel af 750 timer svarende det antal måneder i kalenderåret, som pensionen har været opsat.</p><div class=\"Givet\" id=\"Givet\"><p class=\"Givet\" align=\"center\">Social- og Integrationsministeriet, den 21. december 2011</p><p class=\"Sign1\" align=\"center\">Bent Nielsen</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/2011"
        },
        {
            "displayName": "Accession",
            "displayValue": "C20110010854"
        },
        {
            "displayName": "Entydig dokumentidentifikation",
            "displayValue": "BS000053"
        },
        {
            "displayName": "Dato for førstegangsindlæggelse",
            "displayValue": "30/12/2011"
        },
        {
            "displayName": "Dato for indlæggelse",
            "displayValue": "27/10/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "21/12/2011"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Social- og Integrationsmin., j.nr. 2011-0011482"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}