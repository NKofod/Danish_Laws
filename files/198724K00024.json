{
    "id": 107809,
    "title": "1987 BTL 24   BETÆNKNING OVER FORSLAG TIL LOV OM ÆNDRING AF FORSKELLIGE SKATTELOVE   (BESKATNING AF SØMÆND M.V. DANSK INTERNATIONALT SKIBSREGISTER)    NR L 24 1987-88, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/2 BTL 24",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 24 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige skattelove  \r\n\r\n (Beskatning af sømænd m.v. Dansk Internationalt Skibsregister) <BR>  \r\n\r\n Nr L 24 1987-88, 2. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19880617 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret dels </P>  \r\n\r\n<P>skriftligt og dels i samråd. Et af disse spørgsmål samt ministerens </P>  \r\n\r\n<P>besvarelse heraf er optrykt som bilag til denne betænkning. </P>  \r\n\r\n<P>Udvalget har endvidere modtaget mundtlige og skriftlige henvendelser fra:  \r\n\r\n</P>  \r\n\r\n<P>Danmarks Rederiforening, </P>  \r\n\r\n<P>Fællessekretariatet for de søfarendes organisationer og </P>  \r\n\r\n<P>Kommunernes Landsforening </P>  \r\n\r\n<P>Skatteministerens kommentarer til en af disse henvendelser er optrykt som  \r\n\r\n et bilag til denne betænkning. </P>  \r\n\r\n<P>Der er af skatteministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <B>mindretal</B> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<B>forkastelse</B> ved 3. behandling. Mindretallet kan dog stemme for  \r\n\r\n ændringsforslag nr. 4 og vil redegøre for sin stilling til ændringsforslag  \r\n\r\n nr. 1-3 ved lovforslagets 2. behandling. </P>  \r\n\r\n<P>Mindretallet er principielt stærkt betænkelig ved at fritage en enkelt  \r\n\r\n gruppe borgere for skat for herved at løse et erhvervs særlige økonomiske og  \r\n\r\n erhvervsmæssige problemer. </P>  \r\n\r\n<P>Lovforslaget indebærer også, at kommunerne pålægges at betale 215 mio. kr.  \r\n\r\n til en erhvervsstøtteordning, som er en ren statsopgave. Argumentationen for  \r\n\r\n skattefritagelse for sømænd vil kunne benyttes for et hvilket som helst andet  \r\n\r\n erhverv, der har særlige økonomiske problemer. </P>  \r\n\r\n<P>Som bilag til betænkningen er optrykt svaret på spørgsmål 22, hvoraf det  \r\n\r\n fremgår, at lovens ikrafttræden er betinget af regeringens godkendelse af  \r\n\r\n endnu ikke indgåede overenskomster. </P>  \r\n\r\n<P>Det er mere end betænkeligt, at en regering nedsætter sig som overdommer i  \r\n\r\n forhold til overenskomster på det private arbejdsmarked. Derved bliver  \r\n\r\n regeringen direkte part i overenskomstforhandlingerne med det formål sammen  \r\n\r\n med arbejdsgiverne at presse lønnen mest muligt. </P>  \r\n\r\n<P>I øvrigt henvises til Socialdemokratiets og Socialistisk Folkepartis  \r\n\r\n betænkningsbidrag til de af Erhvervsudvalget behandlede lovforslag om Dansk  \r\n\r\n Internationalt Skibsregister (L 3-8). </P>  \r\n\r\n<P>Et <B>andet mindretal</B> (Det Konservative Folkepartis, Venstres og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<B>vedtagelse</B> med det under nr. 4 stillede ændringsforslag. </P>  \r\n\r\n<P>Et <B>tredje mindretal</B> (Centrum-Demokraternes og Kristeligt  \r\n\r\n Folkepartis medlemmer af udvalget) indstiller lovforslaget til  \r\n\r\n<B>vedtagelse</B> med det under nr. 4 stillede ændringsforslag og vil  \r\n\r\n redegøre for sin stilling til ændringsforslag nr. 1-3 ved lovforslagets 2.  \r\n\r\n behandling. </P>  \r\n\r\n<P>Et <B>fjerde mindretal</B> (Fremskridtspartiets medlem af udvalget)  \r\n\r\n indstiller lovforslaget til <B>vedtagelse</B> med de stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Af et <B>mindretal</B> (FP): </P>  \r\n\r\n<P>Til § 4 </P>  \r\n\r\n<P>1) <B>Paragraffen</B> udgår. </P>  \r\n\r\n<P>Til § 5 </P>  \r\n\r\n<P>2) <B>Paragraffen</B> affattes således: </P>  \r\n\r\n<P>&#187; <B>§ 5 </B></P>  \r\n\r\n<P>Stk. 1. Loven træder i kraft den 1. marts 1991. </P>  \r\n\r\n<P>Stk. 2. I perioden forud for lovens ikrafttræden reduceres  \r\n\r\n lønudbetalingerne for skibe optaget i Dansk Internationalt Skibsregister med  \r\n\r\n de løntilbageholdelsesbeløb, der omhandles i lovbekendtgørelse nr. 799 af 1.  \r\n\r\n december 1986, som ændret ved lov nr. 838 af 18. december 1987.  \r\n\r\n Reduktionsbeløbene afregnes ikke til offentlige kasser. Såfremt noget rederi  \r\n\r\n med skib(e) i det internationale skibsregister finder det rimeligt at opnå en  \r\n\r\n andel af, hvad der ikke er udbetalt i løn af et eller flere af de andre  \r\n\r\n rederier, og der ikke opnås aftale rederierne imellem, afgøres dette  \r\n\r\n rimelighedsspørgsmål ved voldgift i henhold til lov om voldgift, jf. lov nr.  \r\n\r\n 181 af 24. maj 1972, suppleret i fornødent omfang af Danmarks  \r\n\r\n Rederiforening.&#171; </P>  \r\n\r\n<P>Til § 6 </P>  \r\n\r\n<P>3) <B>Paragraffen</B> udgår. </P>  \r\n\r\n<P>Af <B>skatteministeren,</B> tiltrådt af <B>udvalget: </B></P>  \r\n\r\n<P>Til § 7 </P>  \r\n\r\n<P>4) Paragraffen affattes således: </P>  \r\n\r\n<P>&#187; <B>§ 7 </B></P>  \r\n\r\n<P>Indenrigsministeren yder for årene 1988-91 et særligt tilskud til  \r\n\r\n kommuner, hvis provenu af sømandsskat i 1987 har udgjort mere end 0,3 pct. af  \r\n\r\n deres beskatningsgrundlag. Ved beregningen af forholdet mellem provenu og  \r\n\r\n beskatningsgrundlag indgår virkningen af den kommunale udligning af forskelle  \r\n\r\n i beskatningsgrundlag efter lov om kommunal udligning og generelle tilskud  \r\n\r\n til kommuner og amtskommuner. Tilskuddet til den enkelte kommune udgør 75  \r\n\r\n pct., for Marstal, Svendborg og Fanø kommuner dog 100 pct., af den del af  \r\n\r\n kommunens provenu af sømandsskat i 1987-regnskabet, der overstiger 0,3 pct.  \r\n\r\n af kommunens beskatningsgrundlag for 1987. For 1988 opgøres tilskuddet  \r\n\r\n forholdsmæssigt under hensyn til tidspunktet for nærværende lovs  \r\n\r\n ikrafttræden. Indenrigsministeren bestemmer, på hvilke tidspunkter det  \r\n\r\n samlede tilskud for de enkelte kommuner for årene 1988-91 skal  \r\n\r\n udbetales.&#171; </P>  \r\n\r\n<P>Bemærkninger </P>  \r\n\r\n<P>Til nr. 4 </P>  \r\n\r\n<P>Ved ændringsforslaget ændres affattelsen af 3. pkt., og der tilføjes et  \r\n\r\n nyt 5. pkt. til lovforslagets § 7. </P>  \r\n\r\n<P>I lovforslaget opereres der generelt med en kompensation på 75 pct. af et  \r\n\r\n fastlagt kompensationsgrundlag for kommuner med særlig store provenutab som  \r\n\r\n følge af ændret sømandsbeskatning. Kompensationsgrundlaget er den del af en  \r\n\r\n kommunes provenu af sømandsskat i 1987-regnskabet, der overstiger 0,3 pct. af  \r\n\r\n kommunens beskatningsgrundlag for 1987. </P>  \r\n\r\n<P>De 75 pct. svarer til et skøn over, hvorledes sømandsskatteprovenuet på  \r\n\r\n landsplan fordeler sig på sømænd i henholdsvis indenrigsfart og udenrigsfart.  \r\n\r\n</P>  \r\n\r\n<P>Efter drøftelser mellem indenrigsministeren og borgmestrene for Marstal,  \r\n\r\n Svendborg og Fanø har de 3 kommuner set nærmere på, hvordan deres egen  \r\n\r\n fordeling er. Undersøgelsen sandsynliggør, at procenten for provenu af sømænd  \r\n\r\n i udenrigsfart for disse kommuners vedkommende ligger mellem 85 og 100. </P>  \r\n\r\n<P>Det foreslås derfor, at kompensationsprocenten for disse 3 kommuner  \r\n\r\n fastsættes til 100. De 75 pct. opretholdes for de øvrige tilskudsberettigede  \r\n\r\n kommuner, da der ikke for disse er tilsvarende indikation for, at fordelingen  \r\n\r\n af deres sømandsskatteprovenu mellem sømænd i indenrigsfart og udenrigsfart  \r\n\r\n skulle adskille sig væsentligt fra landsgennemsnittet. Det samlede årlige  \r\n\r\n tilskud vil stige med 1,5-2,0 mio. kr. til en størrelsesorden af 10-12 mio.  \r\n\r\n kr. </P>  \r\n\r\n<P>Der er ikke i lovforslaget fastsat noget nærmere om, hvornår  \r\n\r\n indenrigsministeren udbetaler det foreslåede tilskud til kommuner med særlig  \r\n\r\n store provenutab som følge af ændret beskatning af sømænd. Det har dog været  \r\n\r\n forudsat, at det samlede tilskud vil blive udbetalt med lige store beløb pr.  \r\n\r\n år (for 1988 dog kun med en forholdsmæssig del). </P>  \r\n\r\n<P>Ved drøftelserne mellem indenrigsministeren og borgmestrene for Marstal,  \r\n\r\n Svendborg og Fanø Kommuner blev det imidlertid påpeget, at der af  \r\n\r\n likviditetsmæssige grunde kunne være behov for at få udbetalt en særlig stor  \r\n\r\n del af det samlede tilskud i 1989. </P>  \r\n\r\n<P>Med ændringsforslaget præciseres det, at indenrigsministeren vil have  \r\n\r\n mulighed for at anvende en sådan udbetalingsmåde. </P>  \r\n\r\n<P>Aagaard (KF) Kirkegaaard (KF) Pernille Sams (KF) Svend Heiselberg (V)  \r\n\r\n nfmd. <B>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Grete Schødts (S) Stavad (S)</B> fmd.  \r\n\r\n<B>Bjørn Poulsen (SF) Lone Stig Andersen (SF) </B></P>  \r\n\r\n<P>Bilag 1 </P>  \r\n\r\n<P>Et af udvalgets spørgsmål til skatteministeren </P>  \r\n\r\n<P>og dennes besvarelse heraf </P>  \r\n\r\n<P>Spørgsmål: </P>  \r\n\r\n<P>Er lovens ikrafttræden betinget af en forudgående indgåelse af  \r\n\r\n overenskomster? </P>  \r\n\r\n<P>Svar: </P>  \r\n\r\n<P>Det er en forudsætning for iværksættelsen af de foreslåede  \r\n\r\n skattefritagelsesregler, at sømænd m.v., der gør tjeneste om bord på skibe,  \r\n\r\n som er registreret i Dansk Internationalt Skibsregister, aflønnes i henhold  \r\n\r\n til lønoverenskomster, der er indgået på internationalt konkurrencedygtige  \r\n\r\n vilkår. De nævnte lønoverenskomster kan, jf. bemærkningerne til § 10, stk. 3,  \r\n\r\n i forslag til lov om Dansk Internationalt Skibsregister (L 3) være såvel  \r\n\r\n kollektive som individuelle. </P>  \r\n\r\n<P>Bilag 2 </P>  \r\n\r\n<P>Skatteministerens kommentar til Danmarks Rederiforenings henvendelse </P>  \r\n\r\n<P>af 10. juni 1988 til Skatte- og Afgiftsudvalget I anledning af Danmarks  \r\n\r\n Rederiforenings henvendelse af 10. juni 1988 til Folketingets Skatte- og  \r\n\r\n Afgiftsudvalg vedrørende forslag til ændring af forskellige skattelove  \r\n\r\n (Beskatning af sømænd m.v. Dansk Internationalt Skibsregister) (L 24 - bilag  \r\n\r\n 7) skal jeg bemærke følgende: </P>  \r\n\r\n<P>1. Rederiforeningen har udarbejdet en model, der søger at løse  \r\n\r\n fradragsproblemerne for de danske søfarende, der i dag har mulighed for at  \r\n\r\n udnyttte deres ligningsmæssige fradrag f.eks. renter af huslån og lån til  \r\n\r\n uddannelse. </P>  \r\n\r\n<P>I korthed indebærer modellen, at alle søfarende får udbetalt såvel en hyre  \r\n\r\n som et kompensationstillæg, hvor sidstnævnte vil afhænge af det aktuelle  \r\n\r\n fradrag. For rederierne vil kompensationstillægget til søfarende inden for  \r\n\r\n samme stilling derimod være det samme, nemlig svarende til værdien af  \r\n\r\n gennemsnitlige fradrag. Forskellen mellem sidstnævnte og rederiets aktuelle  \r\n\r\n udbetaling skal udlignes via en puljeordning. Rederiforeningen går herved ud  \r\n\r\n fra, at kompensationstillægget skattemæssigt behandles på samme måde som den  \r\n\r\n øvrige del af lønnen. </P>  \r\n\r\n<P>Modellen forudsætter tilslutning fra de søfarende, men også aktiv  \r\n\r\n medvirken fra skattemyndighederne. Dette gælder i forbindelse med udstedelse  \r\n\r\n af skattekort med oplysninger om de søfarendes negative nettoindkomst i land,  \r\n\r\n som skal danne basis for kompensationstillægget, og i kontrolfasen for at  \r\n\r\n sikre, at de søfarende hverken får udbetalt for stort eller for lille  \r\n\r\n kompensationstillæg. </P>  \r\n\r\n<P>2. Modellen indebærer således, at der i forbindelse med tjeneste om bord  \r\n\r\n på DIS-skibe afleveres et skattekort med oplysning om den søfarendes  \r\n\r\n indkomst- og fradragsforhold. Med udgangspunkt i disse fradrag og en aftalt  \r\n\r\n skatteværdi i pct. vil rederiet kunne udbetale såvel den rene nettohyre som  \r\n\r\n et kompensationstillæg. Herved skulle nettolønnen efter skat for den  \r\n\r\n søfarende forblive uforandret i forhold til gældende regler. </P>  \r\n\r\n<P>Samtidig foretager rederiet afregning med et puljekontor. Afregningen  \r\n\r\n svarer til forskellen mellem det aktuelle kompensationstillæg og et  \r\n\r\n administrativt beregnet gennemsnit. Er kompensationstillægget større end  \r\n\r\n gennemsnittet, vil der ske udbetaling af differencen til rederiet, og er det  \r\n\r\n mindre end gennemsnittet, skal der ske indbetaling af differencen fra  \r\n\r\n rederiet. Puljekontoret fører konto for såvel kompensationstillæg til den  \r\n\r\n enkelte sømand som det enkelte rederi. </P>  \r\n\r\n<P>Den søfarende kan selv foranledige sit kompensationstillæg ændret i årets  \r\n\r\n løb. </P>  \r\n\r\n<P>Ved årets slutning er det nødvendigt at kontrollere og eventuelt regulere  \r\n\r\n årets udbetalinger til den enkelte søfarende. Dette forudsætter oplysninger  \r\n\r\n om den enkeltes indkomst- og fradragsforhold, som Rederiforeningen mener bør  \r\n\r\n udleveres fra skattevæsenet. </P>  \r\n\r\n<P>3. En gennemførelse af Rederiforeningens forslag vil kræve lovhjemmel,  \r\n\r\n idet udlevering af de ønskede oplysninger vil være i strid med de gældende  \r\n\r\n regler om skattemyndighedernes tavshedspligt. </P>  \r\n\r\n<P>Som nævnt i min kommentar til Rederiforeningens henvendelse af 9. juni  \r\n\r\n 1988 (L 24, bilag 2) (2. samling) vil en gennemførelse af Rederiforeningens  \r\n\r\n forslag endvidere modvirke etableringen af den administrative forenkling, der  \r\n\r\n er formålet med forslagene i L 21-L 23 om ændrede regler på  \r\n\r\n sømandsskatteområdet. Samtidig vil forslaget påføre skattemyndighederne  \r\n\r\n meromkostninger af et ikke ubetydeligt omfang. </P>  \r\n\r\n<P>Endelig må det påregnes, at en opfyldelse af Rederiforeningens ønsker om  \r\n\r\n skattevæsenets medvirken i den skitserede ordning i fremtiden vil kunne  \r\n\r\n medføre tilsvarende ønsker fra andre erhverv. </P>  \r\n\r\n<P>De oplysninger om negativ landindkomst, som Rederiforeningen mener er  \r\n\r\n nødvendige for at undgå misbrug/spekulation i ordningen, fremgår af den  \r\n\r\n søfarendes forskudsregistrering og årsopgørelse. Disse oplysninger kan efter  \r\n\r\n min opfattelse med fordel indfordres direkte fra den enkelte søfarende. Jeg  \r\n\r\n vil dog undersøge, om det skulle være muligt at gennemføre en ordning,  \r\n\r\n hvorefter der gives meddelelse fra skattemyndigheder til rederne i tilfælde,  \r\n\r\n hvor der udskrives ændret årsopgørelse for sømænd under DIS-ordningen.  \r\n\r\n Rederierne må herefter selv anmode den søfarende om den ændrede årsopgørelse.  \r\n\r\n</P>  \r\n\r\n<P>Som nævnt i min besvarele af spørgsmål 10 i udvalgets skrivelse af 10.  \r\n\r\n juni 1988 (L 24 - bilag 4, 2. samling) henhører det efter min opfattelse ikke  \r\n\r\n naturligt under Rigsrevisionens arbejdsområde at føre kontrol med en ordning  \r\n\r\n som den skitserede. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/06/1988"
        },
        {
            "displayName": "Accession",
            "displayValue": "198724K00024"
        },
        {
            "displayName": "Entydig dokumentidentifikation",
            "displayValue": "CL004640"
        },
        {
            "displayName": "Dato for førstegangsindlæggelse",
            "displayValue": "29/06/1988"
        },
        {
            "displayName": "Dato for indlæggelse",
            "displayValue": "29/06/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}