{
    "id": 80913,
    "title": "Bekendtgørelse af forretningsorden for amtsligningsråd. ",
    "documentTypeId": "60",
    "isSagsforlobPeriodValid": false,
    "shortName": "BEK nr 646 af 14/12/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af forretningsorden for  \r\n\r\n amtsligningsråd. </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 20 i lov nr. 281 af 8. juni 1977 om skattemyndighedernes  \r\n\r\n organisation og om klageadgang m.m. (Skattestyrelsesloven) fastsættes  \r\n\r\n følgende forretningsorden for amtsligningsrådene: </P>  \r\n\r\n<P>Beskikkelse af amtsligningsrådsmedlemmer. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ministeren for skatter og afgifter beskikker i  \r\n\r\n hver amtsskattekreds 5 amtsligningsrådsmedlemmer og 5 stedfortrædere.  \r\n\r\n Medlemmer og stedfortrædere beskikkes for 6 år, således at halvdelen  \r\n\r\n fratræder hvert 3. år. </P>  \r\n\r\n<P CLASS=STK> <I>Stk. 2. </I> Ministeren for skatter og afgifter bestemmer,  \r\n\r\n hvem af medlemmerne der skal være formand og næstformand. </P>  \r\n\r\n<P CLASS=STK> <I>Stk. 3. </I> Udtræder et medlem af amtsligningsrådet, gælder  \r\n\r\n beskikkelsen for den, der beskikkes i hans sted, kun for den tilbageværende  \r\n\r\n del af beskikkelsestiden. </P>  \r\n\r\n<P>Indkaldelse af stedfortræder. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Når et medlem har forfald, skal han underrette  \r\n\r\n formanden herom, og formanden afgør, om en stedfortræder skal indkaldes. </P>  \r\n\r\n<P>Sekretariatsbistand. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Amtsskatteinspektoratet yder sekretariatsbistand  \r\n\r\n for amtsligningsrådet og skal - uden stemmeret - være repræsenteret i alle  \r\n\r\n amtsligningsrådets møder. </P>  \r\n\r\n<P>Amtsligningsrådets møder. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Amtsligningsrådet udøver sin virksomhed i møder,  \r\n\r\n der ikke er offentlige. </P>  \r\n\r\n<P CLASS=STK> <I>Stk. 2. </I> Formanden, eller i hans forfald næstformanden,  \r\n\r\n leder møderne. </P>  \r\n\r\n<P CLASS=STK> <I>Stk. 3. </I> Formanden fastsætter tid og sted for  \r\n\r\n amtsligningsrådets møder og foranlediger indkaldt hertil. Mødeindkaldelsen  \r\n\r\n skal såvidt muligt fremsendes med mindst 7 dages varsel. </P>  \r\n\r\n<P CLASS=STK> <I>Stk. 4. </I> Når mindst 2 af medlemmerne forlanger det, skal  \r\n\r\n formanden inden 14 dage indkalde til møde. </P>  \r\n\r\n<P CLASS=STK> <I>Stk. 5. </I> Formanden fastsætter i samråd med  \r\n\r\n amtsskatteinspektøren mødets dagsorden, der skal udsendes samtidig med  \r\n\r\n mødeindkaldelsen. </P>  \r\n\r\n<P CLASS=STK> <I>Stk. 6. </I> For de sager, der skal behandles på et møde,  \r\n\r\n skal det fornødne materiale til sagens bedømmelse ligge til gennemsyn for  \r\n\r\n rådets medlemmer i amtsskatteinspektoratet i mindst 2 hverdage inden mødet.  \r\n\r\n</P>  \r\n\r\n<P>Mødeledelse og beslutningsdygtighed. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> For at amtsligningsrådet kan træffe en  \r\n\r\n afgørelse, skal mindst 3 medlemmer eller stedfortrædere for disse deltage i  \r\n\r\n afgørelsen, der træffes ved stemmeflerhed. Et af medlemmerne skal være  \r\n\r\n formanden, eller i dennes forfald næstformanden. I tilfælde af stemmelighed  \r\n\r\n er formandens eller næstformandens stemme afgørende. </P>  \r\n\r\n<P CLASS=STK> <I>Stk. 2. </I> Skønner formanden, at rådets stilling til et  \r\n\r\n forslag er så utvivlsom, at en afstemning er overflødig, meddeler han dette  \r\n\r\n med oplysning om den opfattelse, han har af rådets stilling til spørgsmålet.  \r\n\r\n Forlanges der herefter ikke afstemning, kan formanden erklære sagen for  \r\n\r\n afgjort i overensstemmelse med den af ham angivne opfattelse. </P>  \r\n\r\n<P CLASS=STK> <I>Stk. 3. </I> Ethvert medlem kan forlange en nærmere angiven  \r\n\r\n sag forelagt det samlede amtsligningsråd til afgørelse. </P>  \r\n\r\n<P CLASS=STK> <I>Stk. 4. </I> Når amtsligningsrådet træffer sin afgørelse, må  \r\n\r\n kun amtsligningsrådets medlemmer samt repræsentanter fra  \r\n\r\n statsskattedirektoratet og amtsskatteinspektoratet være tilstede. </P>  \r\n\r\n<P>Habilitet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Et medlem af amtsligningsrådet kan ikke deltage  \r\n\r\n i en skatteansættelse, når vedkommende har deltaget i skatteansættelsen i  \r\n\r\n ligningskommissionen eller skatterådet. </P>  \r\n\r\n<P CLASS=STK> <I>Stk. 2. </I> Amtsligningsrådet træffer beslutning om,  \r\n\r\n hvorvidt et medlems interesse i en sag er af en sådan beskaffenhed, at han  \r\n\r\n efter tilsvarende regler som i skattestyrelseslovens § 1, stk. 6, er  \r\n\r\n udelukket fra at deltage i rådets forhandling og afstemning om sagen. I  \r\n\r\n bekræftende fald skal den pågældende under forhandling og afstemning om sagen  \r\n\r\n forlade lokalet, hvorimod han ikke er afskåret fra at deltage i rådets  \r\n\r\n forhandling og afstemning om, hvorvidt han skal vige sit sæde under den  \r\n\r\n pågældende sags behandling. </P>  \r\n\r\n<P CLASS=STK> <I>Stk. 3. </I> Et medlem skal endvidere underrette  \r\n\r\n amtsligningsrådets formand, hvis der foreligger forhold, der kan give  \r\n\r\n anledning til tvivl om hans habilitet. </P>  \r\n\r\n<P>Amtsligningsrådets afgørelser. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Amtsligningsrådet træffer afgørelse om  \r\n\r\n ansættelse i sager, som statsskattedirektoratet eller amtsskatteinspektoratet  \r\n\r\n forelægger rådet i medfør af skattestyrelseslovens § 14, stk. 2, § 15, stk.  \r\n\r\n 1, § 18, stk. 6, og § 19, stk. 3. </P>  \r\n\r\n<P CLASS=STK> <I>Stk. 2. </I> Amtsligningsrådet kan under hensyntagen til  \r\n\r\n statsskattedirektoratets og amtsskatteinspektoratets arbejdsplaner anmode  \r\n\r\n amtsskatteinspektoratet om at udtage konkrete sager til behandling og  \r\n\r\n forelæggelse for rådet med henblik på en eventuel ændring af ansættelsen.  \r\n\r\n</P>  \r\n\r\n<P CLASS=STK> <I>Stk. 3. </I> Amtsligningsrådets afgørelse om en ansættelse  \r\n\r\n meddeles ved en kendelse, der skal indeholde en begrundelse og vejledning om  \r\n\r\n klageadgangen og klagefristen. Kendelsen underskrives af formanden eller i  \r\n\r\n dennes forfald næstformanden og paraferes af amtsskatteinspektoratet. </P>  \r\n\r\n<P CLASS=STK> <I>Stk. 4. </I> I det omfang, landsskatteretten ved kendelse  \r\n\r\n har taget stilling til en ansættelse, kan amtsligningsrådet ikke ændre  \r\n\r\n ansættelsen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Amtsligningsrådet varetager de opgaver, der i  \r\n\r\n øvrigt ved lovgivningen er henlagt til rådene. </P>  \r\n\r\n<P>Forhandlingsprotokol. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Amtsligningsrådets beslutninger skal indføres i  \r\n\r\n en forhandlingsprotokol. I protokollen skal endvidere indføres oversigter,  \r\n\r\n der kan danne tilstrækkeligt grundlag for identifikation af samtlige de af  \r\n\r\n rådet trufne afgørelser. Protokollen bør således i almindelighed indeholde  \r\n\r\n den skattepligtiges navn, adresse, CPR/CIR-nummer og de af  \r\n\r\n ligningskommissionen og skatterådet foretagne ansættelser af indkomst og  \r\n\r\n formue samt amtsligningsrådets ansættelse. </P>  \r\n\r\n<P CLASS=STK> <I>Stk. 2. </I> Protokollen skal senest ved næste mødes  \r\n\r\n afslutning underskrives af de medlemmer, der har deltaget i afgørelsen.  \r\n\r\n Medlemmerne kan ikke under henvisning til deres stemmeafgivning eller andre  \r\n\r\n grunde vægre sig ved at underskrive protokollen. </P>  \r\n\r\n<P>Forhandling med skatteyderen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Skatteyderen skal gøres bekendt med, at han kan  \r\n\r\n forlange mundtlig forhandling med en beslutningsdygtig del af  \r\n\r\n amtsligningsrådet, forinden rådet enten forhøjer en tidligere foretagen  \r\n\r\n ansættelse, eller rådet foretager en ansættelse, uden at ligningskommissionen  \r\n\r\n har foretaget en sådan, og ansættelsen foretages til et andet beløb end  \r\n\r\n selvangivet, eller hvor der ikke foreligger behørig selvangivelse. </P>  \r\n\r\n<P>Genoptagelse. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Genoptagelse af en af amtsligningsrådet afgjort  \r\n\r\n sag kan efter andragende fra den skattepligtige finde sted, når der  \r\n\r\n forelægges rådet oplysninger, som ikke tidligere har været fremme under  \r\n\r\n sagen, og det skønnes antageligt, at disse oplysninger, om de havde  \r\n\r\n foreligget tidligere, ville have medført et væsentligt ændret udfald af  \r\n\r\n sagen. </P>  \r\n\r\n<P CLASS=STK> <I>Stk. 2. </I> Amtsligningsrådet kan imødekomme en ansøgning  \r\n\r\n om genoptagelse, selvom betingelserne i stk. 1 ikke er opfyldt, hvis rådet  \r\n\r\n skønner, at særlige omstændigheder taler afgørende derfor. </P>  \r\n\r\n<P CLASS=STK> <I>Stk. 3. </I> Kommer amtsligningsrådet eller  \r\n\r\n amtsskatteinspektoratet i besiddelse af nye oplysninger, som kan være af  \r\n\r\n betydning for en sag, der er påklaget til landsskatteretten, skal  \r\n\r\n oplysningerne straks videregives til landsskatteretten til brug for dennes  \r\n\r\n behandling af sagen. </P>  \r\n\r\n<P>Medvirken i landsskatteretssager. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Amtsligningsrådet modtager fra  \r\n\r\n landsskatteretten den til retten indgivne klage med anmodning om, at  \r\n\r\n amtsligningsrådet sender klageren en skriftlig fremstilling af sagen.  \r\n\r\n Klageren anmodes om inden en fastsat frist, i almindelighed 14 dage, at  \r\n\r\n indsende sine bemærkninger til amtsligningsrådet - herunder om han efter at  \r\n\r\n være gjort bekendt med sagsfremstillingen ønsker at fastholde sin klage til  \r\n\r\n landsskatteretten. </P>  \r\n\r\n<P CLASS=STK> <I>Stk. 2. </I> Klagerens bemærkninger tillige med  \r\n\r\n amtsligningsrådets eventuelle kommentarer hertil fremsendes af  \r\n\r\n amtsligningsrådet til landsskatteretten sammen med det øvrige materiale, der  \r\n\r\n har dannet grundlag for amtsligningsrådets afgørelse. </P>  \r\n\r\n<P CLASS=STK> <I>Stk. 3. </I> Fremgår det af sagsfremstillingen, at  \r\n\r\n amtsligningsrådets afgørelse alene er begrundet i manglende dokumentation,  \r\n\r\n kan rådet, såfremt klageren sammen med sine bemærkninger fremsender  \r\n\r\n dokumentation, der må antages at ville have givet ham medhold ved  \r\n\r\n amtsligningsrådets behandling af sagen, meddele klageren, at man vil være  \r\n\r\n sindet at ændre ansættelsen under forudsætning af, at han tilbagekalder sin  \r\n\r\n klage til landsskatteretten. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Har landsskatteretten amnmodet om, at  \r\n\r\n amtsligningsrådet er tilstede ved en forhandling med klageren, træffer  \r\n\r\n amtsligningsrådets formand bestemmelse om, hvem der skal repræsentere  \r\n\r\n amtsligningsrådet, herunder om rådet skal være repræsenteret af  \r\n\r\n amtsskatteinspektoratet. </P>  \r\n\r\n<P>Tavshedspligt. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Amtsligningsrådets medlemmer skal under ansvar  \r\n\r\n efter straffelovens § 152 udvise ubetinget tavshed overfor uvedkommende med  \r\n\r\n de oplysninger, som de kommer til kundskab om under varetagelsen af deres  \r\n\r\n hverv som amtsligningsrådsmedlemmer. Tavshedspligten ophører ikke med  \r\n\r\n medlemshvervets ophør. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Bekendtgørelsen træder i kraft den 1. januar  \r\n\r\n 1979. </P>  \r\n\r\n<P>Ministeriet for skatter og afgifter den 14. december 1978. </P>  \r\n\r\n<P>ANDERS ANDERSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1978"
        },
        {
            "displayName": "Accession",
            "displayValue": "B19780064605"
        },
        {
            "displayName": "Entydig dokumentidentifikation",
            "displayValue": "CM040156"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "646"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "14/12/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Min. f. sk. og afg. Skd. 1, j.nr. 9403-22/78"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}