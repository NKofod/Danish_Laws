{
    "id": 155747,
    "title": "Ankestyrelsens principafgørelse R-2-08 om mellemkommunal refusion - forældelse - opgørelse af krav",
    "documentTypeId": "240",
    "isSagsforlobPeriodValid": true,
    "shortName": "KEN nr 11010 af 01/02/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse R-2-08 om mellemkommunal refusion - forældelse - opgørelse af krav</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et krav om refusion kunne først anses for rejst, når kravet var opgjort og fremsat.</p>\r\n   <p class=\"TekstGenerel\">En henvendelse om, at der kunne blive tale om en efterbetaling, havde ikke et så præcist indhold, at forældelsen kunne anses for afbrudt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 1047 af 27. august 2007 - § 9c, stk. 11</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>A kommune havde anbragt en mand i familiepleje i B kommune. Efter en årrække flyttede manden med udgangen af 2002, og i den forbindelse blev B kommune opmærksom på, at der siden juni 1998 var opkrævet for meget i egenbetaling for opholdet. Manden havde derfor et tilbagebetalingskrav.</p>\r\n<p>I juli 2003 orienterede B kommune A kommune om, at der muligvis var opkrævet for meget i egenbetaling, og at der derfor kunne blive tale om en efterregning til A kommune.</p>\r\n<p>I februar 2004 meddelte B kommune A kommune, at beløbet nu var opgjort. Der var dog ikke udbetalt noget til borgeren, idet han havde anket sagen.</p>\r\n<p>Nævnet hjemviste sagen til fornyet afgørelse, og i juli 2005 tiltrådte nævnet kommunens nye afgørelse. I september 2005 efterbetalte B kommune beløbet til borgeren og fremsendte samtidig faktura til A kommune.</p>\r\n<p>A kommune anerkendte forpligtelsen, men meddelte samtidig, at en del af kravet måtte anses for forældet.</p>\r\n<p>A kommune henviste i den forbindelse til, at de udgifter, der vedrørte perioden forud for september 2002, ikke kunne opkræves.</p>\r\n<p>B kommune klagede og anførte, at der både i juli 2003 og i februar 2004 havde været henvendelser til A kommune om egenbetalingen og refusion.</p>\r\n<p>Nævnet tiltrådte A kommunes afgørelse og begrundede dette med, at kravet var rejst ved fremsendelse af fakturaen i september 2005.</p>\r\n<p>Sagen blev behandlet i principielt møde med henblik på afklaring af, hvornår et refusionskrav kan anses for rejst.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte nævnets afgørelse.</p>\r\n<p>Ankestyrelsen lagde vægt på, at krav om refusion mod en tidligere opholdskommune skulle være rejst senest 3 år efter, at hjælpen var ydet.</p>\r\n<p>Ankestyrelsen henviste til, at handlekommunen havde rådighed over sagens oplysninger og således selv bestemte, hvornår efterbetalingskravet skulle opgøres.</p>\r\n<p>Ved tidspunktet for hvornår, hjælpen var ydet, forstås det tidspunkt, hvor borgeren havde modtaget den ydelse, der var ret til efter den sociale eller anden lovgivning, i dette tilfælde opholdet i familiepleje (naturalieydelsen).</p>\r\n<p>Ankestyrelsen bemærkede, at først når kravet var fremsat som et specifikt beløb, havde betalingskommunen mulighed for at tage stilling til beløbets størrelse og i øvrigt inddrage det i årenes regnskaber.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20081101025"
        },
        {
            "displayName": "Entydig dokumentidentifikation",
            "displayValue": "BS008541"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11010"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "01/02/2008"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3800043-07"
        },
        {
            "displayName": "Stikord",
            "displayValue": "R-2-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}