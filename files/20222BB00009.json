{
    "id": 234114,
    "title": "Betænkning og indstilling om ændring af forretningsorden for Folketinget (Opdeling af Indenrigs- og Boligudvalget og oprettelse af Udvalget for Digitalisering og It og Ældreudvalget)",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 9",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning og indstilling afgivet af Udvalget for Forretningsordenen den 20. december 2022</p>\r\n<p class=\"TitelPrefiks1\">Betænkning og indstilling</p>\r\n<p class=\"TitelPrefiks2\">om</p>\r\n<p class=\"Titel2\">ændring af forretningsorden for Folketinget</p>\r\n<p class=\"UnderTitel2\">(Opdeling af Indenrigs- og Boligudvalget og oprettelse af Udvalget for Digitalisering og It og Ældreudvalget)</p>\r\n<p>\r\n   <span class=\"Bold\">Indledning</span>\r\n</p>\r\n<p class=\"NormalInd\">Det fremgår af Folketingets forretningsordens § 7, stk. 1, at Folketinget ved begyndelsen af hver folketingssamling nedsætter de i bestemmelsen nævnte 27 stående udvalg. Det fremgår videre af § 7, stk. 2, at Udvalget for Forretningsordenen træffer beslutning om udvalgenes sagsområder og kan træffe beslutning om ændring af udvalgenes navne. Oprettelsen af nye stående udvalg og nedlæggelse af eksisterende udvalg kræver derimod ændring af forretningsordenen.</p>\r\n<p class=\"NormalInd\">Udvalget for Forretningsordenen afgav den 8. juni 2022 beretning om visse ændringer af Folketingets udvalgsstruktur (beretning nr. 22, folketingsåret 2021-22). Det fremgår bl.a. af beretningen, at Folketinget som udgangspunkt fortsat vil følge princippet om at tage udgangspunkt i ministrenes ressort, når udvalgenes sagsområder skal fastsættes, præcis som det har været praksis efter folketingsvalgene i 2011, 2015 og 2019. Dog skal dette princip for fastsættelse af udvalgenes sagsområder efter folketingsvalget 2022 og fremover suppleres med de ønsker, grupperne måtte have til udvalgsstrukturen. Derfor har folketingsgrupperne haft mulighed for at komme med ønsker til helt nye udvalg, herunder udvalg med et tværgående sagsområde eller eventuelt flere udvalg inden for samme ministerområde.</p>\r\n<p class=\"NormalInd\">Efter Folketingsvalget den 1. november 2022 blev det desuden på et gruppeformandsmøde den 10. november 2022 besluttet, at der i Folketingets møde den 16. november 2022 alene skulle nedsættes de udvalg m.v., som kunne og burde nedsættes uafhængigt af regeringsdannelsen, nemlig Udvalget for Forretningsordenen, Udvalget til Valgs Prøvelse, Finansudvalget, Epidemiudvalget, Europaudvalget og Det Udenrigspolitiske Nævn. De resterende udvalg og delegationer skulle derimod først nedsættes efter regeringsdannelsen og efter en fornyet drøftelse i Udvalget for Forretningsordenen. Det fremgår endelig af betænkning og indstilling nr. B 4 afgivet af Udvalget for Forretningsordenen den 5. december 2022, at man ved nedsættelsen af de øvrige stående udvalg og delegationer ville nedsætte samtlige stående udvalg på ny (men ikke Det Udenrigspolitiske Nævn), jf. også § 4, stk. 2, i folketingsbeslutning af 13. december 2022.</p>\r\n<p class=\"NormalInd\">\r\n</p>\r\n<p>\r\n   <span class=\"Bold\">Udvalgets overvejelser vedrørende oprettelsen af stående udvalg</span>\r\n</p>\r\n<p class=\"NormalInd\">Ved kgl. resolution af 15. december 2022 er flere ministeriers navne og ressortområder blevet ændret.</p>\r\n<p class=\"NormalInd\">Med udgangspunkt i den hidtil gældende praksis om, at Folketinget i et vist omfang tilstræber at spejle ministeriernes ressort i udvalgenes sagsområder, fik Udvalget for Forretningsordenen den 15. december 2022 forelagt et notat med forslag til justeringer i de hidtil eksisterende 27 stående udvalgs sagsområder (UFO alm. del – bilag 14). Udvalget for Forretningsordenen har på baggrund af drøftelser på to udvalgsmøder den 16. december 2022 truffet beslutning om, at de hidtil eksisterende 27 stående udvalg – med enkelte justeringer i udvalgenes navne og sagsområder – opretholdes. Udvalget har endvidere på mødet den 16. december 2022 besluttet, at Indenrigs- og Boligudvalget nedlægges, at der i stedet oprettes et indenrigsudvalg og et boligudvalg, og at der oprettes to nye udvalg, henholdsvis et udvalg vedrørende digitalisering og it og et ældreudvalg.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Boligudvalget</span>\r\n</p>\r\n<p class=\"NormalInd\">Boligområdet er gennem de seneste ca. 10 år ofte blevet flyttet fra udvalg til udvalg, som følge af at området har hørt under skiftende ministeriers ressort. Politikområdet har f.eks. både haft sit eget selvstændige udvalg og været en del af større udvalg (Udlændinge-, Integrations- og Boligudvalget, Transport-, Bygnings- og Boligudvalget og senest Indenrigs- og Boligudvalget). På den baggrund har Udvalget for Forretningsordenen truffet beslutning om, at der oprettes et selvstændigt boligudvalg.</p>\r\n<p class=\"NormalInd\">Boligudvalget får følgende sagsområde: Byggeri og bygninger, herunder byggeloven og bygningsreglementet, almene boliger, studie- og ungdomsboliger, friplejeboliger, privat udlejning, andelsboligforeninger m.v. og ejerlejligheder, byfornyelse og indsatsen mod parallelsamfund. De af Folketinget prioriterede EU-sager inden for udvalgets sagsområder.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Indenrigsudvalget</span>\r\n</p>\r\n<p class=\"NormalInd\">I kgl. resolution af 15. december 2022 overføres indenrigsområdet til Indenrigs- og Sundhedsministeriet. I stedet for at oprette et tilsvarende samlet indenrigs- og sundhedsudvalg besluttede Udvalget for Forretningsordenen den 16. december 2022 at bevare det hidtil eksisterende Sundhedsudvalg med det hidtil gældende sagsområde. Derudover besluttede udvalget, at der oprettes et selvstændigt indenrigsudvalg, som særskilt kan beskæftige sig med bl.a. kommuners og regioners opgaver m.v.</p>\r\n<p class=\"NormalInd\">Indenrigsudvalget får følgende sagsområde: Indenrigsområdet, herunder kommunernes og regionernes styrelse, kommunale fællesskaber m.v., kommuners og regioners opgaver, kommunal udligning, bevillinger og generelle tilskud til kommuner og regioner, valglovgivning, folkeregistrering m.v. De af Folketinget prioriterede EU-sager inden for udvalgets sagsområder.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Udvalget for Digitalisering og It</span>\r\n</p>\r\n<p class=\"NormalInd\">I kgl. resolution af 15. december 2022 oprettes et Ministerium for Digitalisering og Ligestilling, bl.a. med sagsområder fra Finansministeriet (digitalisering og it m.m.), Indenrigs- og Boligministeriet (Danmarks Statistik) og Erhvervsministeriet (digitalisering i erhvervslivet m.m.).</p>\r\n<p class=\"NormalInd\">Desuden har SF i en henvendelse til Udvalget for Forretningsordenen (UFO alm. del – bilag 12) foreslået at oprette et digitaliserings- og it-udvalg, der i samspil med andre udvalg skal have til opgave at arbejde bredt med de udfordringer, det digitale samfund skaber.</p>\r\n<p class=\"NormalInd\">Udvalget for Forretningsordenen besluttede på den baggrund, at der oprettes et udvalg for digitalisering og it med følgende sagsområde: Sager vedrørerende it, digitalisering af den offentlige og den private sektor, herunder Digitaliseringsstyrelsen, databeskyttelse, dataetik, borgernes rettigheder i den digitale verden m.v. og Danmarks Statistik. De af Folketinget prioriterede EU-sager inden for udvalgets sagsområde.</p>\r\n<p class=\"NormalInd\">Ifølge SF’s oplæg til Udvalget for Forretningsordenen bør it- og digitalisering principielt ses som et tværgående emne, der i stigende grad hører til under mange forskellige politikområder. F.eks. kan spørgsmål vedrørende cybersikkerhed have en relevans for både Forsvarsudvalget, Retsudvalget og Udvalget for Digitalisering og It. På den baggrund foreslår Udvalget for Forretningsordenen, at Udvalget for Digitalisering og It, når det er relevant, arbejder sammen med andre udvalg, og at udvalget kan drøfte sager og forslag på andre udvalgs sagsområder ud fra et digitaliseringsperspektiv.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Ældreudvalget</span>\r\n</p>\r\n<p class=\"NormalInd\">Med kgl. resolution af 15. december 2022 ændres Social- og Ældreministeriet til Social-, Bolig- og Ældreministeriet. Der bliver udnævnt en ældreminister, som får ressortansvaret for ældreområdet, mens den departementale ekspedition af sagerne sker i Social-, Bolig- og Ældreministeriet under ældreministerens ledelse og ansvar.</p>\r\n<p class=\"NormalInd\">På den baggrund besluttede Udvalget for Forretningsordenen, at der oprettes et selvstændigt ældreudvalg med følgende sagsområde: Sager vedrørende ældreområdet, hjælp og støtte m.v. til ældre, plejehjem og beskyttede boliger. De af Folketinget prioriterede EU-sager inden for udvalgets sagsområder.</p>\r\n<p class=\"NormalInd\">Det hidtil eksisterende Social- og Ældreudvalg bliver som en konsekvens heraf til Socialudvalget.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Udvalgets overvejelser vedrørende Miljø- og Fødevareudvalget</span>\r\n</p>\r\n<p class=\"NormalInd\">Udvalget besluttede desuden at opretholde Miljø- og Fødevareudvalget som udvalg for både miljø- og fødevareområdet, selv om der med kgl. resolution af 15. december 2022 fortsat vil være både en miljøminister og en minister for fødevarer, landbrug og fiskeri. Miljø- og Fødevareudvalget har ved tidligere lejligheder givet udtryk for et ønske om et samlet udvalg, og der var i Udvalget for Forretningsordenen opbakning til synspunktet om, at denne konstruktion giver politisk mening.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Udvalgets overvejelser vedrørende Klima-, Energi- og Forsyningsudvalget</span>\r\n</p>\r\n<p class=\"NormalInd\">Udvalget besluttede endelig, at Klima-, Energi- og Forsyningsudvalget opretholdes, selv om sager vedrørende globalt klimasamarbejde og forhandlinger med kgl. resolution af 15. december 2022 henlægges til ministeren for udviklingssamarbejde og global klimapolitik. Den departementale ekspedition af disse sager skal fortsat foregå i Klima-, Energi- og Forsyningsministeriet, men under ledelse af ministeren for udviklingssamarbejde og global klimapolitik. Klima-, Energi- og Forsyningsudvalget vil således fremover få et sagsområde, der svarer til både klima-, energi- og forsyningsministerens ressort og – i tillæg til dette – den del af ministeren for udviklingssamarbejde og global klimapolitiks ressort, der vedrører globalt klimasamarbejde og forhandlinger. Udvalget besluttede derfor, at »globalt klimasamarbejde og forhandlinger« som noget nyt anføres eksplicit i Klima-, Energi- og Forsyningsudvalgets sagsområde.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Kommende evaluering af udvalgsstrukturen</span>\r\n</p>\r\n<p class=\"NormalInd\">Med de beskrevne ændringer i udvalgenes antal, navne og sagområder nedsættes i alt 30 stående udvalg, det vil sige i alt 3 udvalg mere end de hidtil eksisterende 27 stående udvalg. Det kan dog – bl.a. i lyset af den ændrede parlamentariske situation efter Folketingsvalget den 1. november 2022 – være svært at vurdere, hvorvidt de 30 stående udvalg, der nu bliver nedsat, er de mest hensigtsmæssige. Der vil, når Folketinget har arbejdet i et stykke tid, måske tegne sig et klarere billede af, om der kan opnås en synergieffekt ved en anden udvalgsstruktur, f.eks. ved at slå visse udvalg sammen.</p>\r\n<p class=\"NormalInd\">Derudover har der i den forgangne valgperiode været drøftelser – både i Udvalget for Forretningsordenen og i kredsen af gruppeformænd – om, hvorvidt man kan organisere folketingsarbejdet således, at arbejdsbelastningen for det enkelte folketingsmedlem bliver mindre.</p>\r\n<p class=\"NormalInd\">I lyset af disse overvejelser ønsker Udvalget for Forretningsordenen i foråret 2023 at evaluere udvalgsstrukturen og i den forbindelse – med input fra folketingsgrupperne – at overveje og eventuelt beslutte, om der med virkning fra folketingsåret 2023-24 skal foretages justeringer i udvalgenes antal, navne og sagsområder.</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p class=\"NormalInd\" style=\"text-align: center;\">\r\n   <span class=\"Italic\">Indstilling</span>\r\n</p>\r\n<p class=\"NormalInd\">Herefter indstiller <span class=\"Italic\">udvalget</span> de i nedenstående forslag til folketingsbeslutning indeholdte ændringer af forretningsordenen til vedtagelse.</p>\r\n<p>\r\n</p>\r\n<p class=\"TitelPrefiks1_B2\">Forslag til folketingsbeslutning</p>\r\n<p class=\"Titel2_B2\">om ændring af forretningsorden for Folketinget</p>\r\n<p class=\"UnderTitel2_B2\">(Opdeling af Indenrigs- og Boligudvalget og oprettelse af Udvalget for Digitalisering og It og Ældreudvalget)</p>\r\n<p class=\"CentreretParagraf\">§ 1 </p>\r\n<p class=\"Paragraf\">I forretningsorden for Folketinget, som vedtaget den 17. december 1953 og ændret senest den 13. december 2022, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 7, stk. 1,</span> affattes således:</p>\r\n<p class=\"Stk2\"> »Ved begyndelsen af hver folketingssamling (jf. § 2, stk. 2) nedsættes følgende stående udvalg:</p>\r\n<p class=\"Liste1\">\r\n   <span class=\"Liste1Nr\" id=\"id6f08a167-5096-4687-b56a-92d23f0ab695\">1)</span> Udvalget for Forretningsordenen.</p>\r\n<p class=\"Liste1\">\r\n   <span class=\"Liste1Nr\" id=\"id6d90f737-153a-4ae4-a359-4260e53d352c\">2)</span> Udvalget til Valgs Prøvelse.</p>\r\n<p class=\"Liste1\">\r\n   <span class=\"Liste1Nr\" id=\"id579562d7-7683-4d79-9ce9-73b34f265fc8\">3)</span> Beskæftigelsesudvalget.</p>\r\n<p class=\"Liste1\">\r\n   <span class=\"Liste1Nr\" id=\"id22173968-7361-46ee-a54b-bbe39233f343\">4)</span> Boligudvalget.</p>\r\n<p class=\"Liste1\">\r\n   <span class=\"Liste1Nr\" id=\"id1fd878cb-2a04-4a4b-bcff-55587a2a0c21\">5)</span> Børne- og Undervisningsudvalget.</p>\r\n<p class=\"Liste1\">\r\n   <span class=\"Liste1Nr\" id=\"id6ad377be-c340-4b7c-bc90-e32b72b30f3b\">6)</span> Epidemiudvalget.</p>\r\n<p class=\"Liste1\">\r\n   <span class=\"Liste1Nr\" id=\"ide3f731cb-d6aa-4e62-b7ae-f09cc2ae4328\">7)</span> Erhvervsudvalget.</p>\r\n<p class=\"Liste1\">\r\n   <span class=\"Liste1Nr\" id=\"idfa516f48-cbb9-49ef-bb23-1c984a09d594\">8)</span> Europaudvalget.</p>\r\n<p class=\"Liste1\">\r\n   <span class=\"Liste1Nr\" id=\"idcbd473e7-d96e-499d-a993-a0585fe61c51\">9)</span> Finansudvalget.</p>\r\n<p class=\"Liste1\">\r\n   <span class=\"Liste1Nr\" id=\"id8fe9fceb-a8c6-464f-b2e2-2195d028a191\">10)</span> Forsvarsudvalget.</p>\r\n<p class=\"Liste1\">\r\n   <span class=\"Liste1Nr\" id=\"id4309ac26-64d6-4b1c-998f-a041da672b0d\">11)</span> Færøudvalget.</p>\r\n<p class=\"Liste1\">\r\n   <span class=\"Liste1Nr\" id=\"idac079807-42a7-4607-b571-30ed6f868a7a\">12)</span> Grønlandsudvalget.</p>\r\n<p class=\"Liste1\">\r\n   <span class=\"Liste1Nr\" id=\"id91cc2a39-5112-4aa2-85e6-097e94ecfa2c\">13)</span> Indenrigsudvalget.</p>\r\n<p class=\"Liste1\">\r\n   <span class=\"Liste1Nr\" id=\"id96fb85f2-f007-41c8-a043-51b3dc6b6194\">14)</span> Indfødsretsudvalget.</p>\r\n<p class=\"Liste1\">\r\n   <span class=\"Liste1Nr\" id=\"ideb0e5773-28cf-4cbf-8354-d019acae7737\">15)</span> Kirkeudvalget.</p>\r\n<p class=\"Liste1\">\r\n   <span class=\"Liste1Nr\" id=\"id0511db48-bf7b-4f45-b758-eea852f04ca6\">16)</span> Klima-, Energi- og Forsyningsudvalget.</p>\r\n<p class=\"Liste1\">\r\n   <span class=\"Liste1Nr\" id=\"iddd0b348d-c06e-470c-b4bc-3a26d577e4e9\">17)</span> Kulturudvalget.</p>\r\n<p class=\"Liste1\">\r\n   <span class=\"Liste1Nr\" id=\"id22306e45-c3ce-487e-9bb0-265da696724b\">18)</span> Ligestillingsudvalget.</p>\r\n<p class=\"Liste1\">\r\n   <span class=\"Liste1Nr\" id=\"id5f163389-f9da-4c10-a256-33f9176e29f2\">19)</span> Miljø- og Fødevareudvalget.</p>\r\n<p class=\"Liste1\">\r\n   <span class=\"Liste1Nr\" id=\"id91c688b3-74aa-47ff-a0a9-8492ce590d39\">20)</span> Retsudvalget.</p>\r\n<p class=\"Liste1\">\r\n   <span class=\"Liste1Nr\" id=\"id8a26d7f1-c623-4244-925e-513edabd59fd\">21)</span> Skatteudvalget.</p>\r\n<p class=\"Liste1\">\r\n   <span class=\"Liste1Nr\" id=\"id2cdbdf34-23fe-457c-b272-4e50346c96a6\">22)</span> Socialudvalget.</p>\r\n<p class=\"Liste1\">\r\n   <span class=\"Liste1Nr\" id=\"id2b002942-de7c-47e1-bbb0-2d8746758f4b\">23)</span> Sundhedsudvalget.</p>\r\n<p class=\"Liste1\">\r\n   <span class=\"Liste1Nr\" id=\"id78b7ffbb-27f1-48a5-b31f-c723d404f0f6\">24)</span> Transportudvalget.</p>\r\n<p class=\"Liste1\">\r\n   <span class=\"Liste1Nr\" id=\"id47813e97-a345-4148-84d3-37ec86e35b00\">25)</span> Uddannelses- og Forskningsudvalget.</p>\r\n<p class=\"Liste1\">\r\n   <span class=\"Liste1Nr\" id=\"idb352caf1-a338-4413-a0eb-d44e3bd091b4\">26)</span> Udenrigsudvalget.</p>\r\n<p class=\"Liste1\">\r\n   <span class=\"Liste1Nr\" id=\"ide268e7dd-0acd-4bb4-b36b-23c07a86bfc4\">27)</span> Udlændinge- og Integrationsudvalget.</p>\r\n<p class=\"Liste1\">\r\n   <span class=\"Liste1Nr\" id=\"idf2e4d79e-d613-4d47-a5b8-1bfb9bec9bca\">28)</span> Udvalget for Digitalisering og It.</p>\r\n<p class=\"Liste1\">\r\n   <span class=\"Liste1Nr\" id=\"idc114a433-ce7d-4f3d-a1ea-63cb122ffead\">29)</span> Udvalget for Landdistrikter og Øer.</p>\r\n<p class=\"Liste1\">\r\n   <span class=\"Liste1Nr\" id=\"id8f93d0f8-577c-472a-a7d8-ab55a86580d5\">30)</span> Ældreudvalget.«</p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">§ 7, stk. 5, 1. pkt., </span>ændres »nr. 1-27« til: »nr. 1-30«, og »10-12 og 14-27« til: »10-13 og 15-30«.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Folketingsbeslutningen træder i kraft den 23. december 2022.</p>\r\n<p class=\"Bemaerkninger\">Bemærkninger til forslaget</p>\r\n<p class=\"KapitelOverskrift2\">\r\n   <span class=\"Italic\">Bemærkninger til forslagets enkelte bestemmelser</span>\r\n</p>\r\n<p class=\"NormalInd\" style=\"text-align: center;\">Til § 1</p>\r\n<p>Til nr. 1</p>\r\n<p class=\"NormalInd\">Det foreslås, at det hidtil eksisterende Indenrigs- og Boligudvalg opdeles i henholdsvis Indenrigsudvalget og Boligudvalget. Herudover nedsættes henholdsvis Udvalget for Digitalisering og It og Ældreudvalget som nye udvalg. Folketinget nedsætter herefter ved begyndelsen af hver folketingssamling de 30 stående udvalg, som er nævnt i den foreslåede affattelse af § 7, stk. 1.</p>\r\n<p class=\"NormalInd\">Der henvises i øvrigt til de indledende bemærkninger.</p>\r\n<p>Til nr. 2</p>\r\n<p class=\"NormalInd\">Der er tale om konsekvensændringer som følge af det nyaffattede § 7, stk. 1.</p>\r\n<p class=\"NormalInd\" style=\"text-align: center;\">Til § 2</p>\r\n<p class=\"NormalInd\">Det foreslås, at ændringen træder i kraft den 23. december 2022. Det forudsættes, at samtlige stående udvalg, jf. forretningsordenes § 7, stk. 1, nedsættes herefter, jf. også § 4, stk. 2, i folketingsbeslutning af 13. december 2022.</p>\r\n<p class=\"UdvalgsSammensaetning\">Søren Gade (V) <span class=\"MedlemsTitel\">fmd.</span> Leif Lahn Jensen (S) <span class=\"MedlemsTitel\">nfmd.</span> Jeppe Søe (M) Karsten Hønge (SF) Karina Adsbøl (DD) Anne Paulin (S) Jens Joel (S) Christian Rabjerg Madsen (S) Rasmus Stoklund (S) Rasmus Horn Langhoff (S) Karina Lorentzen Dehnhardt (SF) Peder Hvelplund (EL) Annette Lind (S) Hans Christian Schmidt (V) Sophie Løhde (V) Lars Christian Lilleholt (V) Peter Skaarup (DD) Lise Bech (DD) Mai Mercado (KF) Ole Birk Olesen (LA) Henrik Frandsen (M) </p>\r\n<p class=\"IkkeMedlemmer2\">Radikale Venstre, Alternativet, Nye Borgerlige, Dansk Folkeparti, Siumut, Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">50</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">23</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Moderaterne (M)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">15</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Danmarksdemokraterne - Inger Støjberg (DD)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">10</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">9</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">7</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">6</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">5</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">5</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 9",
            "stateLabel": "Vedtaget",
            "references": [
                {
                    "shortName": "2022/2 BSF 9",
                    "title": "Betænkning og indstilling om ændring af forretningsorden for Folketinget (Opdeling af Indenrigs- og Boligudvalget og oprettelse af Udvalget for Digitalisering og It og Ældreudvalget)",
                    "presentationName": "Beslutningsforslag som fremsat",
                    "documentTypeId": 480,
                    "documentId": 234114,
                    "eliUri": "/eli/ft/20222BB00009",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b9/index.htm"
                },
                {
                    "shortName": "2022/2 BSV 9",
                    "title": "Folketingsbeslutning om ændring af forretningsorden for Folketinget (Opdeling af Indenrigs- og Boligudvalget og oprettelse af Udvalget for Digitalisering og It og Ældreudvalget)",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 234123,
                    "eliUri": "/eli/ft/20222CB00009",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "21/12/2022"
        },
        {
            "displayName": "Accession",
            "displayValue": "20222BB00009"
        },
        {
            "displayName": "Entydig dokumentidentifikation",
            "displayValue": "AX028219"
        },
        {
            "displayName": "Dato for førstegangsindlæggelse",
            "displayValue": "21/12/2022"
        },
        {
            "displayName": "Dato for indlæggelse",
            "displayValue": "21/12/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}