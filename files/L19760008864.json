{
    "id": 48891,
    "title": "Bekendtgørelse af miljøbeskyttelseskonvention af 19. februar 1974 mellem Danmark, Finland, Norge og Sverige med dertil hørende protokol. ",
    "documentTypeId": "220",
    "isSagsforlobPeriodValid": false,
    "shortName": "BKI nr 88 af 16/09/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af miljøbeskyttelseskonvention af  \r\n\r\n 19. februar 1974 mellem Danmark, Finland, Norge og Sverige med dertil hørende  \r\n\r\n protokol. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Ved kgl. resolution af 2. august 1974, efter at folketinget den 16. maj  \r\n\r\n s.å. havde meddelt sit samtykke dertil, har Danmark ratificeret en i  \r\n\r\n Stockholm den 19. februar 1974 undertegnet miljøbeskyttelseskonvention mellem  \r\n\r\n Danmark, Finland, Norge og Sverige. </P>  \r\n\r\n<P>Konventionen og den dertil knyttede protokol om dens anvendelse har  \r\n\r\n følgende ordlyd: </P>  \r\n\r\n<P> <B>Miljøbeskyttelseskonvention mellem Danmark, Finland, Norge og Sverige.  \r\n\r\n</B></P>  \r\n\r\n<P>Regeringerne i Danmark, Finland, Norge og Sverige, som anser det for  \r\n\r\n yderst magtpåliggende at beskytte og forbedre miljøet, er blevet enige om  \r\n\r\n følgende: </P>  \r\n\r\n<P>Artikel 1 </P>  \r\n\r\n<P>Ved miljøskadelig virksomhed forstås i denne konvention udledning af fast  \r\n\r\n eller flydende affald, gasarter eller andre stoffer fra jordbunden, bygninger  \r\n\r\n eller anlæg i vandløb, søer eller havet, samt anvendelse af jordbunden,  \r\n\r\n havbunden, bygninger eller anlæg på andre måder, som medfører eller kan  \r\n\r\n medføre forstyrrelse af omgivelserne ved vandforurening eller anden form for  \r\n\r\n påvirkning af vandforhold, sandflugt, luftforurening, støj, rystelse,  \r\n\r\n temperaturforandring, ioniserende stråling, lys og lignende. </P>  \r\n\r\n<P>Konventionen er ikke anvendelig på miljøskadelig virksomhed, der  \r\n\r\n kontrolleres gennem særskilt overenskomst mellem to eller flere kontraherende  \r\n\r\n stater. </P>  \r\n\r\n<P>Artikel 2 </P>  \r\n\r\n<P>Ved prøvning af tilladeligheden af miljøskadelig virksomhed skal den  \r\n\r\n forstyrrelse, en sådan virksomhed medfører eller kan medføre i en anden  \r\n\r\n kontraherende stat, sidestilles med forstyrrelse i hjemlandet. </P>  \r\n\r\n<P>Artikel 3 </P>  \r\n\r\n<P>Den, som udsættes for eller kan blive udsat for forstyrrelse fra  \r\n\r\n miljøskadelig virksomhed i en anden stat, kan rejse sag om virksomhedens  \r\n\r\n tilladelighed, herunder spørgsmål om skadeforebyggende foranstaltninger, ved  \r\n\r\n vedkommende domstol eller administrative myndighed i den stat, hvor  \r\n\r\n virksomheden ligger, samt appellere domstolens eller den administrative  \r\n\r\n myndigheds beslutning, alt i samme udstrækning og under samme forudsætninger  \r\n\r\n som et retssubjekt i virksomhedslandet. </P>  \r\n\r\n<P>Bestemmelserne i første stykke anvendes på tilsvarende måde, når det  \r\n\r\n gælder søgsmål om erstatning på grund af miljøskadelig virksomhed.  \r\n\r\n Spørgsmålet om erstatning må ikke bedømmes efter regler, som er mere  \r\n\r\n ufordelagtige for den skadelidende end virksomhedslandets erstatningsregler.  \r\n\r\n</P>  \r\n\r\n<P>Artikel 4 </P>  \r\n\r\n<P>Hver stat udser en speciel myndighed (overvågelsesmyndighed), som skal  \r\n\r\n have til opgave at varetage almene miljøbeskyttelsesinteresser i landet i  \r\n\r\n forbindelse med forstyrrelse forårsaget af miljøskadelig virksomhed i en  \r\n\r\n anden kontraherende stat. </P>  \r\n\r\n<P>Med henblik på varetagelse af sådanne interesser skal  \r\n\r\n overvågelsesmyndigheden kunne indbringe sager angående tilladeligheden af  \r\n\r\n miljøskadelig virksomhed for eller blive hørt af vedkommende domstol eller  \r\n\r\n administrative myndighed i en anden kontraherende stat, såfremt myndighed  \r\n\r\n eller anden repræsentant for almene miljøbeskyttelsesinteresser i denne stat  \r\n\r\n kan anlægge sag eller blive hørt i sådanne sager, samt appellere domstolens  \r\n\r\n eller den administrative myndigheds beslutning i henhold til den procedure-  \r\n\r\n og instansordning, som gælder i pågældende stat for sådanne sager. </P>  \r\n\r\n<P>Artikel 5 </P>  \r\n\r\n<P>Finder den domstol eller administrative myndighed, som undersøger  \r\n\r\n spørgsmål om tilladelse til miljøskadelig virksomhed (prøvningsmyndigheden),  \r\n\r\n at virksomheden medfører eller kan medføre forstyrrelse af betydning i en  \r\n\r\n anden kontraherende stat, skal prøvningsmyndigheden, hvis der sker  \r\n\r\n offentliggørelse eller bekendtgørelse i sager af omtalte natur, så snart som  \r\n\r\n muligt sende et eksemplar af sagens akter til overvågelsesmyndigheden i den  \r\n\r\n anden stat samt give denne myndighed mulighed for at udtale sig. I givet fald  \r\n\r\n skal underretning om tid og sted for møde eller besigtigelse i god tid  \r\n\r\n tilstilles overvågelsesmyndigheden, som i øvrigt også skal holdes underrettet  \r\n\r\n om sagens gang i den udstrækning det måtte have denne myndigheds interesse.  \r\n\r\n</P>  \r\n\r\n<P>Artikel 6 </P>  \r\n\r\n<P>Efter anmodning fra overvågelsesmyndigheden skal prøvningsmyndigheden, i  \r\n\r\n den udstrækning det måtte være i overensstemmelse med procedureregler i  \r\n\r\n virksomhedslandet, pålægge den, som søger om tilladelse til miljøskadelig  \r\n\r\n virksomhed, at indgive yderligere oplysninger, tegninger og tekniske  \r\n\r\n beskrivelser, som prøvningsmyndigheden anser for nødvendige med henblik på at  \r\n\r\n bedømme virkningerne i det andet land. </P>  \r\n\r\n<P>Artikel 7 </P>  \r\n\r\n<P>Overvågelsesmyndigheden offentliggør, i den udstrækning den anser det for  \r\n\r\n påkrævet af hensyn til almene eller specielle interesser, meddelelser fra  \r\n\r\n prøvningsmyndigheden ved bekendtgørelse i den lokale presse eller på anden  \r\n\r\n passende måde og foranlediger i øvrigt udredning om virkningerne i hjemlandet  \r\n\r\n i det omfang den måtte finde det nødvendigt. </P>  \r\n\r\n<P>Artikel 8 </P>  \r\n\r\n<P>Udgifterne ved overvågelsesmyndighedens virksomhed afholdes af hjemlandet.  \r\n\r\n</P>  \r\n\r\n<P>Artikel 9 </P>  \r\n\r\n<P>Hvis overvågelsesmyndigheden i en bestemt sag har underrettet vedkommende  \r\n\r\n domstol eller administrative myndighed i virksomhedslandet om, at  \r\n\r\n overvågelsesmyndighedens opgaver i sagen skal overtages af en anden  \r\n\r\n myndighed, gælder konventionens bestemmelser om overvågelsesmyndighed i det  \r\n\r\n relevante omfang for så vidt angår denne myndighed. </P>  \r\n\r\n<P>Artikel 10 </P>  \r\n\r\n<P>Hvis det er påkrævet for at udarbejde udredning om miljøskadelig  \r\n\r\n virksomheds skadevirkninger i et andet land, skal overvågelsesmyndigheden i  \r\n\r\n dette andet land på begæring af prøvningsmyndigheden i virksomhedslandet  \r\n\r\n foranstalte en besigtigelse på stedet. Ved sådan besigtelse må  \r\n\r\n prøvningsmyndigheden eller en sagkyndig, som myndigheden forordner, være til  \r\n\r\n stede. </P>  \r\n\r\n<P>Efter behov skal nærmere forskrifter angående besigtigelse som nævnt i  \r\n\r\n første stykke udarbejdes i samarbejde mellem de berørte lande. </P>  \r\n\r\n<P>Artikel 11 </P>  \r\n\r\n<P>Er spørgsmålet om tilladelse til miljøskadelig virksomhed, som medfører  \r\n\r\n eller kan medføre forstyrrelse af væsentlig betydning i en anden  \r\n\r\n kontraherende stat, genstand for prøvning af regeringen eller vedkommende  \r\n\r\n minister eller departement (ministerium) i virksomhedslandet, skal der finde  \r\n\r\n forhandlinger sted mellem de pågældende stater, såfremt regeringen i den  \r\n\r\n førstnævnte stat ønsker dette. </P>  \r\n\r\n<P>Artikel 12 </P>  \r\n\r\n<P>I de i artikel 11 nævnte tilfælde kan enhver af de berørte staters  \r\n\r\n regeringer kræve, at en kommission, der, hvis andet ikke aftales, skal bestå  \r\n\r\n af en af parterne i fællesskab udset formand fra en anden kontraherende stat  \r\n\r\n samt tre medlemmer fra hver enkelt af de berørte stater, skal afgive en  \r\n\r\n erklæring i sagen. Hvis dette er sket, må sagen ikke afgøres, før erklæringen  \r\n\r\n er afgivet. </P>  \r\n\r\n<P>Hver enkelt stat aflønner de medlemmer, som er udpeget af staten. Honorar  \r\n\r\n eller andet vederlag til formanden samt øvrige omkostninger i forbindelse med  \r\n\r\n kommissionens virksomhed, som ikke uden videre kan anses for at være blot den  \r\n\r\n ene stats udgift, skal fordeles mellem de berørte stater. </P>  \r\n\r\n<P>Artikel 13 </P>  \r\n\r\n<P>Konventionen kommer også til anvendelse med hensyn til virksomhed i  \r\n\r\n staternes kontinentalsokkelområder. </P>  \r\n\r\n<P>Artikel 14 </P>  \r\n\r\n<P>Denne konvention træder i kraft seks måneder efter den dag, hvor samtlige  \r\n\r\n kontraherende stater har meddelt det svenske udenrigsministerium, at de  \r\n\r\n konstitutionelle foranstaltninger, som er nødvendige for konventionens  \r\n\r\n ikrafttræden, er gennemført. Det svenske udenrigsministerium underretter de  \r\n\r\n øvrige kontraherende stater om modtagelsen af disse meddelelser. </P>  \r\n\r\n<P>Artikel 15 </P>  \r\n\r\n<P>Sager eller anliggender, som ved denne konventions ikrafttræden verserer  \r\n\r\n ved domstol eller administrativ myndighed, og som vedrører spørgsmål. der  \r\n\r\n omfattes af konventionen, skal behandles og bedømmes i henhold til tidligere  \r\n\r\n gældende bestemmelser. </P>  \r\n\r\n<P>Artikel 16 </P>  \r\n\r\n<P>Ønsker en kontraherende stat at opsige konventionen, skal skriftlig  \r\n\r\n meddelelse herom tilstilles den svenske regering, som uopholdelig underretter  \r\n\r\n de øvrige kontraherende stater om opsigelsen og om den dag, hvorpå  \r\n\r\n meddelelsen blev modtaget. </P>  \r\n\r\n<P>Opsigelsen træder i kraft tolv måneder efter den dag, hvorpå meddelelsen  \r\n\r\n blev modtaget af den svenske regering eller ved et senere tidspunkt, som  \r\n\r\n opsigelsen måtte angive. </P>  \r\n\r\n<P>Konventionen skal deponeres i det svenske udenrigsministerium, og  \r\n\r\n bekræftede afskrifter skal af det svenske udenrigsministerium tilsendes hver  \r\n\r\n enkelt af de kontraherende staters regeringer. </P>  \r\n\r\n<P>I bekræftelse heraf har de befuldmægtigede repræsentanter fra de  \r\n\r\n respektive stater undertegnet denne konvention, hvilket fandt sted i  \r\n\r\n Stockholm den 19. februar 1974 i et eksemplar på henholdsvis det danske,  \r\n\r\n finske, norske og svenske sprog, hvilke alle har samme gyldighed. </P>  \r\n\r\n<P>For Danmarks Regering: </P>  \r\n\r\n<P>Holger Hansen </P>  \r\n\r\n<P>Protokol </P>  \r\n\r\n<P>I forbindelse med underskrivelsen i dag af den nordiske  \r\n\r\n miljøbeskyttelseskonvention har undertegnede befuldmægtigede vedtaget, at  \r\n\r\n følgende kommentarer angående anvendelsen skal føjes til konventionen: </P>  \r\n\r\n<P>Ved anvendelse af <I>artikel 1</I> skal udledning af fast eller flydende  \r\n\r\n affald, gasarter eller andre stoffer fra jordbunden, bygninger eller anlæg i  \r\n\r\n vandløb, søer eller havet kun anses for miljøskadelig virksomhed, når  \r\n\r\n udledningerne medfører eller kan medføre skader for omgivelserne. </P>  \r\n\r\n<P>Den i <I>artikel 3</I> fastlagte ret for den, som lider skade som følge af  \r\n\r\n miljøskadelig virksomhed i nabolandet, til at føre erstatningssag ved domstol  \r\n\r\n eller administrativ myndighed i det pågældende land skal i princippet også  \r\n\r\n omfatte ret til at kræve regulering af fast ejendom. </P>  \r\n\r\n<P> <I>Artikel 5</I> skal betragtes som gældende også vedrørende spørgsmål om  \r\n\r\n tilladelser i sager, hvor der sker behandling uden offentliggørelse eller  \r\n\r\n bekendtgørelse. </P>  \r\n\r\n<P>Landene skal foreskrive <I>tavshedspligt</I> for tjenestegørende ved  \r\n\r\n overvågelsesmyndigheden, når det drejer sig om erhvervshemmeligheder,  \r\n\r\n driftsforhold el ler forretningsforhold, som den pågældende har fået kendskab  \r\n\r\n til i forbindelse med behandlingen af sager vedrørende miljøskadelig  \r\n\r\n virksomhed i et andet land. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Stockholm, den 19. februar 1974 </I>  \r\n\r\n</P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>For Danmarks regering: </P>  \r\n\r\n</center>\r\n\r\n<P> <B>Holger Hansen</B>  </P>  \r\n\r\n<P>Danmarks ratifikationsinstrument deponeredes i det svenske  \r\n\r\n udenrigsministerium den 9. september 1974. </P>  \r\n\r\n<P>Konventionen træder i medfør af artikel 14 i kraft den 5. oktober 1976.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 16. september  \r\n\r\n 1976. </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER> <B>Ivar Nørgaard.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/10/1976"
        },
        {
            "displayName": "Accession",
            "displayValue": "L19760008864"
        },
        {
            "displayName": "Entydig dokumentidentifikation",
            "displayValue": "CM007700"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "88"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "16/09/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Miljøministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 5.F.114.k/636."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}