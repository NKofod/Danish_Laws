{
    "id": 165345,
    "title": "Ligebehandlingsnævnets afgørelse om køn - forskellige priser - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10023 af 30/01/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - ej medhold</p>\r\n<div class=\"Resume\">\r\n   <p class=\"TekstGenerel\">Det var ikke strid med ligestillingsloven, at et diskotek uddelte goodiebags til deres kvindelige gæster i forbindelse med et arrangement. Nævnet fandt ikke, at klager havde påvist faktiske omstændigheder, som gav anledning til at formode, at han var blevet udsat for forskelsbehandling på grund af køn. Nævnet lagde vægt på indklagedes oplysning om, at de gratis goodiebags indeholdt et gratis magasin, og at mænd også fik udleveret et gratis magasin af arrangøren.</p>\r\n   <p class=\"TekstGenerel\">Klager fik derfor ikke medhold i sin klage.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at et diskotek uddelte goodiebags til deres kvindelige gæster i forbindelse med et arrangement.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var ikke i strid med ligestillingsloven, at indklagede uddelte goodiebags til de kvindelige gæster.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager, der er en mand, klager over, at et diskotek gav gratis goodiebags til kvinder i forbindelse med et arrangement afholdt af et mandeblad på det indklagede diskotek.</p>\r\n<p>Arrangementet blev annonceret via Facebook. I annoncen stod der, \"TIL DE FØRSTE 50 KVINDER GIVES DER EN GRATIS GOODIEBAG\".</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at indklagede handlede i strid med forbuddet mod forskelsbehandling ved at give kvinder en fordel alene begrundet i deres køn.</p>\r\n<p>Klager henviser til, at indklagede slettede hans indlæg fra Facebook, da han gjorde dem opmærksom på, at de gjorde noget ulovligt.</p>\r\n<p>Klager henviser ligeledes til, at han ikke ønsker nogen form for kompensation.</p>\r\n<p>\r\n   <span class=\"Bold\">Indklagede </span>bekræfter, at de har annonceret med gratis magasiner til de kvindelige gæster.</p>\r\n<p>Indklagede henviser til, at arrangementet var en kvinde-kårings-finale, der blev afholdt af et mandeblad.</p>\r\n<p>Indklagede oplyser, at de uddelte goodiebags indeholdt et gratis magasin fra arrangøren.</p>\r\n<p>Indklagede gør gældende, at der ikke var tale om forskelsbehandling, da der også blev uddelt gratis magasiner til de mandlige gæster.</p>\r\n<p>Indklagede gør endvidere gældende, at fordi arrangementet hovedsageligt var målrettet de mandlige gæster, ville arrangørerne gerne gøre de kvindelige gæster opmærksom på, at der også var en gave til dem.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder ikke, at klager har påvist faktiske omstændigheder, som giver anledning til at formode, at han er blevet udsat for forskelsbehandling på grund af køn.</p>\r\n<p>Nævnet har herved lagt vægt på indklagedes oplysninger om, at de gratis goodiebags indeholdte et gratis magasin, og at mænd også fik udleveret et gratis magasin af arrangøren.</p>\r\n<p>Nævnet finder herefter ikke, at indklagede har handlet i strid med forbuddet mod forskelsbehandling.</p>\r\n<p>Klager får derfor ikke medhold i sin klage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141002325"
        },
        {
            "displayName": "Entydig dokumentidentifikation",
            "displayValue": "CF000289"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10023"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "30/01/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100492-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}