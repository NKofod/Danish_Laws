{
    "id": 76690,
    "title": "Cirkulære om datomærkning af detailpakket, udskåret røget fisk. ",
    "documentTypeId": "140",
    "isSagsforlobPeriodValid": false,
    "shortName": "CIR nr 51289 af 06/01/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om datomærkning af detailpakket,  \r\n\r\n udskåret røget fisk. </H1>  \r\n\r\n<P></P>  \r\n\r\n<BR>  \r\n\r\n<P>Ifølge fiskeriministeriets bekendtgørelse nr. 67 af 20. februar 1981 (med  \r\n\r\n senere ændringer) om mærkning af fisk og fiskevarer skal detailemballage til  \r\n\r\n fiskevarer, der fremstilles eller færdigpakkes i Danmark på en af  \r\n\r\n fiskeriministeriet autoriseret virksomhed, mærkes med dato for fremstilling  \r\n\r\n eller pakning, eventuelt i en kode, der forinden er anmeldt til og godkendt  \r\n\r\n af Fiskeriministeriets Industritilsyn, jfr. bekendtgørelsens § 19. Dette  \r\n\r\n gælder, uanset om varen er beregnet til salg i Danmark eller til eksport,  \r\n\r\n jfr. § 2, stk. 2. </P>  \r\n\r\n<P>Flere producenter af detailpakket, udskåret røget fisk har spurgt om,  \r\n\r\n hvilken dato for fremstilling eller pakning der skal angives på en sådan  \r\n\r\n vare, når den røgede fisk - før eller efter udskæring - midlertidigt  \r\n\r\n frostlagres som et led i produktets opbevaring hos producenten for senere  \r\n\r\n optøning inden distribuering på hjemmemarkedet eller eksport. En sådan  \r\n\r\n midlertidig frostlagring kan være nødvendig bl.a. for at tilfredsstille  \r\n\r\n efterspørgslen op til de store højtider eller for effektuering af store  \r\n\r\n ordrer. </P>  \r\n\r\n<P>Spørgsmålet har været forelagt fiskeriministeriet, der efter det  \r\n\r\n foreliggende har tilsluttet sig følgende fortolkning af de gældende  \r\n\r\n bestemmelser: </P>  \r\n\r\n<P CLASS=PUNKT> <B>1.</B> Det kan IKKE accepteres, at OPTØNINGSDAGEN angives  \r\n\r\n som fremstillings- eller pakkedag på en vare, der midlertidigt FROSTLAGRES I  \r\n\r\n UDSKÅRET OG DETAILPAKKET STAND. For sådanne varer skal den faktiske  \r\n\r\n fremstillings- eller pakkedag angives. </P>  \r\n\r\n<P CLASS=PUNKT> <B>2.</B> For en vare, der FRYSES I UDSKÅRET, MEN IKKE  \r\n\r\n DETAILPAKKET STAND, og hvor detailpakning altså finder sted i forbindelse med  \r\n\r\n optøning, kan datoen for detailpakning angives som PAKKEDAG (men ikke som  \r\n\r\n produktionsdag). Frostlagringen må imidlertid i dette tilfælde vare HØJST 2  \r\n\r\n UGER, idet det ud fra et kvalitetsmæssigt synspunkt er uhensigtsmæssigt at  \r\n\r\n frostlagre en skiveskåret vare i uemballeret stand, og indfrysningsdagen må  \r\n\r\n derfor angives på hvert parti på frostlageret. </P>  \r\n\r\n<P CLASS=PUNKT> <B>3.</B> For en vare, der FRYSES I RØGET, MEN IKKE UDSKÅRET  \r\n\r\n STAND, og hvor både udskæring og detailpakning altså finder sted i  \r\n\r\n forbindelse med optøning, kan dagen for disse processer angives som  \r\n\r\n FREMSTILLINGS- ELLER PAKKEDAG. </P>  \r\n\r\n<P>Man skal henlede opmærksomheden på, at eksportvarer - ud over med de i  \r\n\r\n Danmark foreskrevne mærkningsangivelser - skal være mærket i overensstemmelse  \r\n\r\n med de i forbrugslandet fastsatte bestemmelser, jfr. førnævnte  \r\n\r\n bekendtgørelses § 2, stk. 2. I nogle lande kræves åben angivelse af  \r\n\r\n fremstillings- eller pakkedag. I så fald må disse dage naturligvis ikke  \r\n\r\n angives i kode. Såfremt et sådant officielt krav ikke er stillet i  \r\n\r\n forbrugslandet (men muligvis af f.eks. modtageren) er der imidlertid intet  \r\n\r\n til hinder for, at varen eksporteres med datomærkning i kode. Det overlades  \r\n\r\n da til modtageren eventuelt at supplere mærkningen, og det vil være  \r\n\r\n modtagerens ansvar, at den supplerende mærkning er korrekt og ikke  \r\n\r\n vildledende. </P>  \r\n\r\n<P>Poul Fr. Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19865128909"
        },
        {
            "displayName": "Entydig dokumentidentifikation",
            "displayValue": "CM035897"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "51289"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "06/01/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fiskeriministeriets industritilsyn"
        },
        {
            "displayName": "Ressortministeriets journalnummer",
            "displayValue": "Gen 15/1 PFJ/kj"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}