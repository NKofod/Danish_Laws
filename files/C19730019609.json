{
    "id": 78659,
    "title": "Cirkulære om helbredskontrol med personer beskæftiget ved fjerkræslagterier og -konservesfabrikker ",
    "documentTypeId": "140",
    "isSagsforlobPeriodValid": false,
    "shortName": "CIR nr 196 af 21/08/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om helbredskontrol med personer  \r\n\r\n beskæftiget ved fjerkræslagterier og -konservesfabrikker </H1>  \r\n\r\n<P></P>  \r\n\r\n<BR>  \r\n\r\n<P>(Til samtlige fjerkræslagterier og -konservesfabrikker autoriseret til  \r\n\r\n eksport til EF-medlemslande). </P>  \r\n\r\n<P>Ved hoslagt at fremsende eksemplarer af formular til helbredsattest, jfr.  \r\n\r\n § 2 i den på bagsiden af formularen aftrykte bekendtgørelse nr. 397 af 29.  \r\n\r\n juni 1973 om helbredskontrol med personer beskæftiget ved fjerkræslagterier  \r\n\r\n og -konservesfabrikker, henleder man opmærksomheden på følgende: </P>  \r\n\r\n<P>A. Alle personer, der på virksomheder autoriseret til eksport til  \r\n\r\n EF-medlemslande er beskæftiget med erhvervsmæssig udvinding, bearbejdelse  \r\n\r\n eller forarbejdning af fjerkrækød og fjerkrækødprodukter eller transport af  \r\n\r\n disse levnedsmidler i uemballeret stand, skal underkastes helbredskontrol for  \r\n\r\n nærmere i bekendtgørelsens § 3 angivne sygdomme. Kun personer, for hvilke der  \r\n\r\n foreligger tilfredsstillende helbredsattest, må beskæftiges med det  \r\n\r\n heromhandlede arbejde. </P>  \r\n\r\n<P>Pligten til at lade sig underkaste helbredskontrol og dermed til at  \r\n\r\n præstere tilfredsstillende helbredsattest omfatter også de kontrollerende  \r\n\r\n dyrlæger og tilsynsassistenter, men ikke de i bekendtgørelsens § 1, stk. 2,  \r\n\r\n omhandlede personer. </P>  \r\n\r\n<P>Det bemærkes, at helbredskontrollen ikke omfatter personale på  \r\n\r\n virksomheder, der kun er autoriseret til at slagte fjerkræ eller tilvirke  \r\n\r\n konserves eller andre levnedsmidler af fjerkræ til salg på hjemmemarkedet  \r\n\r\n eller til tredjelande. </P>  \r\n\r\n<P>B. Alle personer, der antages til at udføre arbejde som anført under A,  \r\n\r\n skal inden 14 efter ansættelsen ved henvendelse til deres sædvanlige læge  \r\n\r\n foranledige, at der til virksomheden afleveres en helbredsattest på en  \r\n\r\n formular som vedlagte. Yderligere eksemplarer af formularen kan rekvireres af  \r\n\r\n virksomheden fra veterinærdirektoratet. Virksomheden skal udfylde afsnit A.  \r\n\r\n og pålægge den, der skal undersøges, at udfylde afsnit B. inden besøg hos  \r\n\r\n lægen. </P>  \r\n\r\n<P>C. Personale, der allerede er ansat ved bekendtgørelsens ikrafttræden,  \r\n\r\n skal ligeledes underkastes helbredskontrol. Med henblik på at sikre en  \r\n\r\n praktisk afvikling af det tidligere ansatte personales helbredsundersøgelser  \r\n\r\n vil virksomhederne modtage nærmere meddelelse fra veterinærdirektoratet om  \r\n\r\n tilrettelæggelsen heraf. </P>  \r\n\r\n<P>D. Udgifterne til helbredsundersøgelser samt til embedslægernes medvirken,  \r\n\r\n jfr. bekendtgørelsens § 4, skal afholdes af de autoriserede virksomheder, men  \r\n\r\n det bemærkes, at landbrugsministeriet i henhold til § 1, stk. 1, i lov nr.  \r\n\r\n 346 af 6. december 1961 om statens overtagelse af visse udgifter ved  \r\n\r\n offentlig kontrol i forbindelse med udførsel af landbrugsprodukter vil lade  \r\n\r\n afgiften afholde helt eller delvis af statskassen i overensstemmelse med de  \r\n\r\n til enhver tid gældende regler for statens overtagelse af kontroludgifter.  \r\n\r\n</P>  \r\n\r\n<P>Honoraret for helbredsundersøgelser er pr. undersøgelse fastsat til 11 kr.  \r\n\r\n + tillæg efter de for statens honorarer gældende regler, for tiden 62 pct. +  \r\n\r\n 292,4 pct. Totalbeløbet forhøjes eller nedsættes til nærmeste halve eller  \r\n\r\n hele kronebeløb. Man skal henstille til virksomhederne, at de samtidig med  \r\n\r\n udleveringen af attestformularen udleverer den pågældende en til vedkommende  \r\n\r\n læge udstedt, krydset check på honorarbeløbet, hvis ikke anden betalingsform  \r\n\r\n aftales med lægen. Eventuelt bør tillige særlig kvittering afgives. </P>  \r\n\r\n<P>Honoraret til embedslægen er fastsat til 3 kr. + tillæg efter de for  \r\n\r\n statens honorarer gældende regler, for tiden 62 pct. + 292,4 pct., pr. ansat.  \r\n\r\n</P>  \r\n\r\n<P>E. Som det fremgår af bekendtgørelsens § 2, vil de af vedkommende læge  \r\n\r\n udfærdigede attester blive fremsendt til virksomheden gennem embedslægen,  \r\n\r\n hvorefter virksomheden skal opbevare attesterne i et særligt arkiv.  \r\n\r\n Opmærksomheden henledes på, at en ansat inden for et halvt år efter at  \r\n\r\n vedkommende har forladt virksomheden har krav på, at attesten overføres til  \r\n\r\n et nyt arbejdssted, der er autoriseret som anført under A. Forinden attesten  \r\n\r\n kan indgå i det nye arbejdssteds arkiv, skal attesten forelægges embedslægen  \r\n\r\n til påtegning. </P>  \r\n\r\n<P>F. Helbredskontrollen omfatter bl.a. bakteriologiske undersøgelser for de  \r\n\r\n tarmbakterier, der kan fremkalde de i bekendtgørelsens § 3 omhandlede mave-  \r\n\r\n og tarmsygdomme. De nævnte undersøgelser skal foretages af statens  \r\n\r\n seruminstitut, og der skal derfor for hver person, der underkastes  \r\n\r\n helbredskontrol, til instituttet indsendes en prøve af den pågældendes  \r\n\r\n afføring. Prøven skal indsendes i særlige prøveglas, der emballeres i  \r\n\r\n seruminstituttets standardemballage for fæcesprøver og vedlægges den  \r\n\r\n ledsagende formular i udfyldt stand. Indsendelse skal foretages af undersøgte  \r\n\r\n selv, medmindre virksomheden påtager sig indsendelsen. Såvel prøveglas med  \r\n\r\n dertil hørende formular som standardemballage vil blive udleveret af den  \r\n\r\n læge, der foretager den kliniske undersøgelse. </P>  \r\n\r\n<P>G. Virksomhederne har ansvaret for, at kun personer, der har  \r\n\r\n tilfredsstillende helbredsattest, beskæftiges ved de under A., stk. 1, nævnte  \r\n\r\n arbejder, og det er virksomhedernes pligt i medfør af bekendtgørelsens § 5 at  \r\n\r\n foranledige lægeundersøgelse foretaget i de tilfælde, hvor der er rimelig  \r\n\r\n grund til at formode, at en ved sådant arbejde beskæftiget person lider eller  \r\n\r\n har lidt af en af de i bekendtgørelsens § 3 nævnte sygdomme. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 21. august  \r\n\r\n 1973. </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>Vald. Hornslet. </P>  \r\n\r\n<P CLASS=MINISTER ALIGN=RIGHT>/J. Madelung. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/10/1973"
        },
        {
            "displayName": "Accession",
            "displayValue": "C19730019609"
        },
        {
            "displayName": "Entydig dokumentidentifikation",
            "displayValue": "CM037869"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "196"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "21/08/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "11.1.3-36/73"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}