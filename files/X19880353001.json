{
    "id": 38802,
    "title": "Lønmodtagerarbejde Hjemmearbejde ",
    "documentTypeId": "230",
    "isSagsforlobPeriodValid": false,
    "shortName": "AFG nr 3530 af 20/07/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Spørgsmål om, hvorvidt hjemmearbejde kan betragtes som lønarbejde i  \r\n\r\n arbejdsløshedsforsikringslovens forstand. Arbejdet ikke dækket af  \r\n\r\n overenskomst, mundtlig ansættelsesaftale. Der betales a-skat, ATP, AUD og  \r\n\r\n feriegodtgørelse. </I> </P>  \r\n\r\n<P> <I>Konklusion: Arbejdet betragtes som lønarbejde. Ikke taget stilling til  \r\n\r\n dokumentationsproblem. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lønmodtagerarbejde Hjemmearbejde </H1>  \r\n\r\n<P></P>  \r\n\r\n<BR>  \r\n\r\n<P>Direktoratet har med brev af 13. januar 1988  \r\n\r\n fra Handels- og Kontorfunktionærernes Arbejdsløshedskasse modtaget Deres  \r\n\r\n klage af 1. oktober 1987 over, at kassen ved sin afgørelse af 10. september  \r\n\r\n 1987 nægtede Dem optagelse i kassen. </P>  \r\n\r\n<P>Kassen anførte som begrundelse, at man ikke godkender hjemmearbejde som  \r\n\r\n værende et egentligt lønarbejde, hvorfor der ikke kan ske optagelse på  \r\n\r\n baggrund heraf. </P>  \r\n\r\n<P>De anfører i Deres klage, at et arbejde er det samme, hvad enten det  \r\n\r\n udføres hjemme eller 500 meter væk i et andet lokale. Endvidere vil der i  \r\n\r\n fremtiden ske en udbygning af arbejde i hjemmet i takt med EDB-udviklingen.  \r\n\r\n De bemærker endelig, at fx dagplejemødre og hjemmesyersker jo ingen  \r\n\r\n fagforenings- (arbejdsløshedskasse-) problemer har. </P>  \r\n\r\n<P>Direktoratet har til brug for sagens behandling bl.a. modtaget kopi af  \r\n\r\n erklæring af 10. august 1987 fra Deres arbejdsgiver Y vedrørende omfanget af  \r\n\r\n Deres beskæftigelse i ugerne 12-20/1987, samt Deres arbejdsgivers svar af  \r\n\r\n s.d. på visse spørgsmål stillet af kassen, kopi af lønsedler for perioden  \r\n\r\n februar-maj i 1987, kopi af Deres optagelsesbegæring af 23. maj 1987, samt  \r\n\r\n kopi af Deres svar på spørgsmål, stillet af direktoratet til kassen i  \r\n\r\n skrivelse af 6. april 1988. Det fremgår af materialet, at De pr. 1. juli 1979  \r\n\r\n blev ansat i Y. Deres arbejde består i at indhente oplysninger på teledata  \r\n\r\n ved hjælp af en skærmterminal. Oplysningerne bruges til udarbejdelse af en  \r\n\r\n kommunal vejviser. De er ikke dækket af en overenskomst, og der er ikke en  \r\n\r\n skriftlig, men en mundtlig ansættelsesaftale. Deres timeløn udgjorde i  \r\n\r\n foråret 1987 kr. 71,98, og antallet af timer varierer fra uge til uge. Deres  \r\n\r\n arbejdsgiver indeholder a-skat i Deres løn og indbetaler for Dem bidrag til  \r\n\r\n ATP, AUD og feriegodtgørelse. Der er endvidere andre ansatte på firmaets  \r\n\r\n adresse, og De har svaret bekræftende på, at De har pligt til at udføre  \r\n\r\n arbejdet personligt, og at arbejdsgiveren leverer de nødvendige  \r\n\r\n arbejdsmaterialer og fører tilsyn med arbejdets udførelse. </P>  \r\n\r\n<P> A F G Ø R E L S E </P>  \r\n\r\n<P>Det fremgår af arbejdsløshedsforsikringslovens § 41, stk. 1, nr. 3 a og b,  \r\n\r\n at ret til optagelse som medlem af en anerkendt arbejdsløshedskasse har  \r\n\r\n personer, som enten er beskæftiget som lønmodtager inden for kassens faglige  \r\n\r\n område, og som inden for de sidste 10 uger umiddelbart før begæring om  \r\n\r\n optagelse har haft sådan beskæftigelse i mere end 300 timer eller  \r\n\r\n dokumenterer at kunne få og faktisk får sådan beskæftigelse som nævnt  \r\n\r\n umiddelbart efter optagelsen. Personer, der ønsker optagelse som  \r\n\r\n deltidsforsikret medlem, skal i 10-ugers perioden have haft  \r\n\r\n lønmodtagerbeskæftigelse i mindst 150 og højst 300 timer, jf.  \r\n\r\n arbejdsløshedsforsikringslovens § 67, stk. 2, nr. 1 og 2. </P>  \r\n\r\n<P>I vejledningen til direktoratets bekendtgørelse nr. 451 af 11. oktober  \r\n\r\n 1985 med senere ændringer vedrørende beregning af arbejdskravet i  \r\n\r\n arbejdsløshedsforsikringslovens § 55 (26-ugers reglen) udtales det, at  \r\n\r\n hjemmearbejde som hovedregel ikke kan medregnes som lønarbejde til opfyldelse  \r\n\r\n af arbejdskravet. </P>  \r\n\r\n<P>Det vil normalt være en betingelse for at betragte hjemmearbejde som  \r\n\r\n lønarbejde, at der er indgået en faglig overenskomst om vilkårene for  \r\n\r\n arbejdets udførelse. Dette er tilfældet for hjemmesyersker og kommunale  \r\n\r\n dagplejemødre. </P>  \r\n\r\n<P>Da det alene kan betragtes som en vejledende regel, at hjemmearbejde ikke  \r\n\r\n berettiger til optagelse, er det direktoratets opfattelse, at der må  \r\n\r\n foretages en konkret vurdering ved afgørelsen af, hvorvidt beskæftigelse ved  \r\n\r\n hjemmearbejde kan berettige til optagelse. Ved denne vurdering må man  \r\n\r\n henholde sig til de kendetegn, der traditionelt er knyttet til det typiske  \r\n\r\n lønmodtagerforhold. Det vil således være et krav, at der betales et vederlag  \r\n\r\n for det udførte arbejde, som ikke afviger væsentligt fra, hvad der ifølge  \r\n\r\n overenskomst betales for lignende arbejde, og at indkomsten er skattepligtig.  \r\n\r\n Endvidere må der lægges vægt på følgende: </P>  \r\n\r\n<P> <B>a.</B>  Den pågældende er undergivet en arbejdsgivers tilsyn med og  \r\n\r\n instrukser for arbejdets udførelse, </P>  \r\n\r\n<P> <B>b.</B>  arbejdet udføres for arbejdsgiverens regning og i dennes navn,  \r\n\r\n</P>  \r\n\r\n<P> <B>c.</B>  arbejdsgiveren leverer arbejdsmaterialer, </P>  \r\n\r\n<P> <B>d.</B>  pågældende er forpligtet til at udføre arbejdet personligt,  \r\n\r\n</P>  \r\n\r\n<P> <B>e.</B>  pågældende betragtes som lønmodtager i relation til anden  \r\n\r\n lovgivning, </P>  \r\n\r\n<P>herunder: </P>  \r\n\r\n<P>- pågældende har krav på lønmodtagerfradrag i skattemæssig henseende, </P>  \r\n\r\n<P>- arbejdsgiveren indbetaler på grund af den pågældende bidrag til ATP og  \r\n\r\n AUD, </P>  \r\n\r\n<P>- pågældende er omfattet af ferieloven, </P>  \r\n\r\n<P>- pågældende er omfattet af funktionærloven, </P>  \r\n\r\n<P>- ved arbejdsgiverens konkurs vil pågældende være omfattet af  \r\n\r\n Lønmodtagernes Garantifond (LG). </P>  \r\n\r\n<P>På baggrund af oplysningerne i sagen er det direktoratets opfattelse, at  \r\n\r\n Deres beskæftigelse må betragtes som lønmodtagerarbejde i  \r\n\r\n arbejdsløshedsforsikringslovens forstand. </P>  \r\n\r\n<P>De vil derfor være berettiget til optagelse, såfremt De i 10-ugers  \r\n\r\n perioden i umiddelbar forbindelse med anmodningen om optagelse har været  \r\n\r\n beskæftiget i mere end 300 timer (fuldtidsforsikring) eller mindst 150 og  \r\n\r\n højst 300 timer (deltidsforsikring). </P>  \r\n\r\n<P>Direktoratets afgørelse kan inden fire uger efter afgørelsens modtagelse  \r\n\r\n indbringes for Ankenævnet for Arbejdsløshedsforsikringen, jf. § 99, stk. 2, i  \r\n\r\n lov om arbejdsformidling og arbejdsløshedsforsikring mv. </P>  \r\n\r\n<P>Klagen skal sendes til Direktoratet for Arbejdsløshedsforsikringen,  \r\n\r\n Finsensvej 78, 2000 Frederiksberg, der snarest videresender klagen til  \r\n\r\n ankenævnet sammen med sagens akter og direktoratets eventuelle bemærkninger.  \r\n\r\n</P>  \r\n\r\n<P>Direktoratet skal derfor opfordre Dem til at rette henvendelse til  \r\n\r\n arbejdsløshedskassen med henblik på optagelse, idet det er  \r\n\r\n arbejdsløshedskassen, der som første instans tager stilling til, om de  \r\n\r\n almindelige betingelser for optagelse er opfyldt, og om De skal optages som  \r\n\r\n deltids- eller fuldtidsforsikret. </P>  \r\n\r\n<P> Handels- og Kontorfunktionærernes Arbejdsløshedskasse har fået tilsendt  \r\n\r\n kopi af denne afgørelse. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P> Anja Ritz-Andersen </P>  \r\n\r\n<P> fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19880353001"
        },
        {
            "displayName": "Entydig dokumentidentifikation",
            "displayValue": "CA006737"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3530"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "20/07/1988"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "4. kt. 88-122-806"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}