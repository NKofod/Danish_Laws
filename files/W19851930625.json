{
    "id": 34514,
    "title": "Uddannelseshjælp - oplysningspligt - tilbagebetaling (* 2) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19306 af 07/11/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et krav om tilbagebetaling af uddannelseshjælp, der var rejst i  \r\n\r\n anledning af, at ansøgeren samtidig med modtagelsen af uddannelseshjælp  \r\n\r\n fejlagtigt havde fået bevilget studielån fra Statens Uddannelsesstøtte,  \r\n\r\n fandtes med rette fremsat af socialforvaltningen i december 1983. Efter at  \r\n\r\n ansøgeren i januar 1984 havde meddelt socialforvaltningen, at han havde  \r\n\r\n optaget banklån og tilbagebetalt studielånene, og under hensyn til at  \r\n\r\n forvaltningen ikke korrekt havde indberettet til Statens Uddannelsesstøtte,  \r\n\r\n at pågældende modtog uddannelseshjælp, fandtes der ikke at være grundlag for  \r\n\r\n at opretholde tilbagebetalingskravet. (* 1). </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - oplysningspligt -  \r\n\r\n tilbagebetaling (* 2) (* 4) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger modtog i perioden 1. februar 1980 - 30 juli 1983 hjælp i  \r\n\r\n henhold til bistandslovens § 42 til gennemgørelse af en teknisk uddannelse. I  \r\n\r\n slutningen af maj 1983 modtog socialforvaltningen meddelelse fra Statens  \r\n\r\n Uddannelsesstøtte om, at ansøgeren i studieårene 1981/82 og 1982/83 havde  \r\n\r\n modtaget såvel stipendier som lån. Socialforvaltningen havde i ovennævnte  \r\n\r\n periode modregnet ansøgerens stipendier i den udmålte hjælp efter  \r\n\r\n bistandslovens § 42, men var ikke vidende om, at ansøgeren i de nævnte  \r\n\r\n studieår havde fået bevilget 32.410 kr. i studielån. Den omstændighed, at  \r\n\r\n ansøgeren havde fået bevilget studielån sideløbende med hjælp efter  \r\n\r\n bistandslovens § 42, skyldtes bl.a. en fejl i socialforvaltningen, idet  \r\n\r\n forvaltningen ikke korrekt havde indberettet til Statens Uddannelsesstøtte,  \r\n\r\n at ansøgeren modtog hjælp efter bistandslovens § 42. Endvidere havde  \r\n\r\n ansøgeren ved udfyldelsen af ansøgningen til Statens Uddannelsesstøtte  \r\n\r\n undladt af oplyse, at han modtog anden offentlig støtte. </P>  \r\n\r\n<P>I december 1983 besluttede socialforvaltningen at kræve beløbet på 32.410  \r\n\r\n kr. tilbagebetalt, jfr. bistandslovens § 25, ud fra den betragtning, at  \r\n\r\n studielånene skulle have været modregnet i uddannelseshjælpen. </P>  \r\n\r\n<P>Socialforvaltningen fastholdt tilbagebetalingskravet, efter at ansøgeren i  \r\n\r\n januar 1984 havde meddelt forvaltningen, at han havde optaget banklån og  \r\n\r\n tilbagebetalt studielånene. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet ophævede socialforvaltningens krav om tilbagebetaling efter  \r\n\r\n bistandslovens § 25. Nævnet bemærkede, at ansøgeren havde undladt at  \r\n\r\n underrette socialforvaltningen om, at han sideløbende med hjælp i henhold til  \r\n\r\n bistandslovens § 42, foruden stipendier havde oppebåret studielån, som han  \r\n\r\n havde modtaget ved at give urigtige oplysninger til Statens  \r\n\r\n Uddannelsesstøtte, om at han ikke modtog anden offentlig støtte. Imidlertid  \r\n\r\n fandt nævnet ikke, at han herved uberettiget havde modtaget ydelser efter  \r\n\r\n bistandsloven, som kunne kræves tilbagebetalt i henhold til lovens § 25, stk.  \r\n\r\n 1 nr. 1. Nævnet lagde herved vægt på, at ansøgeren som modtager af hjælp  \r\n\r\n efter bistandslovens § 42 ikke kunne henvises til at optage studielån. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Socialforvaltningen anførte bl.a., at det måtte være forholdene på  \r\n\r\n udbetalingstidspunktet, der var afgørende for, om betingelserne i  \r\n\r\n bistandslovens § 25 var opfyldt. </P>  \r\n\r\n<P>LOVGRUNDLAG: </P>  \r\n\r\n<P>Bistandsloven, §§ 18, 25 og 42. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at socialforvaltningen i december 1983 med rette  \r\n\r\n rejste krav om tilbagebetaling af den udbetalte kontanthjælp, jfr.  \r\n\r\n bistandslovens § 25. </P>  \r\n\r\n<P>Da ansøgeren imidlertid i januar 1984 har meddelt forvaltningen, at han  \r\n\r\n havde optaget banklån og tilbagebetalt studielånene, og under hensyn til at  \r\n\r\n forvaltningen ikke korrekt indberettede til Statens Uddannelsesstøtte, at  \r\n\r\n pågældende modtog kontanthjælp, finder ankestyrelsen ikke, at der har været  \r\n\r\n grundlag for at opretholde tilbagebetalingskravet. Ankestyrelsen tiltræder  \r\n\r\n således amtsankenævnets afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se endvidere SM O-092-85. </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden marts 1993.",
        "(* 3) Dagældende retsforskrift: Bistandslovens § 42.",
        "(* 2) Offentliggjort af Socalstyrelsen i SM O-093-85 08/01/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19851930625"
        },
        {
            "displayName": "Entydig dokumentidentifikation",
            "displayValue": "CA002442"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19306"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "07/11/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20773-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}