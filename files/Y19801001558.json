{
    "id": 38516,
    "title": "Reklamering for juiceprodukter. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 10015 af 29/08/1980",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>På baggrund af Miljøministeriets regler vedrørende anvendelse af  \r\n\r\n koncentrater til juicefremstilling og en Sø- og Handelsretsdom vedrørende  \r\n\r\n markedsføring af appelsinjuice fremstillet af koncentrat, som værende  \r\n\r\n friskpresset saft, udtalte Forbrugerombudsmanden, at fremstillinger, der  \r\n\r\n viser frugt, som presses direkte ned i karton eller flaske, må anses for at  \r\n\r\n være vildledende og i strid med markedsføringslovens § 2, stk. 1, hvorimod  \r\n\r\n det må komme an på en konkret vurdering om beskrivelse af de anvendte  \r\n\r\n råprodukter eller fremstillingsmåde, samt anvendelse af navne som  \r\n\r\n &#187;Naturjuice&#171; og &#187;Rigtig appelsinjuice&#171;, er vildledende.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Reklamering for juiceprodukter. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>Reklamering for juiceprodukter.</B>  </P>  \r\n\r\n<P>I Miljøministeriets bekendtgørelse nr. 451 af 12. september 1978 om frugt-  \r\n\r\n og grøntsagssaft m.m. § 14, stk. 1 b, er det bestemt, at angivelsen  \r\n\r\n &#187;fremstillet af ..... koncentrat&#171; skal angives på emballage,  \r\n\r\n beholdere og etiketter på klart synlig, let læselig og holdbar måde, såfremt  \r\n\r\n frugtsaft helt eller delvis er fremstillet på grundlag af koncentreret  \r\n\r\n frugtsaft. Den nævnte oplysning skal ifølge bestemmelsen anbringes i  \r\n\r\n umiddelbar nærhed af betegnelsen for produktet. </P>  \r\n\r\n<P>Bestemmelsen finder imidlertid ikke anvendelse på annoncer, og der er  \r\n\r\n derfor risiko for, at angivelser i annoncer om juiceprodukter, herunder  \r\n\r\n billeder af frisk frugt, vil give forbrugerne det indtryk, at de udbudte  \r\n\r\n produkter består af friskpresset saft. </P>  \r\n\r\n<P>I en dom, der er gengivet i Ugeskrift for Retsvæsen 1979, side 610, har  \r\n\r\n Sø- og Handelsretten i en sag mellem på den ene side to mejeriselskaber og på  \r\n\r\n den anden side et selskab, der er dannet af 4 frugtimportører, udtalt, at de  \r\n\r\n pågældende mejeriselskaber bl.a. i en annonce havde anvendt ord og billeder,  \r\n\r\n der var egnet til at give forbrugerne indtryk af, at det udbudte produkt var  \r\n\r\n friskpresset appelsinsaft, uagtet den pågældende appelsinjuice var  \r\n\r\n fremstillet af koncentrat. </P>  \r\n\r\n<P>På denne baggrund optog FO fornyet forhandling med en række danske  \r\n\r\n juiceproducenter og udtalte herefter følgende: </P>  \r\n\r\n<P>&#187;Vildledende eller urimeligt mangelfulde angivelser med hensyn til  \r\n\r\n den anvendte fremstillingsmåde må efter min opfattelse som hovedregel anses  \r\n\r\n for at være af betydning for efterspørgslen, idet forbrugerne ikke kan  \r\n\r\n forudsættes at være bekendt med, at appelsinjuice i almindelighed er  \r\n\r\n fremstillet af koncentrat eller i øvrigt at gøre sig mere præcise  \r\n\r\n overvejelser om fremstillingsmåden. </P>  \r\n\r\n<P>Endvidere er det fortsat min opfattelse, at fremstillinger, der viser  \r\n\r\n frugt, som presses direkte ned i karton eller flaske, må anses for  \r\n\r\n vildledende og således i strid med markedsføringslovens § 2, stk. 1. </P>  \r\n\r\n<P>Med hensyn til afbildninger af frugter i øvrigt, beskrivelser af de  \r\n\r\n anvendte råprodukter eller fremstillingsmåden samt anvendelsen af navne, der  \r\n\r\n ligesom &#187;Naturjuice&#171; og &#187;Rigtig appelsinjuice&#171; beskriver  \r\n\r\n det udbudte produkt, anser jeg det næppe for muligt at udtale mig generelt.  \r\n\r\n Bedømmelsen af, om sådanne angivelser er vildledende eller rimeligt  \r\n\r\n mangelfulde, må derfor bero på, hvorledes reklamen i øvrigt er udformet. Jeg  \r\n\r\n vil i denne forbindelse tillægge det væsentlig betydning, om angivelser som  \r\n\r\n de nævnte er suppleret med en iøjenfaldende oplysning om, at produktet er  \r\n\r\n fremstillet af koncentrat'. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1979-1980, side  \r\n\r\n 88. Ugeskrift for Retsvæsen 1979, side 610. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19801001558"
        },
        {
            "displayName": "Entydig dokumentidentifikation",
            "displayValue": "CA006451"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10015"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "29/08/1980"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1976-321-221"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}