{
    "id": 19438,
    "title": "Nyt om arbejdsskader - erhvervsevnetab - revalidering - løbende ydelse - midlertidig afgørelse",
    "documentTypeId": "230",
    "isSagsforlobPeriodValid": true,
    "shortName": "AFG nr 12175 af 31/08/2001",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Erhvervsevnetab - revalidering - l&oslash;bende ydelse - midlertidig  \r\n\r\n afg&oslash;relse.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Nyt om arbejdsskader - erhvervsevnetab -  \r\n\r\n revalidering - l&oslash;bende ydelse - midlertidig afg&oslash;relse</P>  \r\n\r\n</FONT>  \r\n\r\n<P ALIGN=\"JUSTIFY\">&nbsp;</P>  \r\n\r\n<I><P ALIGN=\"CENTER\">Sagsfremstilling</P>  \r\n\r\n</I>  \r\n\r\n<P ALIGN=\"JUSTIFY\">&Oslash;stre Landsret har ved dom hjemvist en sag til  \r\n\r\n Arbejdsskadestyrelsen til ny behandling, hvor en borger deltog i en  \r\n\r\n revalidering som f&oslash;lge af en arbejdsskade. Den Sociale Ankestyrelse  \r\n\r\n har som f&oslash;lge heraf efterf&oslash;lgende hjemvist en r&aelig;kke  \r\n\r\n lignende sager til styrelsen. P&aring; denne baggrund har  \r\n\r\n Arbejdsskadestyrelsen pr&aelig;ciseret praksis ved denne type sager.</P>  \r\n\r\n<P ALIGN=\"JUSTIFY\">Hidtil har styrelsen som udgangspunkt tilkendt en  \r\n\r\n l&oslash;bende erstatning for tab af erhvervsevne p&aring; 25% under  \r\n\r\n revalideringen. Ved disse midlertidige afg&oslash;relser blev der ikke i alle  \r\n\r\n situationer lagt v&aelig;gt p&aring; borgerens fremtidige  \r\n\r\n indtjeningsmuligheder.</P>  \r\n\r\n<P ALIGN=\"JUSTIFY\">Fremover vil Arbejdsskadestyrelsen i s&aring;danne sager  \r\n\r\n tilkende en l&oslash;bende erstatning for tab af erhvervsevne i  \r\n\r\n tilf&aelig;lde, hvor arbejdsskaden har forringet borgerens <I>fremtidige  \r\n\r\n indtjeningsmuligheder,</I> og hvor borgeren har <I>et utvivlsomt konstateret  \r\n\r\n erhvervsevnetab</I>. Dette vil f&oslash;re til mere individuelle  \r\n\r\n afg&oslash;relser, hvor der i en del sager vil blive givet afslag p&aring;  \r\n\r\n erstatning, mens der i andre sager vil blive tilkendt 15% eller mere i  \r\n\r\n erstatning. De to eksempler nedenfor viser, hvordan konkrete sager vil blive  \r\n\r\n behandlet fremover.</P>  \r\n\r\n<P ALIGN=\"JUSTIFY\">Efter revalideringen tages sagen op igen, og der  \r\n\r\n tr&aelig;ffes en endelig afg&oslash;relse om erstatning.</P>  \r\n\r\n<P ALIGN=\"JUSTIFY\">Den konkrete sag fra &Oslash;stre Landsret er anket til  \r\n\r\n H&oslash;jesteret.</P>  \r\n\r\n<I><P ALIGN=\"CENTER\">Eksempel 1</P>  \r\n\r\n</I>  \r\n\r\n<P ALIGN=\"JUSTIFY\">En butikschef tjener 38.000 kr. m&aring;nedligt. Efter et  \r\n\r\n r&oslash;veri f&aring;r han en middelsv&aelig;r psykisk skade.  \r\n\r\n Arbejdsskadestyrelsen tilkender 20% i godtg&oslash;relse for varigt  \r\n\r\n m&eacute;n. Han m&aring; opgive at genoptage sit arbejde og kommunen bevilger  \r\n\r\n ham revalideringsydelse for at blive chauff&oslash;r. Chauff&oslash;rernes  \r\n\r\n fagforening oplyser, at han m&aring; forventes at s&oslash;ge arbejde inden  \r\n\r\n for erhverv, hvor chauff&oslash;rer tjener omkring 16.000 kr.  \r\n\r\n m&aring;nedligt.</P>  \r\n\r\n<P ALIGN=\"JUSTIFY\">Arbejdsskadestyrelsen ville i denne situation tilkende  \r\n\r\n borgeren en l&oslash;bende erstatning for tab af erhvervsevne p&aring; 50%.  \r\n\r\n Der ville blive lagt v&aelig;gt p&aring;, at det ud fra revalideringens  \r\n\r\n forl&oslash;b og skadens art og omfang m&aring; antages, at borgeren som  \r\n\r\n f&oslash;lge af arbejdsskaden og den f&oslash;lgende revalidering m&aring;  \r\n\r\n s&oslash;ge arbejde inden for erhverv med en indt&aelig;gt p&aring; omkring  \r\n\r\n 16.000 kr. m&aring;nedligt, hvilket ville svare til en l&oslash;nnedgang  \r\n\r\n p&aring; op mod 60%.</P>  \r\n\r\n<I><P ALIGN=\"CENTER\">Eksempel 2</P>  \r\n\r\n</I>  \r\n\r\n<P ALIGN=\"JUSTIFY\">En chauff&oslash;r med en m&aring;nedsl&oslash;n p&aring;  \r\n\r\n 18.000 kr. falder og br&aelig;kker anklen. Arbejdsskadestyrelsen tilkender  \r\n\r\n 10% i godtg&oslash;relse for varigt m&eacute;n. Efter flere operationer i  \r\n\r\n anklen m&aring; hun opgive at forts&aelig;tte med sit arbejde, og kommunen  \r\n\r\n bevilger revalideringsydelse for at uddanne hende til landbrugstekniker.  \r\n\r\n Fagforeningen oplyser, at borgeren som landbrugstekniker ville kunne forvente  \r\n\r\n at f&aring; en m&aring;nedlig startl&oslash;n p&aring; 19.500 kr.</P>  \r\n\r\n<P ALIGN=\"JUSTIFY\">Arbejdsskadestyrelsen ville i denne situation give afslag  \r\n\r\n p&aring; erstatning for tab af erhvervsevne. Efter sagens oplysninger kan det  \r\n\r\n ikke antages, at borgeren efter revalideringen vil f&aring; et l&oslash;ntab  \r\n\r\n i forhold til l&oslash;nnen f&oslash;r skaden. Det er heller ikke  \r\n\r\n sandsynligt, at borgerens gener fra anklen vil forhindre borgeren i at  \r\n\r\n arbejde p&aring; fuld tid som landbrugstekniker.</P>  \r\n\r\n<P ALIGN=\"JUSTIFY\">Skulle revalideringen eventuelt senere blive afbrudt og  \r\n\r\n borgeren f&aring; tilkendt f&oslash;rtidspension, kan arbejdsskadesagen  \r\n\r\n genoptages, da den erhvervsm&aelig;ssige situation typisk vil v&aelig;re  \r\n\r\n afklaret.</P>  \r\n\r\n<I><P ALIGN=\"CENTER\">Baggrund</P>  \r\n\r\n</I>  \r\n\r\n<P ALIGN=\"JUSTIFY\">Efter arbejdsskadesikringslovens §&nbsp;31, stk. 4, kan  \r\n\r\n Arbejdsskadestyrelsen tr&aelig;ffe en midlertidig afg&oslash;relse om  \r\n\r\n erstatning for tab af erhvervsevne i tilf&aelig;lde, hvor den  \r\n\r\n erhvervsm&aelig;ssige situation ikke er afklaret. Dette g&aelig;lder  \r\n\r\n s&aelig;rligt tilf&aelig;lde, hvor borgeren er under revalidering, hvilket  \r\n\r\n kan tage 3-5 &aring;r at gennemf&oslash;re. Efter lovens §&nbsp;31, stk. 1,  \r\n\r\n sidste punktum, skal Arbejdsskadestyrelsen imidlertid tr&aelig;ffe  \r\n\r\n afg&oslash;relse inden 2 &aring;r efter arbejdsskadens anmeldelse. For at  \r\n\r\n sikre, at borgeren ikke skal vente for l&aelig;nge p&aring; at f&aring;  \r\n\r\n erstatning for en arbejdsskade, er der derfor mulighed for at tr&aelig;ffe  \r\n\r\n s&aring;danne midlertidige afg&oslash;relser.</P>  \r\n\r\n<P ALIGN=\"JUSTIFY\">&Oslash;stre Landsret har hjemvist en sag til fornyet  \r\n\r\n behandling i Arbejdsskadestyrelsen. Landsretten lagde v&aelig;gt p&aring;, at  \r\n\r\n afg&oslash;relser efter arbejdsskadesikringsloven om erhvervsevnetab blandt  \r\n\r\n andet skal ske efter et individuelt sk&oslash;n p&aring; grundlag af  \r\n\r\n oplysningerne om borgerens indt&aelig;gts- og erhvervsforhold f&oslash;r  \r\n\r\n skadens indtr&aelig;den sammenholdt med en vurdering af borgerens fremtidige  \r\n\r\n indt&aelig;gts- og erhvervsforhold, jf. lovens §&nbsp;32, stk. 2.</P>  \r\n\r\n<P ALIGN=\"JUSTIFY\">Ved afg&oslash;relsen havde Arbejdsskadestyrelsen tilkendt  \r\n\r\n 25% l&oslash;bende erstatning for tab af erhvervsevne under en revalidering  \r\n\r\n uden at tage hensyn til borgerens indt&aelig;gtsforhold. Styrelsen ville  \r\n\r\n f&oslash;rst tage hensyn hertil ved den endelige afg&oslash;relse efter  \r\n\r\n revalideringen. Da styrelsen s&aring;ledes ikke havde taget hensyn til  \r\n\r\n borgerens indt&aelig;gtsforhold ved den midlertidige afg&oslash;relse,  \r\n\r\n hvilket if&oslash;lge Landsretten er et vigtigt element i vurderingen af tab  \r\n\r\n af erhvervsevne, blev sagen hjemvist. Sagen verserer nu ved  \r\n\r\n H&oslash;jesteret.</P>  \r\n\r\n<P ALIGN=\"JUSTIFY\">Den Sociale Ankestyrelse har efterf&oslash;lgende hjemvist  \r\n\r\n en r&aelig;kke sager med henvisning til &Oslash;stre Landsrets dom og har  \r\n\r\n samtidig anmodet om at indhente yderligere oplysninger for at belyse  \r\n\r\n borgerens forventede fremtidige indt&aelig;gts- og erhvervsforhold.</P>  \r\n\r\n<P ALIGN=\"JUSTIFY\">P&aring; denne baggrund har Arbejdsskadestyrelsen  \r\n\r\n pr&aelig;ciseret praksis p&aring; dette omr&aring;de.</P>  \r\n\r\n<P ALIGN=\"JUSTIFY\">Yderligere oplysninger kan f&aring;s hos kontorchef Ingrid  \r\n\r\n Parsby eller praksiskoordinator Frank B&oslash;gh Madsen.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/09/2001"
        },
        {
            "displayName": "Accession",
            "displayValue": "X20011217501"
        },
        {
            "displayName": "Entydig dokumentidentifikation",
            "displayValue": "AO001351"
        },
        {
            "displayName": "Dato for indlæggelse",
            "displayValue": "16/03/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "12175"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "31/08/2001"
        },
        {
            "displayName": "Administrerende myndighed",
            "displayValue": "Arbejdsskadestyrelsen"
        },
        {
            "displayName": "Ressortministeriets journalnummer",
            "displayValue": "Socialministeriet, Arbejdsskadestyrelsen"
        },
        {
            "displayName": "Stikord",
            "displayValue": "NoA 2001/08"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}