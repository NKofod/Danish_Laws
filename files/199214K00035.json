{
    "id": 109062,
    "title": "1992 BTL 35   BETÆNKNING OVER FORSLAG TIL LOV OM ÆNDRING AF RETSPLEJELOVEN OG   FÆRDSELSLOVEN (TVANGSFULDBYRDELSE AF ANDRE KRAV END PENGEKRAV M.V.)    NR L 35 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 35",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 35 </P>  \r\n\r\n<P></P>  \r\n\r\n<P>Betænkning over Forslag til lov om ændring af retsplejeloven og  \r\n\r\n færdselsloven (Tvangsfuldbyrdelse af andre krav end pengekrav m.v.) <BR>  \r\n\r\n Nr L 35 1992-93, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19930601 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder  \r\n\r\n stillet spørgsmål til justitsministeren, som denne har besvaret skriftligt.  \r\n\r\n To af udvalgets spørgsmål og justitsministerens svar herpå er optrykt som  \r\n\r\n bilag til betænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Advokatrådet, </P>  \r\n\r\n<P>Dansk Familielandbrug, </P>  \r\n\r\n<P>Dansk Låntagerforening, </P>  \r\n\r\n<P>De danske Landboforeninger, </P>  \r\n\r\n<P>Finansrådet, </P>  \r\n\r\n<P>Hansen, Niels Gunnar H., Ringe, m.fl., </P>  \r\n\r\n<P>Lund, Hans Henrik, advokat, København </P>  \r\n\r\n<P>og </P>  \r\n\r\n<P>Realkreditrådet. </P>  \r\n\r\n<P>Der er af justitsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af Venstres  \r\n\r\n og Det Konservative Folkepartis medlemmer af udvalget) lovforslaget til  \r\n\r\n<I>vedtagelse</I> med de af justitsministeren stillede ændringsforslag. </P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n bemærker i øvrigt: </P>  \r\n\r\n<P>Havde det stået til mindretallet, skulle begrebet brugeligt pant helt udgå  \r\n\r\n af lovgivningen, da det er til mere skade end gavn. </P>  \r\n\r\n<P>Det har imidlertid ikke været muligt at få gennemført en afvikling af  \r\n\r\n brugeligt pant. </P>  \r\n\r\n<P>Mindretallet stiller sig derfor foreløbig tilfreds med lovforslaget og med  \r\n\r\n de af justitsministeren stillede ændringsforslag. </P>  \r\n\r\n<P>Det oprindelige lovforslag ville have gjort tilstanden endnu værre, end  \r\n\r\n den er i dag, men med de ændringsforslag, som justitsministeren har stillet,  \r\n\r\n har lovforslaget nu fået en karakter, hvor der trods alt er sket fremskridt i  \r\n\r\n forhold til gældende ordning. </P>  \r\n\r\n<P>Ud over justitsministerens ændringsforslag har Venstre og Det Konservative  \r\n\r\n Folkeparti stillet et ændringsforslag, som mindretallet ikke kan støtte. </P>  \r\n\r\n<P>Dette ændringsforslag bevirker bl.a., at realkreditinstitutter slipper for  \r\n\r\n en sikkerhedsstillelse. Samtidig lægges der op til, at der for andre kun  \r\n\r\n undtagelsesvis skal stilles sikkerhed. Den holdning deler mindretallet ikke,  \r\n\r\n idet det fastholder, at der skal stilles sikkerhed hver gang, og at det er  \r\n\r\n retten, der afgør størrelsen af sikkerheden. Heri ligger allerede, at  \r\n\r\n realkreditinstitutter kan stille en samlet sikkerhed til dækning af  \r\n\r\n eventuelle erstatningskrav i alle tilfælde, hvor instituttet tager en ejendom  \r\n\r\n til brugelighed, jf. justitsministerens svar på et af udvalgets spørgsmål.  \r\n\r\n</P>  \r\n\r\n<P>Desuden er det efter ønske fra De Danske Landboforeninger, at der stilles  \r\n\r\n forslag om, at der altid skal stilles sikkerhed. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med det af  \r\n\r\n mindretallet og de af justitsministeren under nr. 1-2 og 5-8 stillede  \r\n\r\n ændringsforslag. </P>  \r\n\r\n<P>ÆndringsforslagAf <I>justitsministeren</I> , tiltrådt af <I>udvalget</I> :  \r\n\r\n</P>  \r\n\r\n<P>Til § 1 <B>1)</B> I den under <I>nr. 2</I> foreslåede <I>§ 588</I>  \r\n\r\n indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Overtagelse til brugeligt pant ved fogedrettens  \r\n\r\n foranstaltning som følge af betalingsmisligholdelse kan ikke ske, før der er  \r\n\r\n forløbet 2 uger efter, at panthaver har givet pantsætter skriftlig meddelelse  \r\n\r\n om, at ejendommen kan tages til brugelighed på grundlag af  \r\n\r\n misligholdelsen.&#171; </P>  \r\n\r\n<P> <B>2)</B> I den under <I>nr. 2</I> foreslåede <I>§ 589</I> affattes  \r\n\r\n<I>stk. 4</I> således: </P>  \r\n\r\n<P> <I>&#187;Stk. 4.</I> Med hensyn til sagens behandling i øvrigt finder  \r\n\r\n reglerne i kapitel 55 tilsvarende anvendelse, idet anmodningen dog altid  \r\n\r\n indgives til fogedretten på det sted, hvor pantet er beliggende. Pantsætteren  \r\n\r\n skal underrettes om eller tilsiges til forretningen vedrørende ejendommens  \r\n\r\n overtagelse til brugelighed, medmindre retten undtagelsesvis finder, at  \r\n\r\n afgørende hensyn tilsiger, at sagen behandles uden sådan meddelelse.  \r\n\r\n Underretning eller tilsigelse af pantsætter sker normalt med et varsel på  \r\n\r\n mindst 7 dage og skal forkyndes for pantsætter. Er der ikke givet pantsætter  \r\n\r\n sådan meddelelse, skal rekvirenten efterfølgende snarest muligt underrette  \r\n\r\n pantsætter om forretningens foretagelse, jf. stk. 3, 2. pkt.&#171; </P>  \r\n\r\n<P>Af et <I>mindretal</I> (V og KF): </P>  \r\n\r\n<P> <B>3)</B> I den under <I>nr. 2</I> foreslåede <I>§ 590</I> affattes  \r\n\r\n<I>stk. 1</I> således: </P>  \r\n\r\n<P>&#187;Fogedretten kan undtagelsesvis betinge forretningens fremme af, at  \r\n\r\n panthaveren stiller sikkerhed for de erstatningskrav, som kan følge af  \r\n\r\n administrationen af pantet. Det kan dog ikke pålægges realkreditinstitutter  \r\n\r\n at stille sådan sikkerhed.&#171; </P>  \r\n\r\n<P>Af <I>justitsministeren</I> , tiltrådt af et <I>flertal</I> (udvalget med  \r\n\r\n undtagelse af V og KF): </P>  \r\n\r\n<P> <B>4)</B> I den under <I>nr. 2</I> foreslåede <I>§ 590</I> affattes  \r\n\r\n<I>stk. 1</I> således: </P>  \r\n\r\n<P>&#187;Før forretningen fremmes, skal panthaver stille sikkerhed for de  \r\n\r\n erstatningskrav, der kan følge af administrationen af pantet. Fogedretten  \r\n\r\n træffer afgørelse om sikkerhedens størrelse.&#171; </P>  \r\n\r\n<P>Af <I>justitsministeren</I> , tiltrådt af <I>udvalget</I> : </P>  \r\n\r\n<P> <B>5)</B> I den under <I>nr. 2</I> foreslåede <I>§ 590</I> indsættes  \r\n\r\n efter stk. 2 som nyt stykke: </P>  \r\n\r\n<P> <I>&#187;Stk. 3.</I> Fogedretten kan ved landbrugsejendomme betinge  \r\n\r\n forretningens fremme af, at panthaveren anviser en person, der besidder de  \r\n\r\n nødvendige kvalifikationer til på panthaverens vegne at varetage ejendommens  \r\n\r\n daglige drift.&#171; </P>  \r\n\r\n<P> <B>6)</B> I den under <I>nr. 2</I> foreslåede <I>§ 591</I> udgår <I>stk.  \r\n\r\n 1</I> og <I>2</I> , og i stedet indsættes: </P>  \r\n\r\n<P>&#187;Panthaveren kan ikke kræve sig indsat i besiddelsen af den del af en  \r\n\r\n fast ejendom, som tjener til bolig for pantsætteren eller dennes hustand.  \r\n\r\n Fogedretten kan dog betinge pantsætterens eller dennes hustands ret til at  \r\n\r\n forblive i en bolig af, at der til panthaveren betales et beløb, hvis  \r\n\r\n størrelse og forfaldstid fastsættes af fogedretten under hensyn til sædvanlig  \r\n\r\n lejevilkår for tilsvarende boliger.&#171; </P>  \r\n\r\n<P>Stk. 3 bliver herefter stk. 2. </P>  \r\n\r\n<P> <B>7)</B> I den under <I>nr. 2</I> foreslåede <I>§ 592, stk. 2,</I>  \r\n\r\n indsættes efter 2. pkt. som nyt punktum: </P>  \r\n\r\n<P>&#187;Panthaver underretter inden 14 dage efter månedens udgang  \r\n\r\n fogedretten og pantsætter om resultatet af ejendommens drift i den forløbne  \r\n\r\n måned.&#171; </P>  \r\n\r\n<P>Til § 3 <B>8)</B> I <I>stk. 1</I> ændres &#187;1. juli&#171; til: &#187;1.  \r\n\r\n september&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget indebærer en yderligere stramning af reglerne  \r\n\r\n om underretning til pantsætter forud for en fogedsag vedrørende brugeligt  \r\n\r\n pant. Det foreslås, at en pantsat ejendom ikke, alene på grund af  \r\n\r\n betalingsmisligholdelse, skal kunne tages til brugelighed mod pantsætters  \r\n\r\n ønske, før der er forløbet 2 uger efter, at panthaver har givet pantsætter  \r\n\r\n skriftlig meddelelse om, at ejendommen kan blive taget til brugelighed. </P>  \r\n\r\n<P>Meddelelse erstatter ikke det i tinglysningslovens § 42 a, stk. 2 nævnte  \r\n\r\n påkrav, men kan kombineres med dette. </P>  \r\n\r\n<P>Da bestemmelsen ikke stiller krav om forkyndelse af meddelelsen, vil  \r\n\r\n panthaver ikke f.eks. ved at skjule sig eller rejse bort kunne forhindre, at  \r\n\r\n forretningen fremmes med rimelig hurtighed. På den anden side må panthaver  \r\n\r\n over for fogedretten kunne godtgøre, at meddelelsen er sendt rettidigt til  \r\n\r\n pantsætter. </P>  \r\n\r\n<P>Meddelelsen til pantsætter træder ikke i stedet for fogedrettens  \r\n\r\n underretning til pantsætter om fogedsagen eller tilsigelse til denne. </P>  \r\n\r\n<P>Til nr. 2 Ændringsforslaget tilsigter en skærpelse af retstilstanden,  \r\n\r\n således at overtagelse af en ejendom til brugeligt pant som altovervejende  \r\n\r\n hovedregel vil forudsætte, at pantsætter underrettes om forretningen, hvor  \r\n\r\n ejendommen tages til brugelighed. Sådan underretning skal, ligesom ved  \r\n\r\n umiddelbare fogedforretninger, jf. det foreslåede § 598, stk. 2, normalt ske  \r\n\r\n med mindst 7 dages varsel. For at sikre, at meddelelsen kommer til  \r\n\r\n pantsætterens kundskab, foreslås det endvidere, at underretningen eller  \r\n\r\n tilsigelsen til fogedforretningen skal forkyndes for pantsætter. Sådan  \r\n\r\n forkyndelse af en tilsigelse muliggør efter omstændighederne endvidere  \r\n\r\n fremstilling af skyldneren i tilfælde, hvor dette skønnes fornødent, jf.  \r\n\r\n retsplejelovens § 494, stk. 2. Fravigelse af kravet om forkyndt underretning  \r\n\r\n til skyldneren kan kun ske, når der undtagelsesvis foreligger en helt særlig  \r\n\r\n begrundelse herfor. </P>  \r\n\r\n<P>Som eksempler på situationer, hvor fogedretten efter omstændighederne  \r\n\r\n undtagelsesvis vil kunne behandle sagen uden forkyndt underretning til  \r\n\r\n debitor, kan bl.a. anføres tilfælde, hvor pantsætters opholdssted er ukendt,  \r\n\r\n eller hvor forkyndelse forgæves er forsøgt. Forkyndelse i Statstidende, jf.  \r\n\r\n retsplejelovens § 159, er således ikke fornøden. </P>  \r\n\r\n<P>Endvidere kan der tænkes tilfælde, hvor det må lægges til grund, at  \r\n\r\n debitor, hvis han underrettes om fogedforretningen, vil få held til på  \r\n\r\n retsstridig måde at forringe pantet. Ved landbrugsejendomme kan der således  \r\n\r\n være tale om at forebygge bortsalg eller bortskaffelse af besætning, maskiner  \r\n\r\n og andre løsøregenstande, der er omfattet af rekvirentens panteret. Også ved  \r\n\r\n andre erhvervsejendomme kan forebyggelse af lignende retsstridigt salg  \r\n\r\n afløsøre omfattet af tinglysningslovens § 37 betinge, at der bortses fra  \r\n\r\n kravet om forkyndt underretning. </P>  \r\n\r\n<P>Endelig kan der tænkes tilfælde, hvor det af tidsmæssige grunde er  \r\n\r\n nødvendigt at foretage forretningen straks. Der kan i denne forbindelse  \r\n\r\n f.eks. peges på tilfælde, hvor begæringen har sammenhæng med vanrøgt af  \r\n\r\n ejendommen eller dennes besætning eller med, at høsten ikke bjerges. </P>  \r\n\r\n<P>Til nr. 3 Ændringsforslaget fritager alene realkreditinstitutter fra  \r\n\r\n eventuelt at stille sikkerhed, mens andre finansielle institutioner, f.eks.  \r\n\r\n typisk et pengeinstitut, kan pålægges at stille sikkerhed i medfør af  \r\n\r\n bestemmelsens 1. punktum. </P>  \r\n\r\n<P>Til nr. 4 Det gøres med ændringsforslaget obligatorisk, at rekvirenten  \r\n\r\n stiller sikkerhed for et eventuelt senere erstatningsansvar vedrørende  \r\n\r\n administrationen af pantet. Tab ved administrationen af pantet kan omfatte  \r\n\r\n såvel tabsgivende dispositioner vedrørende selve driften af ejendommen som  \r\n\r\n andre tabsgivende dispositioner, f.eks. manglende opvarmning af ejendommen  \r\n\r\n eller manglende betaling af forsikringspræmier med tab til følge. </P>  \r\n\r\n<P>En sådan sikkerhed vil ikke alene dække skadegørende handlinger på selve  \r\n\r\n ejendommen, men ethvert erstatningskrav, som kan henføres til  \r\n\r\n brugspanthaverens administration. Herved forebygges det, at bl.a. pantsætter  \r\n\r\n lider økonomisk skade på grund af misbrug af rådigheden over det pantsatte.  \r\n\r\n</P>  \r\n\r\n<P>Opstår der spørgsmål om, hvordan sikkerheden skal stilles, må fogedretten  \r\n\r\n træffe afgørelse herom under hensyn til hensigten med bestemmelsen om  \r\n\r\n sikkerhedsstillelse. Det offentlige vil kunne stille sikkerhed i form af en  \r\n\r\n indeståelse, og bestemmelsens formulering er ikke til hinder for, at f.eks.  \r\n\r\n institutionelle kreditorer stiller en samlet sikkerhed til dækning af  \r\n\r\n eventuelle erstatningskrav i alle tilfælde, hvor institutionen tager en  \r\n\r\n ejendom til brugelighed. </P>  \r\n\r\n<P>Til nr. 5 Ændringsforslaget tilsigter at sikre, at ejendommens daglige  \r\n\r\n drift sker på en forsvarlig måde. </P>  \r\n\r\n<P>Formålet med at tage en landbrugsejendom til brugelighed er først og  \r\n\r\n fremmest, at brugspanthaveren kan søge sig fyldestgjort i pantets indtægter.  \r\n\r\n Såvel brugspanthaver som panthaver har således en interesse i, at pantet  \r\n\r\n drives på en sådan måde, at afkastet bliver bedst muligt. </P>  \r\n\r\n<P>Såvel brugspanthaverens interesse i, at pantet giver det bedst mulige  \r\n\r\n afkast, som de pligter, der påhviler brugspanthaveren tilsiger, at  \r\n\r\n brugspanthaveren lader pantet bestyre af en person, der har de  \r\n\r\n kvalifikationer, som er påkrævet for at kunne drive pantet på en forsvarlig  \r\n\r\n måde. Denne bestyrer kan være brugspanthaver selv, pantsætter eller en eller  \r\n\r\n flere tredjemænd. </P>  \r\n\r\n<P>De nødvendige kvalifikationer kan afhænge af den pantsatte  \r\n\r\n landbrugsejendoms størrelse samt arten og karakteren af den produktion, som  \r\n\r\n finder sted på ejendommen. Det er således ikke muligt generelt og udtømmende  \r\n\r\n at angive den uddannelse eller de kvalifikationer, som den, der driver  \r\n\r\n brugspantet, bør have. Vurderingen må i hvert enkelt tilfælde ske på baggrund  \r\n\r\n af de konkrete forhold på ejendommen m.v. </P>  \r\n\r\n<P>Drejer det sig om en landejendom eller et skovbrug af ikke ubetydelig  \r\n\r\n størrelse, bør den, som brugspanthaver overlader administrationen til,  \r\n\r\n normalt være landbrugs- eller skovbrugsuddannet og have erfaring med driften  \r\n\r\n af sådanne ejendomme, f.eks. gennem drift af egen, tilsvarende ejendom. Er  \r\n\r\n der tale om en landbrugsejendom med en særlig specialiseret produktion,  \r\n\r\n f.eks. en særlig form for husdyr- eller kvægproduktion, bør den, som  \r\n\r\n varetager den daglige administration af pantet, kunne dokumentere erfaring  \r\n\r\n med eller særlig indsigt i sådan produktion. </P>  \r\n\r\n<P>Anvendelsen af den foreslåede bestemmelse er fakultativ. Bestemmelsen kan  \r\n\r\n bringes i anvendelse ved brugspanteforholdets etablering. Det pålægges  \r\n\r\n imidlertid ikke ved ændringsforslaget fogedretten af egen drift at føre  \r\n\r\n tilsyn med, hvilke landbrugsmæssige kundskaber den daglige bestyrer er i  \r\n\r\n besiddelse af, og om disse kvalifikationer er tilstrækkelige. Det forudsættes  \r\n\r\n således, at fogedretten alene tager stilling til spørgsmålet efter påstand  \r\n\r\n fra en af parterne i fogedforretningen, formentlig almindeligvis pantsætter,  \r\n\r\n og at fogedretten i tilfælde af tvist træffer sin afgørelse efter en af  \r\n\r\n parterne foranstaltet bevisførelse, herunder eventuelt med indhentelse af  \r\n\r\n sagkyndige udtalelser eller lignende. </P>  \r\n\r\n<P>Ved bedømmelsen af de faglige krav, der stilles til den daglige  \r\n\r\n administrator, kan der efter omstændighederne bl.a. tages hensyn til den  \r\n\r\n begrænsning af tabsrisikoen for pantsætter, der følger af brugspanthavers  \r\n\r\n sikkerhedsstillelse. </P>  \r\n\r\n<P>Viser det sig efterfølgende, at pantet ikke drives forsvarligt under  \r\n\r\n brugspanteperioden, f.eks. fordi den daglige bestyrer ikke har den fornødne  \r\n\r\n indsigt, vil dette efter omstændighederne kunne medføre, at retten i medfør  \r\n\r\n af lovforslagets § 1, nr. 2, (§ 593, stk. 1, jf. § 592) bringer  \r\n\r\n brugspanteforholdet til ophør. En sådan afgørelse forudsætter imidlertid i  \r\n\r\n almindelighed, at spørgsmålet rejses over for retten, idet der ikke påhviler  \r\n\r\n retten nogen forpligtelse til løbende at påse, at pantet administreres  \r\n\r\n forsvarligt. </P>  \r\n\r\n<P>Til nr. 6 For at begrænse de ulemper, som påføres pantsætter ved  \r\n\r\n ejendommens overtagelse til brugeligt pant, foreslås det, at pantsætteren og  \r\n\r\n dennes husstand skal bevare retten til at bebo den pantsatte ejendom, uanset  \r\n\r\n at brugspanthaveren i øvrigt overtager besiddelsen af ejendommen. Dette kan  \r\n\r\n bidrage til at sikre pantsætters sociale situation i disse tilfælde. </P>  \r\n\r\n<P>Fogedretten skal dog som i den foreslåede bestemmelse (§ 591) kunne  \r\n\r\n betinge pantsætterens ret i medfør af denne bestemmelse af, at der betales en  \r\n\r\n rimelig leje med tillæg af skønnet forbrug af varme og el. Der vil navnlig  \r\n\r\n være anledning til at betinge fortsat beboelse af betaling i tilfælde, hvor  \r\n\r\n pantsætteren ikke skal udføre arbejde på ejendommen for brugspanthaveren.  \r\n\r\n</P>  \r\n\r\n<P>Kravet om, at pantsætter i visse tilfælde kan forpligtes til at betale en  \r\n\r\n rimelig leje, skal ses på baggrund af, at hovedformålet med brugeligt pant er  \r\n\r\n en fyldestgørelse i pantets brugsværdi. Når panthaver har overtaget  \r\n\r\n besiddelsen af pantet, vil panthaver således bl.a. kunne fyldestgøre sig i  \r\n\r\n den indtægt, som ejendommen kan indbringe ved udlejning. I forslaget gøres  \r\n\r\n der imidlertid som nævnt bl.a. af sociale grunde en indskrænkning i  \r\n\r\n panthaverens besiddelse af ejendommen for så vidt angår boligen for  \r\n\r\n pantsætter eller dennes husstand. For at panthaver alligevel kan blive  \r\n\r\n fyldestgjort i pantets lejeværdi, forslås det som anført, at fogedretten kan  \r\n\r\n træffe bestemmelse om lejebetaling. Hertil kommer, at brugspanthaver ved  \r\n\r\n pantsætters betaling af det af fogedretten fastsatte beløb kan kompenseres  \r\n\r\n for udgifterne til pantsætters brug af varme og el. </P>  \r\n\r\n<P>De beløb, der eventuelt betales af pantsætter som husleje i medfør af  \r\n\r\n fogedrettens bestemmelse, fragår i de samlede skyldige prioritetsydelser og  \r\n\r\n bidrager således til at nedbringe disse. </P>  \r\n\r\n<P>Til nr. 7 Det foreslås, at der i bestemmelsen om brugspanthavers pligter,  \r\n\r\n mens ejendommen er taget til brugelighed, indføjes en regel, hvorefter  \r\n\r\n brugspanthaver hver måned skal underrette fogedretten og pantsætter om  \r\n\r\n resultatet af ejendommens drift. </P>  \r\n\r\n<P>Hensigten med ændringen er at styrke kontrollen med brugspanthavers  \r\n\r\n administration af pantet og forøge pantsætters mulighed for, f.eks. ved  \r\n\r\n henvendelse til fogedretten, at gribe hurtigt ind i tilfælde af, at  \r\n\r\n ejendommen ikke drives forsvarligt. </P>  \r\n\r\n<P>Ved underretningen til fogedretten tilsigtes imidlertid ikke, at  \r\n\r\n fogedretten skal udøve en selvstændig kontrolfunktion vedrørende  \r\n\r\n administrationen af pantet. Underretningen af fogedretten er således af mere  \r\n\r\n formel karakter for at sikre, at retten bringes i besiddelse af alle  \r\n\r\n relevante dokumenter. </P>  \r\n\r\n<P>Reglen pålægger ikke brugspanthaveren en egentlig regnskabspligt. Det er  \r\n\r\n således tilstrækkeligt, at brugspanthaveren underretter fogedretten og  \r\n\r\n pantsætter om de foreløbige driftsresultater i form af en oversigt over de  \r\n\r\n indtægter, som i månedens løb er indgået ved driften af pantet, og de  \r\n\r\n udgifter, der er afholdt til pantet. Underretningen kan således efter  \r\n\r\n omstændighederne, typisk ved mindre ikkeinstitutionelle kreditorer, ske i  \r\n\r\n form af en &#187;kassekladde&#171; over månedens indtægter og udgifter. </P>  \r\n\r\n<P>Tilsidesætter brugspanthaveren sin pligt til at give sådan underretning,  \r\n\r\n vil dette efter omstændighederne kunne medføre, at brugspanteforholdet  \r\n\r\n bringes til ophør, og eventuelt tillige at brugspanthaver pådrager sig  \r\n\r\n erstatningsansvar for tabsgivende dispositioner, der ellers ville være blevet  \r\n\r\n afværget, jf. herved bestemmelserne i retsplejelovens § 590 og § 593, stk. 1,  \r\n\r\n som affattet ved lovforslaget. </P>  \r\n\r\n<P>Til nr. 8 Som følge af tidspunktet for lovens vedtagelse foreslås det, at  \r\n\r\n loven træder i kraft den 1. september 1993. Lovens § 1, nr. 3-7, og § 2 skal  \r\n\r\n dog træde i kraft dagen efter bekendtgørelse i Lovtidende, jf. lovforslagets  \r\n\r\n § 3, stk. 5. </P>  \r\n\r\n<P>Dorte Bennedsen (S) Erling Christensen (S) Lise Hækkerup (S) Lissa  \r\n\r\n Mathiasen (S) Holger Graversen (S) Ole Espersen (S) Ebba Strange (SF) nfmd.  \r\n\r\n<I>Gert Petersen (SF) Sonja Albrink (CD) Grove (KF)</I> fmd. <I>Helge Adam  \r\n\r\n Møller (KF) Inge Dahl-Sørensen (V) Birthe Rønn Hornbech (V) Svend Aage Jensby  \r\n\r\n (V) Tom Behnke (FP) Elisabeth Arnold (RV) Inger Stilling Pedersen (KRF)</I>  \r\n\r\n<B>Bilag </B></P>  \r\n\r\n<P>Nogle af udvalgets spørgsmål til justitsministeren og dennes besvarelse  \r\n\r\n heraf </P>  \r\n\r\n<P> <I>Spørgsmål:</I>  </P>  \r\n\r\n<P>&#187; <I>Ad ændringsforslag 1</I>  </P>  \r\n\r\n<P>Ministeren bedes eksemplificere forhold, der falder uden for bestemmelsen  \r\n\r\n som følge af betalingsmisligholdelse.&#171; </P>  \r\n\r\n<P> <I>Svar:</I>  </P>  \r\n\r\n<P>Området for misligholdelse af en panteaftale må afgøres ud fra aftalens  \r\n\r\n indhold. </P>  \r\n\r\n<P>Som eksempler på forhold, der i almindelighed vil indebære misligholdelse  \r\n\r\n af pantsætters forpligtelser over for panthaveren uden at være en  \r\n\r\n betalingsmisligholdelse, og som kan føre til, at en ejendom tages til  \r\n\r\n brugelighed, kan nævnes tilfælde, hvor taget blæser af en landejendom, og  \r\n\r\n pantsætter ikke udbedrer skaden, eller hvor ejendommens opvarmning i en  \r\n\r\n frostperiode svigter, og pantsætter ikke sikrer ejendommen mod skader som  \r\n\r\n følge heraf. I disse tilfælde vil der være en overhængende risiko for, at  \r\n\r\n pantets værdi forringes meget væsentligt, og risikoen er så nærliggende og  \r\n\r\n akut, at panthaver kan have en legitim interesse i straks at kunne gribe ind.  \r\n\r\n</P>  \r\n\r\n<P>Som andre eksempler kan nævnes situationer, hvor høsten skal bjærges, men  \r\n\r\n pantsætter ikke gør dette, eller tilfælde, hvor et husdyrhold vanrøgtes. Også  \r\n\r\n i disse situationer foreligger der en nærliggende og akut tabsrisiko for  \r\n\r\n panthaveren, der indebærer, at den pågældende panthaver hurtigt bør kunne  \r\n\r\n gribe ind. </P>  \r\n\r\n<P>Endelig kan nævnes tilfælde, hvor pantsætteren bortsælger, bortskaffer  \r\n\r\n eller ødelægger løsøre eller faste indretninger, der omfattes af pantet,  \r\n\r\n eller dele af ejendommen. Også under sådanne omstændigheder har panthaveren  \r\n\r\n en anerkendelsesværdig interesse i straks at kunne skride til overtagelse af  \r\n\r\n ejendommen for at undgå forringelse af pantet. </P>  \r\n\r\n<P>Efter den foreslåede affattelse af ændringsforslag nr. 1 kan pantsætteren  \r\n\r\n i sådanne misligholdelsestilfælde tage ejendommen til brugelighed uden først  \r\n\r\n at give pantsætter det i ændringsforslaget nævnte varsel på 14 dage. </P>  \r\n\r\n<P> <I>Spørgsmål:</I>  </P>  \r\n\r\n<P>&#187; <I>Ad ændringsforslag 3</I>  </P>  \r\n\r\n<P>Vil ministeren være indstillet på at stille et ændringsforslag, således at  \r\n\r\n der alene skal ske sikkerhedsstillelse i undtagelsestilfælde og efter  \r\n\r\n fogedrettens indstilling, og således at realkreditinstitutioner ikke er  \r\n\r\n omfattet heraf? </P>  \r\n\r\n<P>I benægtende fald ønskes teknisk bistand til udarbejdelse af et  \r\n\r\n ændringsforslag.&#171; </P>  \r\n\r\n<P> <I>Svar:</I>  </P>  \r\n\r\n<P>Den i lovforslaget foreslåede affattelse af bestemmelsen i retsplejelovens  \r\n\r\n § 590, stk. 1, indebærer, at det <I>ikke i alle tilfælde</I> påhviler  \r\n\r\n panthaveren at stille sikkerhed for de erstatningskrav, som kan følge af  \r\n\r\n administrationen af pantet. Fogedretten kan imidlertid betinge forretningens  \r\n\r\n fremme af, at sådan sikkerhed stilles. Det beror således efter lovforslaget  \r\n\r\n på fogedrettens afgørelse, om sikkerhed skal stilles eller kan undlades,  \r\n\r\n f.eks. hvor kreditor er en realkreditinstitution. </P>  \r\n\r\n<P>Den affattelse af bestemmelsen i retsplejelovens § 590, stk. 1, der er  \r\n\r\n foreslået som ændringsforslag nr. 3, indebærer, at der <I>i alle tilfælde</I>  \r\n\r\n skal ske sikkerhedsstillelse for de erstatningskrav, som kan følge af  \r\n\r\n administrationen af pantet, når en ejendom tages til brugelighed. </P>  \r\n\r\n<P>Ændringsforslaget har til formål at sikre pantsætter mulighed for i alle  \r\n\r\n tilfælde at kunne få dækning for sådanne erstatningskrav. </P>  \r\n\r\n<P>Det kan i den forbindelse nævnes, at De danske Landboforeninger i en  \r\n\r\n henvendelse af 26. november 1992 til Retsudvalget har opfordret til, at det i  \r\n\r\n videre omfang gøres obligatorisk at stille sikkerhed (L 35 - bilag 8). </P>  \r\n\r\n<P>Som anført i bemærkningerne til ændringsforslag nr. 3 er der i øvrigt  \r\n\r\n mulighed for, at institutionelle kreditorer, f.eks. et realkreditinstitut,  \r\n\r\n stiller en samlet sikkerhed til dækning af eventuelle erstatningskrav i alle  \r\n\r\n tilfælde, hvor instituttet tager en ejendom til brugelighed. </P>  \r\n\r\n<P>På den anførte baggrund fastholder Justitsministeriet det stillede  \r\n\r\n ændringsforslag. </P>  \r\n\r\n<P>Et ændringsforslag som angivet i spørgsmålet vil f.eks. kunne affattes  \r\n\r\n således: </P>  \r\n\r\n<P>Til § 1 <B>1)</B> I den under nr. 2 foreslåede <I>§ 590</I> affattes  \r\n\r\n<I>stk. 1</I> således: </P>  \r\n\r\n<P>&#187; <B>§ 590.</B> Fogedretten kan undtagelsesvis betinge forretningens  \r\n\r\n fremme af, at panthaveren stiller sikkerhed for de erstatningskrav, som kan  \r\n\r\n følge af administrationen af pantet. Det kan dog ikke pålægges  \r\n\r\n realkreditinstitutter at stille sådan sikkerhed.&#171; </P>  \r\n\r\n<P>Det bemærkes, at en sådan bestemmelse alene fritager realkreditinstitutter  \r\n\r\n fra eventuelt at stille sikkerhed, mens andre finansielle institutioner,  \r\n\r\n f.eks. typisk et pengeinstitut, kan pålægges at stille sikkerhed i medfør af  \r\n\r\n bestemmelsens 1. punktum. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1993"
        },
        {
            "displayName": "Accession",
            "displayValue": "199214K00035"
        },
        {
            "displayName": "Entydig dokumentidentifikation",
            "displayValue": "CL006668"
        },
        {
            "displayName": "Dato for førstegangsindlæggelse",
            "displayValue": "15/06/1993"
        },
        {
            "displayName": "Dato for indlæggelse",
            "displayValue": "15/06/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}