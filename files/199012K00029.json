{
    "id": 110736,
    "title": "1990 LSF 29   FORSLAG TIL LOV OM ÆNDRING AF LOV OM BESKATNING AF FORTJENESTE VED   AFSTÅELSE AF AKTIER M.V. OG LOV OM EN REALRENTEAFGIFT AF VISSE   PENSIONSKAPITALER M.V. (BESKATNING AF FORTJENESTE VED AFHÆNDELSE AF   AKTIETEGNINGSRETTIGHEDER (WARRANTS)) ",
    "documentTypeId": "400",
    "isSagsforlobPeriodValid": false,
    "shortName": "1990/1 LSF 29",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 29 </P>  \r\n\r\n<P></P>  \r\n\r\n<P>Forslag til Lov om ændring af lov om beskatning af fortjeneste ved  \r\n\r\n afståelse af aktier m.v. og lov om en realrenteafgift af visse  \r\n\r\n pensionskapitaler m.v. (Beskatning af fortjeneste ved afhændelse af  \r\n\r\n aktietegningsrettigheder (warrants)) </P>  \r\n\r\n<P></P>  \r\n\r\n<P>Fremsat af Jens Thoft (SF) Rahbæk Møller (SF) Bjørn Poulsen (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 4. oktober 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om beskatning af fortjeneste ved afståelse af aktier m.v., jf.  \r\n\r\n lovbekendtgørelse nr. 698 af 5. november 1987, som ændret senest ved § 1 i  \r\n\r\n lov nr. 356 af 1. juni 1990, foretages følgende ændring: </P>  \r\n\r\n<P> <B>1.</B> Efter § 2 b indsættes som ny paragraf: </P>  \r\n\r\n<P> <B>&#187;§ 2 c.</B> Fortjeneste ved afståelse af aktietegningsrettigheder  \r\n\r\n (warrants) medregnes ved opgørelsen af den skattepligtige almindelige  \r\n\r\n indkomst, når den pågældende aktietegningsrettighed er udstedt således, at  \r\n\r\n der gives mulighed for tegning af aktie i henhold til  \r\n\r\n aktietegningsrettigheden senere end 3 måneder fra rettighedens udstedelse.  \r\n\r\n</P>  \r\n\r\n<P> <I>Stk. 2.</I> Fortjeneste ved afståelse af aktier erhvervet ved  \r\n\r\n udnyttelse af aktietegningsrettigheder som nævnt i stk. 1 medregnes ved  \r\n\r\n opgørelsen af den skattepligtige almindelige indkomst. </P>  \r\n\r\n<P> <I>Stk. 3.</I> I fortjeneste, der i et givet indkomstår er skattepligtig  \r\n\r\n efter stk. 1 og 2, kan den skattepligtige fradrage tab ved afståelse af  \r\n\r\n aktietegningsrettigheder som nævnt i stk. 1 eller aktier erhvervet ved  \r\n\r\n udnyttelse af aktietegningsrettigheder som nævnt i stk. 2. Overstiger de  \r\n\r\n samlede tab de samlede fortjenester, kan det overskydende tab fradrages i  \r\n\r\n fortjeneste efter stk. 1 og stk. 2 i de 5 efterfølgende indkomstår. </P>  \r\n\r\n<P> <I>Stk. 4.</I> Fortjeneste ved afståelse af aktietegningsrettigheder som  \r\n\r\n nævnt i stk. 1 opgøres efter reglerne i § 5, stk. 1-3. </P>  \r\n\r\n<P> <I>Stk. 5.</I> Fortjeneste ved afståelse af aktier som nævnt i stk. 2  \r\n\r\n opgøres efter reglerne i § 5, stk. 1-3, idet anskaffelsessummen opgøres som  \r\n\r\n summen af anskaffelsessummen for den udnyttede aktietegningsrettighed og det  \r\n\r\n beløb, der ved tegningen af aktien skulle indbetales for aktien.&#171; </P>  \r\n\r\n<P> <B>§ 2 </B></P>  \r\n\r\n<P> I lov om en realrenteafgift af visse pensionskapitaler m.v., jf.  \r\n\r\n lovbekendtgørelse nr. 762 af 12. december 1988, som ændret senest ved § 10 i  \r\n\r\n lov nr. 250 af 25. april 1990, foretages følgende ændring: </P>  \r\n\r\n<P> <B>1.</B> I <I>§ 3, stk. 1,</I> indsættes efter nr. 5 som nyt nummer:  \r\n\r\n</P>  \r\n\r\n<P>&#187;6) Realiserede kursgevinster ved afståelse af  \r\n\r\n aktietegningsrettigheder (warrants) samt aktier eller anparter erhvervet ved  \r\n\r\n udnyttelse af sådanne aktietegningsrettigheder, når de pågældende  \r\n\r\n aktietegningsrettigheder er udstedt således, at der gives mulighed for  \r\n\r\n tegning af aktie i henhold til aktietegningsrettigheden senere end 3 måneder  \r\n\r\n fra rettighedens udstedelse.&#171; </P>  \r\n\r\n<P> <B>§ 3 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Det burde have været skatteministerens opgave at skride ind over for det  \r\n\r\n skattemæssige misbrug af et af de nye finansielle instrumenter, warrants. Det  \r\n\r\n er endnu ikke sket, hvorfor SF hermed i uændret form genfremsætter forslaget,  \r\n\r\n der ikke nåede at blive førstebehandlet sidste folketingsår. Der henvises til  \r\n\r\n lovforslag nr. L 240, Folketingstidende 1989-90 sp. 11098 og Tillæg A sp.  \r\n\r\n 5765. </P>  \r\n\r\n<P>Hvis skatteministeren ellers havde set det som sin opgave at forhindre  \r\n\r\n helt tilfældig og ukontrolleret udsivning af statens indtægtsgrundlag, burde  \r\n\r\n han have været SF evig taknemmelig for, at dette lovforslag blev fremsat i  \r\n\r\n foråret - også selv om det ikke kunne nå at blive behandlet. Lovforslagets  \r\n\r\n formål var nemlig at bremse for spekulationsudstedelsen af warrants. Det er  \r\n\r\n stort set lykkedes. </P>  \r\n\r\n<P>Men denne gang fremsættes forslaget med det formål at skabe egentlige  \r\n\r\n beskatningsregler for dette nye finansielle instrument. </P>  \r\n\r\n<P>En warrant er en aktietegningsrettighed, der giver indehaveren mulighed  \r\n\r\n for i løbet af rettighedens løbetid - typisk 3-5 år - at tegne en aktie til  \r\n\r\n en forud fastsat kurs, typisk aktiekursen ved aktietegningsrettighedens  \r\n\r\n udstedelse. </P>  \r\n\r\n<P>En warrant giver således indehaveren mulighed for at spekulere i en akties  \r\n\r\n kursstigning uden at skulle anskaffe en aktie. Der gives altså mulighed for  \r\n\r\n at deltage i kursstigningen for et lavere investeringsbeløb, nemlig den pris,  \r\n\r\n der skal betales for den pågældende warrant. </P>  \r\n\r\n<P>Skattemæssigt har skattemyndighederne fastslået, at en warrant skal  \r\n\r\n beskattes efter aktieavancebeskatningslovens regler, dvs. at en fortjeneste  \r\n\r\n er skattefri efter 3 års besiddelsestid. Er den pågældende warrant anskaffet  \r\n\r\n af en realrenteafgiftspligtig, anses kursgevinsten for afgiftsfri efter  \r\n\r\n reglerne for tegningsretter. </P>  \r\n\r\n<P>Baggrunden for 3-års-reglen i aktieavancebeskatningsloven og  \r\n\r\n afgiftsfriheden i realrenteafgiftsloven er, at man ønsker at stimulere  \r\n\r\n aktieinvesteringer i erhvervslivet. Men en warrant kræver ikke ejerens  \r\n\r\n tilsvarende investering, og derfor mener SF, at der ikke er baggrund for  \r\n\r\n skatte- og afgiftsfriheden. Denne foreslås derfor ophævet. </P>  \r\n\r\n<P>3 store børsnoterede selskaber, Hafnia Holding A/S, ØK A/S og A/S  \r\n\r\n Accumulator Invest, har i foråret udstedt warrants, der er optaget til  \r\n\r\n notering på Københavns Fondsbørs, og der er noteret til kurser, der absolut  \r\n\r\n indbyder til, at der udstedes flere. </P>  \r\n\r\n<P>En række selskaber har da også på generalforsamlingen bemyndiget  \r\n\r\n bestyrelserne til at udstede warrants. Dette gælder Baltica Holding m.fl.  \r\n\r\n</P>  \r\n\r\n<P>En medvirkende årsag til denne pludselige interesse for at udstede  \r\n\r\n warrants synes at være en ændret praksis fra Skatteministeriets side for den  \r\n\r\n skattemæssige behandling af warrants udstedt til medarbejdere. Efter hidtidig  \r\n\r\n praksis skal medarbejdere beskattes af hele fordelen ved at modtage  \r\n\r\n aktietegningsrettigheder, konvertible obligationer og aktieoptioner, og  \r\n\r\n fordelen skal opgøres ved <I>udnyttelse</I> af rettigheden. Men  \r\n\r\n Skatteministeriet har tilsyneladende nu accepteret, at for  \r\n\r\n aktietegningsrettigheder skal fordelen ved tildelingen beskattes ved  \r\n\r\n tildelingen, hvorefter en eventuel kursgevinst er skattefri, hvis  \r\n\r\n medarbejderen beholder aktietegningsrettigheden mere end 3 år. Da netop  \r\n\r\n aktietegningsrettighederne har løbetid på over 3 år og ikke kræver den samme  \r\n\r\n investering som aktier, er aktietegningsrettigheder derfor et middel til at  \r\n\r\n give ledende medarbejdere store skattefri gevinster. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P> Til § 1 </P>  \r\n\r\n<P>I bestemmelsen fastslås, at fortjenesten ved afståelse af  \r\n\r\n aktietegningsrettigheder er skattepligtig almindelig indkomst, uanset hvor  \r\n\r\n længe skatteyder har besiddet aktietegningsrettigheden. Dette gælder både for  \r\n\r\n almindelige aktionærer og for aktionærer omfattet af de såkaldte  \r\n\r\n værnsaktieregler. </P>  \r\n\r\n<P>Tilsvarende gælder for fortjeneste på aktier, der er tegnet ved udnyttelse  \r\n\r\n af aktietegningsrettigheder. </P>  \r\n\r\n<P>I stk. 1 defineres aktietegningsrettigheder (warrants) som rettigheder,  \r\n\r\n der giver mulighed for tegning af rettigheder senere end 3 måneder fra  \r\n\r\n rettighedens udstedelse. Dette er for at afgrænse aktietegningsrettigheden  \r\n\r\n skattemæssigt over for den traditionelle tegningsret, der normalt kun løber  \r\n\r\n et begrænset tidsrum og under 3 måneder. </P>  \r\n\r\n<P>I stk. 3 gives mulighed for, at tab på sådanne afståelser kan modregnes i  \r\n\r\n tilsvarende gevinster i indkomståret eller de efterfølgende fem indkomstår  \r\n\r\n efter de tilsvarende regler for almindelig aktieavance. Reglen er dog  \r\n\r\n formuleret mere enkelt, idet det ikke er fundet nødvendigt med en regel om  \r\n\r\n overførsel mellem ægtefæller og tvungen modregning i gevinst. </P>  \r\n\r\n<P>I stk. 4 og 5 fastslås, at avanceopgørelsen skal foretages efter aktie for  \r\n\r\n aktie-metoden på grundlag af faktisk anskaffelsesværdi. Dette gælder også for  \r\n\r\n aktionærer, der ellers bruger gennemsnitsmetoden (de såkaldte  \r\n\r\n værnsaktionærer), idet aktie for aktie-metoden sikrer, at hele avancen ved  \r\n\r\n afhændelse af en aktietegningsrettighed kommer til beskatning. Ved brug af  \r\n\r\n gennemsnitsmetoden kunne en del overvæltes på avancen for de øvrige aktier,  \r\n\r\n hvor avancebeskatningen typisk er nedsat til det halve. </P>  \r\n\r\n<P>Til § 2 </P>  \r\n\r\n<P>I bestemmelsen fastslås, at realiseret avance ved afståelse af  \r\n\r\n aktieregningsrettigheder eller aktier erhvervet på grundlag af  \r\n\r\n aktietegningsrettigheder er realrenteafgiftspligtig og altså ikke som  \r\n\r\n aktieavancer fritaget for realrenteafgift. </P>  \r\n\r\n<P>Dette er anset for nødvendigt, da aktietegningsrettigheder efter  \r\n\r\n indførelsen af almindelig avancebeskatning ville blive erhvervet af  \r\n\r\n realrenteafgiftspligtige, herunder ikke mindst for personers  \r\n\r\n kapitalpensionskonti, der netop giver mulighed for at erhverve børsnoterede  \r\n\r\n aktietegningsrettigheder. </P>  \r\n\r\n<P>Aktietegningsrettigheder er afgrænset over for tegningsretter som i  \r\n\r\n lovforslagets § 1. </P>  \r\n\r\n<P>Der er ikke adgang til at fratrække tab i afgiftsgrundlaget. </P>  \r\n\r\n<P>Til § 3 </P>  \r\n\r\n<P>Det foreslås, at lovforslaget træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P>Lovforslagets regler gælder herefter for afståelser efter denne dato. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/10/1990"
        },
        {
            "displayName": "Accession",
            "displayValue": "199012K00029"
        },
        {
            "displayName": "Entydig dokumentidentifikation",
            "displayValue": "CL002985"
        },
        {
            "displayName": "Dato for førstegangsindlæggelse",
            "displayValue": "04/10/1990"
        },
        {
            "displayName": "Dato for indlæggelse",
            "displayValue": "04/10/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}