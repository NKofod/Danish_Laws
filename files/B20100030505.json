{
    "id": 131067,
    "title": "Bekendtgørelse om landinspektørerklæringer i henhold til lov om landbrugsejendomme",
    "documentTypeId": "60",
    "isSagsforlobPeriodValid": true,
    "shortName": "BEK nr 305 af 26/03/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om landinspektørerklæringer i henhold til lov om landbrugsejendomme </p>\n      <p class=\"Indledning2\">I medfør af § 5, stk. 2, § 6, stk. 5, § 29, stk. 5, § 36, stk. 1, § 37, § 45, stk. 3, og § 50, stk. 3, i lov om landbrugsejendomme, jf. lovbekendtgørelse nr. 1202 af 9. oktober 2007 som ændret ved lov nr. 243 af 22. marts 2010, og efter bemyndigelse fra ministeren for fødevarer, landbrug og fiskeri fastsættes:</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse fastlægger regler</p>\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> om den dokumentation, der skal forevises Kort- og Matrikelstyrelsen ved de forandringer af matrikelregistret, der kan gennemføres uden tilladelse efter lov om landbrugsejendomme,</p>\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> om attestation af fradragsarealer ved erhvervelse af landbrugsejendomme mv. og</p>\n      <p class=\"Liste1\"><span class=\"Liste1Nr\" id=\"Par1_Stk1_Num3\">3)</span> om udarbejdelse af oversigtskort.</p>\n      <p class=\"ParagrafGruppeOverskrift\"><span id=\"Kap0_X2\">Landinspektørerklæring</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> De i § 6, stk. 1, jf. dog stk. 2, § 10, stk. 1-4, og § 29, stk. 1, jf. dog stk. 2, i lov om landbrugsejendomme nævnte matrikulære ændringer kan gennemføres uden tilladelse efter lov om landbrugsejendomme ved erklæring fra en praktiserende landinspektør, jf. nedenfor i stk. 5.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Landbrugspligten kan desuden ophæves, uden at det er nødvendigt med en tilladelse efter lovens § 7, når det ved erklæring fra en praktiserende landinspektør godtgøres over for Kort- og Matrikelstyrelsen, at arealet i en endeligt vedtaget landzonelokalplan er udlagt som jordbrugsparcel under 2 ha, og at arealet inden 5 år skal anvendes som jordbrugsparcel.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Landbrugspligten kan endvidere ophæves uden tilladelse, når det over for Kort- og Matrikelstyrelsen dokumenteres, at arealet afstås til vejanlæg, jernbane eller vandløb i overensstemmelse med reglerne i ekspropriationslovgivningen eller efter aftale, jf. §§ 25, 27 og 28 i lov om udstykning og anden registrering i matriklen.</p>\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Supplering af en landbrugsejendom, der ejes af en offentlig dansk myndighed, kan ske uden tilladelse efter lovens § 29, når det ved erklæring fra en praktiserende landinspektør godtgøres over for Kort- og Matrikelstyrelsen, at betingelserne i lovens § 29, stk. 1, nr. 1 og 2, er opfyldt.</p>\n      <p class=\"Stk2\"><span class=\"StkNr\" id=\"Par2_Stk5\">Stk. 5.</span> Erklæring efter stk. 1, 2 og 4 skal afgives på et skema, der kan hentes på FødevareErhvervs hjemmeside (www.ferv.fvm.dk eller www.landbrugsloven.dk). Skemaet kan også fås ved henvendelse til FødevareErhverv, Arealkontoret (tlf. 33 95 82 01). Erklæringsskemaet skal være det skema, der er gældende på underskriftsdatoen.</p>\n      <p class=\"Stk2\"><span class=\"StkNr\" id=\"Par2_Stk6\">Stk. 6.</span> Ved tinglysning af de i skemaet nævnte deklarationer skal der anvendes standarddeklarationer, der er udfærdiget af FødevareErhverv, og deklarationen skal tinglyses som et selvstændigt dokument. Deklarationerne kan hentes eller fås som angivet i stk. 5.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Når en praktiserende landinspektør afgiver erklæring efter lovens § 6, stk. 1, nr. 5-8, samt § 10 over for Kort- og Matrikelstyrelsen, skal landinspektøren sende oversigtskort, jf. bekendtgørelsens § 7, over de berørte arealer og kopi af den underskrevne landinspektørerklæring til jordbrugskommissionen samtidig med, at den matrikulære sag sendes til Kort- og Matrikelstyrelsen, jf. desuden stk. 2. Ved erklæring efter lovens § 10, stk. 1-3, skal landinspektøren endvidere vedlægge kopi af ejerens eller erhververens erklæring.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Når en praktiserende landinspektør afgiver erklæring efter lovens § 6, stk. 1, nr. 5 og 6, over for Kort- og Matrikelstyrelsen, skal landinspektøren sørge for, at der tinglyses en deklaration, hvoraf det fremgår, at arealet på ny skal pålægges landbrugspligt og afhændes enten som en bygningsløs landbrugsejendom eller til sammenlægning med en anden landbrugsejendom, hvis fredskovspligten ophæves på det pågældende areal. Kravet om tinglysning af deklaration gælder dog ikke i tilfælde, hvor hele arealet, bortset fra lysåbne arealer, i forvejen er skov med fredskovspligt. Deklarationen skal tinglyses uden retsanmærkning inden 2 måneder fra registreringen af den matrikulære ændring i Kort- og Matrikelstyrelsen.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> I sager, hvor landbrugspligten ophæves uden tilladelse efter lovens § 6, stk. 1, nr. 7 og 8, ved erklæring fra en praktiserende landinspektør, skal landinspektøren sørge for, at den i erklæringsskemaet nævnte deklaration tinglyses uden retsanmærkning inden 2 måneder fra registreringen af den matrikulære ændring i Kort- og Matrikelstyrelsen. Tilsvarende gælder i sager, hvor der uden tilladelse i henhold til lovens § 10 oprettes en bygningsløs landbrugsejendom på 2 ha eller derover ved en erklæring fra en praktiserende landinspektør.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Når en praktiserende landinspektør afgiver erklæring efter lovens § 29, stk. 1, over for Kort- og Matrikelstyrelsen, skal landinspektøren indsende oversigtskort over jordomlægningerne og kopi af den underskrevne landinspektørerklæring til jordbrugskommissionen samtidig med, at den matrikulære sag sendes til Kort- og Matrikelstyrelsen. Ved køb af suppleringsjord skal der desuden vedlægges kopi af ”§ 29-erklæring” fra ejeren af den landbrugsejendom, der suppleres, jf. dog bekendtgørelsens § 2, stk. 4.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Hvis en landinspektør kan afgive erklæring om ophævelse af landbrugspligt vedrørende en del af parcellerne i en udstykningssag, skal jordbrugskommissionen alene træffe afgørelse for så vidt angår de øvrige parceller. Tilsvarende gælder ved sager om oprettelse af landbrugsejendomme uden beboelsesbygning efter lovens § 10 og ved jordomlægninger efter lovens § 29.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Er landinspektøren i tvivl om, hvorvidt der er grundlag for at afgive landinspektørerklæring i henhold til bekendtgørelsens § 2, skal spørgsmålet forelægges jordbrugskommissionen.</p>\n      <p class=\"ParagrafGruppeOverskrift\"><span id=\"Kap0_X3\">Fradragsarealer</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Opgørelse af fradragsarealer kan attesteres af en praktiserende landinspektør og bl.a. indgå som dokumentation for, at jordomlægninger eller erhvervelse af landbrugsejendomme kan gennemføres uden tilladelse fra jordbrugskommissionen. Ved attestationen skal der udtrykkeligt oplyses størrelse og karakter af de enkelte delarealer, herunder om der er tale om fredskovsarealer, strandbredder, moser, heder, klitter, offentlige veje mv. Attestationen kan suppleres med et kortbilag, jf. § 7, der viser beliggenheden af fradragsarealerne. Arealerne skal oplyses i ha med 1 decimal. For arealer, der ikke må tilføres gødning, skal det desuden oplyses,</p>\n      <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> hvilken lovbestemmelse, der varigt er til hinder for udbringning af gødning, eller</p>\n      <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> hvilken myndighed, der er indgået aftale med, samt aftaleperioden (begyndelses- og sluttidspunkt) og journalnummer hos den pågældende myndighed.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Er der tale om arealer, der i et vist omfang kan anvendes til jordbrugsformål, herunder græsning og høslæt, men som ikke må tilføres gødning, skal der desuden redegøres for karakteren og varigheden af de enkelte dyrkningsrestriktioner, herunder om der er tale om</p>\n      <p class=\"Liste1\"><span class=\"Liste1Nr\" id=\"Par6_Stk2_Num1\">1)</span> en varig, lovbestemt begrænsning og da efter hvilke lovbestemmelser, eller</p>\n      <p class=\"Liste1\"><span class=\"Liste1Nr\" id=\"Par6_Stk2_Num2\">2)</span> en aftale med en offentlig myndighed, hvor aftalen er indgået for en periode på mindst 20 år, og forbudet mod udbringning af gødning på ansøgningstidspunktet fortsat er gældende i en periode på mindst 10 år.</p>\n      <p class=\"ParagrafGruppeOverskrift\"><span id=\"Kap0_X4\">Oversigtskort</span></p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Til oversigtskort, jf. § 3, stk. 1 og 4, skal benyttes udklip eller kopi af Kort- og Matrikelstyrelsens topografiske kort eller lignende kort, ortofoto eller matrikelkort, eventuelt en kombination af disse, i passende målforhold. Målforholdet skal angives på materialet.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Oversigtskortet skal vise beliggenheden af eventuelle bygninger og samtlige jordlodder, der hører til ejendommen, med angivelse af matrikelnumre. Vedrører sagen flere landbrugsejendomme, skal ejendommene vises med forskellige farver eller signaturer.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Ved ophævelse af landbrugspligt efter lovens § 6, stk. 1, nr. 5-8, og ved oprettelse af landbrugsejendomme uden beboelsesbygning efter lovens § 10 skal oversigtskortet vise, hvordan den fremtidige opdeling af landbrugsejendommen bliver. Opdelingen skal vises med forskellige farver eller signaturer. Arealet af parceller, der fraskilles uden landbrugspligt eller oprettes som en landbrugsejendom uden beboelsesbygning, skal angives i ha med 1 decimal.</p>\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Ved omlægning af jorder mellem landbrugsejendomme skal de enkelte ejendommes arealer vises med forskellige farver eller signaturer, og de arealer, der overføres fra en ejendom til en anden, skal fremhæves med skravering eller skygge af samme farve eller signatur, som den ejendom arealerne tillægges. På oversigtskortet angives størrelsen af ejendommenes arealer før og efter jordomlægningen. Arealerne angives i ha med 1 decimal.</p>\n      <p class=\"ParagrafGruppeOverskrift\"><span id=\"Kap0_X5\">Kontrol og tilsyn mv.</span></p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Jordbrugskommissionerne og FødevareErhverv kan kontrollere erklæringer og oplysninger, som en praktiserende landinspektør afgiver i henhold til denne bekendtgørelse.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Hvis der rejses tvivl om, hvorvidt betingelserne for afgivelse af landinspektørerklæring efter bekendtgørelsens § 2, herunder for omfanget af fradragsarealer efter lovens § 10, stk. 5, jf. § 29, stk. 3, er opfyldt, skal jordbrugskommissionen træffe afgørelse herom.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Landinspektøren skal inden 4 uger fremsende alle nødvendige oplysninger, herunder redegørelse for fradragsarealer efter lovens § 10, stk. 5, når jordbrugskommissionen anmoder herom.</p>\n      <p class=\"ParagrafGruppeOverskrift\"><span id=\"Kap0_X6\">Straffebestemmelser og ikrafttræden mv.</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Overtrædelse af bestemmelserne i § 2, § 3 og §§ 5-7 og § 8, stk. 3, straffes med bøde.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel, jf. lovens § 50, stk. 4.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Bekendtgørelsen træder i kraft den 1. april 2010.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Bekendtgørelse nr. 420 af 3. juni 2005 om landinspektørerklæringer i henhold til lov om landbrugsejendomme ophæves.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Ministeriet for Fødevarer, Landbrug og Fiskeri, den 26. marts 2010</P><P CLASS=SIGN1 ALIGN=\"CENTER\">Hans S. Christensen</P><P CLASS=SIGN2 ALIGN=\"RIGHT\">/ Kurt Vagner Jensen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/03/2010"
        },
        {
            "displayName": "Accession",
            "displayValue": "B20100030505"
        },
        {
            "displayName": "Entydig dokumentidentifikation",
            "displayValue": "AH003807"
        },
        {
            "displayName": "Dato for førstegangsindlæggelse",
            "displayValue": "30/03/2010"
        },
        {
            "displayName": "Dato for indlæggelse",
            "displayValue": "30/03/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "305"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "26/03/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />FødevareErhverv, j.nr. 3101-X-10-5381"
        },
        {
            "displayName": "Stikord",
            "displayValue": "arealoverførsel, bopælspligt, bygningsløse landbrugsejendomme, deklaration, dokumentation, erstatningsjord, fradragsarealer, jordbrug, jordbrugsbedrifter, jordbrugskommission, Kort- og  Matrikelstyrelsen, landbrug, landbrugsejendom, landbrugsloven, landbrugsmæssig, landbrugspligt, landinspektør, lov om landbrugsejendomme, ophævelse, oprettelse, oversigtskort, sammenlægning, supplering, tinglysning"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}