{
    "id": 34549,
    "title": "Uddannelseshjælp - enlig forsørger - social indikation - fastlåst social situation (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19318 af 24/01/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Enlig mor med 2 små børn og stabil tilknytning til arbejdsmarkede ikke  \r\n\r\n berettiget til hjælp efter bistandslovens § 42 til en 2 1/2 årig uddannelse  \r\n\r\n til EDB-assistent. Både mor og børn var raske. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - enlig forsørger - social  \r\n\r\n indikation - fastlåst social situation (* 1) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN </P>  \r\n\r\n<P>M, født i 1965, var enlig mor til 2 små børn. Hun var blevet student i  \r\n\r\n 1984 og havde siden haft arbejde på en større erhvervsvirksomhed. </P>  \r\n\r\n<P>Samlivet med børnenes far var ophørt i foråret 1987. Både M og </P>  \r\n\r\n<P>børnene var raske. </P>  \r\n\r\n<P>I april 1988 søgte M om hjælp efter bistandslovens § 42 til den 2 1/2  \r\n\r\n årige uddannelse til EDB-assistent. Hun havde på dette tidspunkt søgt  \r\n\r\n optagelse på uddannelsesinstitutionen. </P>  \r\n\r\n<P>Socialforvaltningen imødekom ikke ansøgningen med den begrundelse, at M  \r\n\r\n havde et arbejde, som hun kunne beholde. </P>  \r\n\r\n<P>Den 13. maj 1988 meddelte M socialforvaltningen, at hun pr. 1. august 1988  \r\n\r\n var blevet optaget på uddannelsesinstitutionen. </P>  \r\n\r\n<P>Den 20. maj 1988 oplyste hun, at hun på grund af manglende beskæftigelse  \r\n\r\n var blevet afskediget fra virksomheden fra 8. juli 1988. Hun ville modtage  \r\n\r\n arbejdsløshedsdagpenge fra opsigelsen og indtil påbegyndelsen af uddannelsen.  \r\n\r\n</P>  \r\n\r\n<P>Socialforvaltningen besluttede at fastholde afslaget på hjælp efter  \r\n\r\n bistandslovens § 42 under henvisning til, at M i ca. 4 år havde været  \r\n\r\n beskæftiget i virksomheden, hvor hun på et senere tidspunkt kunne forventes  \r\n\r\n at blive genansat. </P>  \r\n\r\n<P>I september 1988 anførte M over for socialforvaltningen bl.a., at hun  \r\n\r\n påbegyndte EDB-assistentuddannelsen den 8. august 1988. Hun modtog Statens  \r\n\r\n Uddannelsesstøtte med 3.000 kr. brutto pr. måned samt 1.333 kr. pr. måned i  \r\n\r\n studielån, men hun mente ikke at kunne gennemføre uddannelsen uden hjælp  \r\n\r\n efter bistandslovens § 42. </P>  \r\n\r\n<P>Med hensyn til eventuel genansættelse i virksomheden mente hun ikke, at  \r\n\r\n der var store chancer herfor. Hun var heller ikke særlig interesseret heri,  \r\n\r\n da det havde været en meget fysisk belastende arbejdsplads for hende. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet pålagde med henvisning til bistandslovens § 42, stk. 1, og  \r\n\r\n pkt. 3 og 9, i Socialministeriets vejledning af 26. juni 1987 det sociale  \r\n\r\n udvalg at yde M hjælp til uddannelsen. </P>  \r\n\r\n<P>Nævnet anførte, at M havde 2 små børn, som hun alene skulle forsørge, at  \r\n\r\n hun var blevet afskediget på arbejdspladsen, og at hun derfor befandt sig i  \r\n\r\n en situation, hvori hun havde brug for hjælp efter bistandslovens § 42 for at  \r\n\r\n kunne opnå en beskæftigelse, som kunne give familien, det vil sige også  \r\n\r\n børnene, rimelige og acceptable vilkår. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af det sociale udvalg, som bl.a. anførte, at M havde  \r\n\r\n planlagt et uddannelsesforløb flere måneder før arbejdsophøret i  \r\n\r\n virksomheden, hvor hun havde haft fast arbejde gennem 4 år. Hun var blevet  \r\n\r\n opsagt fra arbejdet en uge efter, at hun havde modtaget meddelelse om, at hun  \r\n\r\n var optaget på skolen. </P>  \r\n\r\n<P>Udvalget gjorde endvidere gældende, at hvis nævnets afgørelse skulle stå  \r\n\r\n fast, ville enhver enlig forsørger, som var i arbejde men ønskede at  \r\n\r\n påbegynde et uddannelsesforløb, være berettiget til hjælp efter  \r\n\r\n bistandslovens § 42. </P>  \r\n\r\n<P>Antaget til principiel behandling: </P>  \r\n\r\n<P>Ankestyrelsen antog sagen til principiel behandling til belysning af  \r\n\r\n spørgsmålet om, hvor store krav der bør stilles for at en enlig forsørger kan  \r\n\r\n anses for at være i en så fastlåst og truet situation, at der bør ydes hjælp  \r\n\r\n efter bistandslovens § 42. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 42, stk. 1. </P>  \r\n\r\n<P>Socialministeriets vejledning af 26. juni 1987 om hjælp efter  \r\n\r\n bistandslovens § 42, pkt. 3 og 9. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>På grundlag af det oplyste om M's alder og beskæftigelsesmæssige og  \r\n\r\n sociale situation ved ansøgningen om hjælp efter bistandslovens § 42 til  \r\n\r\n uddannelse fandt Ankestyrelsen, at M ikke opfyldte betingelserne for hjælp  \r\n\r\n efter bistandslovens § 42. </P>  \r\n\r\n<P>Ankestyrelsen fandt således socialforvaltningens afgørelse rimeligt  \r\n\r\n begrundet, og at der ikke havde været tilstrækkeligt grundlag for at ændre  \r\n\r\n denne ved nævnets afgørelse. </P>  \r\n\r\n<P>Efter omstændighederne skulle den af nævnet bevilgede hjælp efter  \r\n\r\n bistandslovens § 42 til den 2 1/2 årige EDB-assistentuddannelse ikke fratages  \r\n\r\n M. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden juni 1996.",
        "(* 2) Dagældende retsforskrift: Bistandslovens § 42.",
        "(* 1) Offentliggjort af Socialstyrelsen i SM O-032-89 17/7/1989."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891931825"
        },
        {
            "displayName": "Entydig dokumentidentifikation",
            "displayValue": "CA002477"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19318"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "24/01/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "21008-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}