{
    "id": 37832,
    "title": "Brancheforeningsvedtagelser - udstillingsregler (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60270 af 08/07/1980",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I juni 1979 pålagde monopoltilsynet Møbelfabrikantforeningen i Danmark  \r\n\r\n at ophæve sit krav om medlemsskab af foreningen som betingelse for at  \r\n\r\n udstille på den danske sektion af møbelmessen i Bella Centret. Tilsynet havde  \r\n\r\n fundet, at kravet om medlemsskab medførte en urimelig indskrænkning i  \r\n\r\n erhvervsudøvelsen som omtalt i monopollovens § 11. </I> </P>  \r\n\r\n<P> <I>Møbelfabrikantforeningen indbragte pålægget for monopol-ankenævnet, og  \r\n\r\n som omtalt i meddelelser 1979 nr. 9, side 499, besluttede ankenævnet i første  \r\n\r\n omgang at give frist for opfyldelse af pålægget til messen i 1981 uden dermed  \r\n\r\n at tage stilling til, om pålægget var berettiget. </I> </P>  \r\n\r\n<P> <I>Dette spørgsmål har ankenævnet behandlet nu, og resultatet er blevet  \r\n\r\n en ophævelse af pålægget. </I> </P>  \r\n\r\n<P> <I>Ankenævnet finder det godtgjort, at deltagelse på Den Danske  \r\n\r\n Møbelmesse i Bella Centret har væsentlig betydning for mulighederne for at  \r\n\r\n drive erhvervsvirksomhed her i landet, og at monopolloven derfor finder  \r\n\r\n anvendelse i sagen. Nævnet finder ikke, at det stillede krav om medlemsskab i  \r\n\r\n fabrikantforeningen medfører de i monopollovens § 11 omtalte skadelige  \r\n\r\n virkninger, såfremt adgangen til medlemskab er åben for alle, der opfylder  \r\n\r\n rimelige og sagligt begrundede betingelser. Nævnet anfører til sidst, at  \r\n\r\n dette spørgsmål ikke foreligger til påkendelse. Nævnet ophæver derfor  \r\n\r\n pålægget. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Brancheforeningsvedtagelser - udstillingsregler  \r\n\r\n (* 1) </H1>  \r\n\r\n<P></P>  \r\n\r\n<BR>  \r\n\r\n<P>År 1980, den 8. juli blev i sagen 21/79, Møbelfabrikantforeningen, afsagt  \r\n\r\n sålydende </P>  \r\n\r\n<P>KENDELSE: </P>  \r\n\r\n<P>I skrivelse af 2. juli 1979 har landsretssagfører Mogens Hess-Petersen som  \r\n\r\n advokat for Møbelfabrikantforeningen i Danmark klaget over en af  \r\n\r\n monopoltilsynet ved skrivelse af 28. juni 1979 truffet afgørelse, hvorved det  \r\n\r\n blev pålagt foreningen i henhold til monopollovens § 12, stk. 2, at ophæve  \r\n\r\n sit krav om medlemskab af foreningen som betingelse for at udstille på den  \r\n\r\n danske sektion af Scandinavian Furniture Fair i Bella Center. </P>  \r\n\r\n<P>Ved skrivelse af 15. april 1980 er Foreningen Dansk Møbelindustri  \r\n\r\n v/landsretssagfører Erik Jensen indtrådt i sagen til støtte for  \r\n\r\n monopoltilsynet. </P>  \r\n\r\n<P>Klagerne har nedlagt påstand om, at monopoltilsynets pålæg af 28. juni  \r\n\r\n 1979 ophæves. </P>  \r\n\r\n<P>Monopoltilsynet har påstået afgørelsen stadfæstet. </P>  \r\n\r\n<P>Over for nævnet er der redegjort for sagen i indlæg af 19. december 1979  \r\n\r\n fra klagerne og i indlæg af 10. marts 1980 fra monopoltilsynet. Parterne og  \r\n\r\n biintervenienten er gjort bekendt med hinandens indlæg. </P>  \r\n\r\n<P>Sagen har været behandlet på nævnets møde den 20. juni 1980. På mødet var  \r\n\r\n parterne og biintervenienten repræsenteret og udtalte sig. </P>  \r\n\r\n<P>Den påklagede afgørelse er indeholdt i sålydende skrivelse af 28. juni  \r\n\r\n 1979 fra monopoltilsynet til Møbelfabrikantforeningen i Danmark: </P>  \r\n\r\n<P>&#187;Ved skrivelse af 29. marts 1979 til foreningen har monopoltilsynet  \r\n\r\n meddelt, at monopolrådet på sit møde den 28. marts 1979 havde fundet, at  \r\n\r\n Møbelfabrikantforeningens krav om medlemskab af foreningen som betingelse for  \r\n\r\n udstilling på Scandinavian Furniture Fair i Bella Center medførte eller måtte  \r\n\r\n antages at ville medføre urimelig indskrænkning i den frie erhvervsudøvelse  \r\n\r\n eller urimelig ulighed i vilkårene for erhvervsudøvelsen, jfr. monopollovens  \r\n\r\n § 11, stk. 1, og at det blev pålagt direktoratet at søge forholdet bragt til  \r\n\r\n ophør ved forhandling, således at nævnte krav blev ophævet. </P>  \r\n\r\n<P>Rådets afgørelse indebar, at medlemmer og ikke-medlemmer af foreningen  \r\n\r\n skulle stilles lige i deres adgang til messen. </P>  \r\n\r\n<P>Under en forhandling i tilsynet i henhold til monopollovens § 11 har man  \r\n\r\n drøftet, hvorledes vilkårene for ikke-medlemmers adgang til messen skulle  \r\n\r\n udformes, således at ovennævnte krav blev opfyldt. </P>  \r\n\r\n<P>Sagen har herefter været behandlet på monopolrådets møde den 27. juni  \r\n\r\n 1979. </P>  \r\n\r\n<P>Rådet har på det foreliggende grundlag fundet, at tilsynet under  \r\n\r\n forudsætning af, at Møbelfabrikantforeningen i Danmark ophæver det gældende  \r\n\r\n krav om medlemskab af foreningen som betingelse for udstilling på den danske  \r\n\r\n sektion af Scandinavian Furniture Fair i Bella Center, således at alle danske  \r\n\r\n møbelfabrikanter har lige adgang til at udstille på messen, ikke vil rette  \r\n\r\n indvending mod, at foreningen for at tilgodese sine medlemmers økonomiske  \r\n\r\n interesser opkræver et gebyr for ikke-medlemmer, der ikke overstiger, hvad  \r\n\r\n ikke-skandinaviske virksomheder, der udstiller på den internationale sektion  \r\n\r\n af messen, skal betale. Man skal herefter i henhold til monopollovens § 12,  \r\n\r\n stk. 2, pålægge Møbelfabrikantforeningen i Danmark at ophæve sit krav om  \r\n\r\n medlemskab af foreningen som betingelse for at udstille på den danske sektion  \r\n\r\n af Scandinavian Furniture Fair i Bella Center, således at alle danske  \r\n\r\n møbelfabrikanter har lige adgang til at udstille på messen, og at  \r\n\r\n Møbelfabrikantforeningen over for ikke-medlemmer af foreningen indtil videre  \r\n\r\n vil kunne opkræve et højere gebyr, dog højst den standleje der fastsættes på  \r\n\r\n den internationale sektion af møbelmessen. </P>  \r\n\r\n<P>Man vedlægger grundlaget for monopolrådets afgørelse. </P>  \r\n\r\n<P>Meddelelse om, at ovennævnte pålæg er efterkommet, bedes fremsendt inden 8  \r\n\r\n dage fra dato. </P>  \r\n\r\n<P>Det bemærkes, at landsretssagfører Mogens Hess-Petersen samtidig er gjort  \r\n\r\n bekendt med ovenstående.&#171; </P>  \r\n\r\n<P>I ovennævnte skrivelse af 2. juli 1979 til monopol-ankenævnet har klagerne  \r\n\r\n tilkendegivet, at de anså pålægget udstedt i henhold til monopollovens § 12,  \r\n\r\n stk. 3, om leveringspålæg, og at det derfor er foreningens opfattelse, at  \r\n\r\n sagens indbringelse for monopol-ankenævnet har opsættende virkning. Dette  \r\n\r\n spørgsmål om pålæggets ikrafttrædelsestidspunkt blev behandlet på nævnets  \r\n\r\n møder den 16. og 20. august 1979. </P>  \r\n\r\n<P>Nævnet udtalte i sin kendelse bl. a.: </P>  \r\n\r\n<P>&#187;Formuleringen af monopollovens § 12, stk. 2, og § 12, stk. 3,  \r\n\r\n indebærer ikke nogen skarp afgrænsning mellem leveringspålæg og pålæg udstedt  \r\n\r\n med hjemmel i § 12, stk. 2. Nævnet finder dog, at hjemmelen for det påklagede  \r\n\r\n pålæg efter dettes umiddelbare indhold og generelle sigte mest naturligt må  \r\n\r\n søges i § 12, stk. 2, fremfor stk. 3. Man kan derfor ikke være enig i  \r\n\r\n klagernes principale synspunkt, at klagen til nævnet i sig selv har  \r\n\r\n opsættende virkning efter lovens § 18, stk. 7.&#171; </P>  \r\n\r\n<P>Nævnet fandt imidlertid, at der forelå tilstrækkelig begrundelse for  \r\n\r\n administrativt at indrømme en forlænget frist for pålæggets opfyldelse,  \r\n\r\n således at pålægget tidligst kan få virkning for messen i 1981. </P>  \r\n\r\n<P>Om sagens baggrund er det oplyst, at de danske møbelfabrikanter er  \r\n\r\n organiseret i 2 brancheforeninger - Møbelfabrikantforeningen i Danmark (MF)  \r\n\r\n og Foreningen Dansk Møbelindustri (DMI). Udover de møbelfabrikker, som er  \r\n\r\n medlemmer af disse foreninger, er der en del danske møbelfabrikker, som ikke  \r\n\r\n er medlemmer af disse foreninger. Møbelfabrikantforeningen i Danmark er  \r\n\r\n stiftet i 1933 og har fra og med 1949 arrangeret Den Danske Møbelmesse (DDMM)  \r\n\r\n i Bella Center hvert år i maj måned. Foreningen Dansk Møbelindustri har siden  \r\n\r\n sin oprettelse i 1963 i hvert års august måned afholdt messe i Herning. </P>  \r\n\r\n<P>Bella-messen er opdelt i sektioner, en for hver af de nordiske lande og en  \r\n\r\n international sektion for ikke-skandinaviske møbelfabrikanter. Messen  \r\n\r\n omfatter ca. 600 udstillere, heraf ca. 56% danske, 30% øvrige nordiske og 14%  \r\n\r\n ikke-nordiske fordelt på et udstillingsareal på 25.000 m2 </P>  \r\n\r\n<P>Messen, der er en lukket fagmesse, blev i 1978 besøgt af 14.795 indkøbere,  \r\n\r\n heraf ca. 60% fra udlandet. I 1978 blev der optaget ordrer på messen på i alt  \r\n\r\n 154 mill. kr. opgjort for den danske sektion, fordelt på ca. 80% til eksport  \r\n\r\n og 20% til hjemmemarked. Salget svarer efter Møbelfabrikantforeningens  \r\n\r\n opfattelse til 10-20 dages ordinært salg for virksomhederne. </P>  \r\n\r\n<P>Møbelfabrikantforeningen har tegnet 500.000 kr. aktier i Bella Center A/S  \r\n\r\n og har endvidere i de 3 år fra januar 1975 til ultimo 1977 ydet selskabet et  \r\n\r\n rentefrit lån på 1.500.000 kr. Siden 1967 har DDMM været en sektion af  \r\n\r\n &#187;Den Skandinaviske Møbelmesse&#171;, som afholdes i fællesskab af MF og  \r\n\r\n dens søsterforeninger i Finland, Norge og Sverige, hhv. Finlands  \r\n\r\n Møbelexportører, Møbelprodusentenes Landsforening og Sveriges Møbelindustri  \r\n\r\n Førbund. </P>  \r\n\r\n<P>Herning-messen omfatter udelukkende dansk fremstillede møbler og er i  \r\n\r\n langt mindre udstrækning end Bella-messen besøgt af udenlandske indkøbere. I  \r\n\r\n 1979 blev messen besøgt af ca. 10.000 besøgende, heraf ca. 11% fra udlandet.  \r\n\r\n</P>  \r\n\r\n<P>Forholdet mellem Møbelfabrikantforeningen og Dansk Møbel Industri var i en  \r\n\r\n årrække ret problemfrit. Dansk Møbel Industris indsats var i det væsentlige  \r\n\r\n koncentreret om at afholde Herning-messen. Mange medlemmer af  \r\n\r\n Møbelfabrikantforeningen var i disse år tillige medlemmer af Dansk Møbel  \r\n\r\n Industri, hvorved de fik en rabat på deltagelse i Herning-messen. I 1970'erne  \r\n\r\n har sidstnævnte forening påtaget sig almindelig brancheforeningsvirksomhed  \r\n\r\n udover messe-arrangementet. Herved er der fremkommet en vis  \r\n\r\n &#187;dobbeltdækning&#171; mellem de to foreninger på en række områder.  \r\n\r\n Blandt andet på denne baggrund blev der i 1976 gennemført en tilføjelse til  \r\n\r\n Møbelfabrikantforeningens vedtægter, der betød, at en møbelfabrikant ikke  \r\n\r\n længere kunne blive eller forblive medlem af Møbelfabrikantforeningen, hvis  \r\n\r\n han også var medlem af Dansk Møbel Industri. </P>  \r\n\r\n<P>Klagerne har til støtte for deres påstande bl. a. anført det principale  \r\n\r\n anbringende, at monopolloven i henhold til monopollovens § 2 ikke regulerer  \r\n\r\n konkurrencen på de danske eksportmarkeder, og at dens bestemmelser følgelig  \r\n\r\n ikke finder anvendelse i nærværende sag, der drejer sig om Bella  \r\n\r\n Center-messen som eksportmesse. </P>  \r\n\r\n<P>Det subsidiære anbringende er, at kravet om medlemskab af  \r\n\r\n Møbelfabrikantforeningen for at udstille på Bella Centrets møbelmesse ikke i  \r\n\r\n relation til monopollovens § 2 indebærer en væsentlig konkurrencebegrænsning  \r\n\r\n eller i relation til monopollovens § 11 medfører en urimelig ulighed. Det  \r\n\r\n bestrides, at Bella Center-møbelmessen skulle være så afgørende for  \r\n\r\n møbeleksporten, at danske møbelfabrikker ved ikke at kunne deltage herved  \r\n\r\n skulle være udsat for en urimelig forskelsbehandling. </P>  \r\n\r\n<P>Adgangen til foreningen er åben og hermed også muligheden for at udstille  \r\n\r\n på Bella Centerets møbelmesse. De virksomheder, som foretrækker at stå uden  \r\n\r\n for Møbelfabrikantforeningen er ikke derimed afskåret fra eksport. Den af  \r\n\r\n Dansk Møbel Industri afholdte Herning-messe anlægges i stigende grad som  \r\n\r\n eksportmesse, som det bl. a. fremgår af Dansk Møbel Industris egne udtalelser  \r\n\r\n til pressen. Udover at deltage i Herning-messen står det de uden for  \r\n\r\n Møbelfabrikantforeningen værende møbelfabrikker frit for enkeltvis eller i  \r\n\r\n samvirke at arrangere møbeludstillinger med henblik på eksport. Af anførte  \r\n\r\n grunde foreligger ikke en situation, som kan karakteriseres som en  \r\n\r\n &#187;væsentlig konkurrencebegrænsning&#171;. </P>  \r\n\r\n<P>Der foreligger ikke en situation karakteriseret ved &#187;urimelig ulighed  \r\n\r\n i vilkårene for erhvervsudøvelsen&#171;. Møbelfabrikantforeningen er ikke  \r\n\r\n vidende om, at møbelfabrikanter uden for de 2 foreningers medlemskredse har  \r\n\r\n klaget til monopoltilsynet. For medlemmerne af Dansk Møbel Industri  \r\n\r\n forudsætter ønsket om at måtte udstille på Bella-Centeret udmeldelse heraf,  \r\n\r\n men dette forhold vil næppe medføre noget mærkbart tab af medlemmer af Dansk  \r\n\r\n Møbel Industri. </P>  \r\n\r\n<P>Bella Centerets møbelmesse er bygget op gennem 31 års arbejde inden for  \r\n\r\n rammerne af Møbelfabrikantforeningen. Foreningen sælger en pakke af  \r\n\r\n aktiviteter til sine medlemmer. Det er urimeligt, om foreningen skal tage en  \r\n\r\n del af pakken ud til salg til ikke-medlemmer. </P>  \r\n\r\n<P>Møbelfabrikantforeningen og dens nordiske søsterorganisationer giver i et  \r\n\r\n vist omfang ikke-nordiske møbelfabrikanter adgang til Den Skandinaviske  \r\n\r\n Møbelmesse - i dennes internationale sektion. Monopoltilsynet argumenterer  \r\n\r\n for, at på denne baggrund burde danske ikke-medlemmer af  \r\n\r\n Møbelfabrikantforeningen også - eller så meget mere have adgang til messen.  \r\n\r\n Dette ræsonnement overser nogle vigtige momenter. </P>  \r\n\r\n<P>De nordiske møbelfabrikantforeninger har fra udenlandsk hold været  \r\n\r\n kritiseret for at afholde Den Skandinaviske Møbelmesse som en ren nordisk  \r\n\r\n udstilling, og MF har tydeligt fornemmet en risiko for, at nordiske  \r\n\r\n møbelfabrikanter kunne blive udelukket fra messer i udlandet, hvilket ville  \r\n\r\n volde møbelindustrien i Norden stor skade. For at afværge denne risiko har MF  \r\n\r\n og dens nordiske søsterforeninger fra og med 1974 etableret den  \r\n\r\n internationale sektion på møbelmessen. Eksistensen af den internationale  \r\n\r\n sektion som en afværgeforanstaltning over for fremmed protektionisme kommer  \r\n\r\n ikke blot MF's medlemmer til gode, men er i samme grad til gavn for danske  \r\n\r\n møbelfabrikanter, der står i Dansk Møbel Industri eller ikke er tilknyttet  \r\n\r\n nogen af de to foreninger, idet den også bidrager til at bevare disse  \r\n\r\n fabrikanters muligheder for at udstille på udenlandske messer. </P>  \r\n\r\n<P>Udlejningen af stande på den internationale sektion sker ikke for de  \r\n\r\n nordiske møbelfabrikantforeningers, men for Bella Centers regning, og det er  \r\n\r\n Bella Center, der selv står for udlejningen. Der er imidlertid mellem de 4  \r\n\r\n foreninger og Bella Center aftalt nogle retningslinjer for udlejningen: </P>  \r\n\r\n<P>Den internationale sektion optages helt overvejende af udstillere fra de  \r\n\r\n skandinaviske møbelfabrikantforeningers europæiske søsterforeninger. I 1979  \r\n\r\n besatte disse således ca. 3.600 m2 ud af sektionens i alt ca. 4.100 m2 eller  \r\n\r\n ca. 88%. Når der overhovedet sker udlejning til møbelfabrikker uden for denne  \r\n\r\n kategori, er grunden, at det fra det øvrige messeareal lidt afsides  \r\n\r\n beliggende område, hvor den internationale sektion placeres, har en given  \r\n\r\n størrelse, som af økonomiske grunde må lejes ud i sin helhed. Nordiske  \r\n\r\n fabrikker bryder sig ikke om at udstille her, derfor må man nødvendigvis  \r\n\r\n finde udenlandske standlejere til de sidste rester af arealet, altså i 1979  \r\n\r\n ca. 12 %. </P>  \r\n\r\n<P>Standene på messens internationale sektion udlejes ikke vilkårligt, men  \r\n\r\n efter kriterier, der ligger så tæt op ad retningslinjerne for udlejning af  \r\n\r\n stande på de nationale sektioner, som det er muligt at komme, når de  \r\n\r\n pågældende fremmede udstillere nu engang ikke kan blive medlemmer af MF (hhv.  \r\n\r\n dens nordiske søsterorganisationer). Danske møbelfabrikanter kan derimod  \r\n\r\n blive medlemmer af MF, når de betaler kontingent. Heraf følger, at der ikke  \r\n\r\n kan sættes et lighedstegn mellem udstillerne på messens internationale  \r\n\r\n sektion og danske udstillere, der står uden for MF. </P>  \r\n\r\n<P>Alle 4 nationale sektioner af Bella Centerets møbelmesse lider under  \r\n\r\n pladsmangel. På DDMM 1979 har MF måttet nedskære udstillernes pladsønsker med  \r\n\r\n gennemsnitlig 10%. Fordelingen sker i forhold til revisorattesteret omsætning  \r\n\r\n i det næstsidste år før messen. </P>  \r\n\r\n<P>Møbelfabrikantforeningen kan ikke skaffe mere plads på DDMM ved at  \r\n\r\n formindske de øvrige nordiske sektioner, da messen ikke tilhører MF alene,  \r\n\r\n men er i fælleseje mellem de 4 nordiske møbelfabrikantorganisationer, som  \r\n\r\n alle har ligeartede rettigheder. Ingen af de nordiske søsterforeninger kan og  \r\n\r\n vil afgive areal til MF, da de selv har rigeligt brug for deres sektioner, og  \r\n\r\n de støtter dette standpunkt bl. a. på den kendsgerning, at de hver for sig  \r\n\r\n har ydet væsentlige økonomiske bidrag til messens etablering i Bella Center.  \r\n\r\n</P>  \r\n\r\n<P>Hvis MF skal indlade ikke-medlemmer på Bella Centerets møbelmesse, må det  \r\n\r\n altså ske inden for dennes nuværende størrelse, med yderligere pladsmangel  \r\n\r\n til følge. Det kan ikke med rimelighed forlanges af medlemmerne, at de skal  \r\n\r\n acceptere en ekstra nedskæring af deres arealønsker til fordel for  \r\n\r\n ikke-medlemmer. Den forlangte åbning af messen vil blive begyndelsen til  \r\n\r\n enden for medlemmernes sammenhold om MF og dermed for foreningen selv. Der  \r\n\r\n vil ske et frafald af nuværende medlemmer, som ud fra rent økonomiske motiver  \r\n\r\n vil se deres fordel i at melde sig ud af foreningen og fortsætte med at  \r\n\r\n udstille på Bella Centerets møbelmesse som ikke-medlemmer. </P>  \r\n\r\n<P>En lignende sag er sagen j.nr. 22/78, Den danske Dyrlægeforening. I denne  \r\n\r\n havde monopoltilsynet pålagt Den danske Dyrlægeforening at ændre vedtægterne,  \r\n\r\n således at også dyrlæger, der ikke er medlem af foreningen, kunne annoncere i  \r\n\r\n Dansk Veterinærtidsskrift. Pålægget blev ophævet af monopol-ankenævnet, idet  \r\n\r\n det bl. a. i præmisserne for kendelsen blev anført, at ikke-medlemmer af  \r\n\r\n foreningen havde andre muligheder for at komme til orde. </P>  \r\n\r\n<P>Der er et meget nært slægtskab mellem monopoltilsynets pålæg i nærværende  \r\n\r\n sag og leveringspålæg, hvilket medfører, at der ved den juridiske bedømmelse  \r\n\r\n af sagen bør lægges ens synspunkter til grund. Blandt leveringspålæggene  \r\n\r\n indtager de pålæg, der går ud på levering til konkurrenterne, en særlig  \r\n\r\n stilling. </P>  \r\n\r\n<P>I sagen Frejlev Andelsmejeri mod Øernes Konsummælk-Selskab fra 1978  \r\n\r\n pålagde monopoltilsynet sidstnævnte fortsat at levere visse specialprodukter  \r\n\r\n til konkurrenten Frejlev, da leverancen var af væsentlig betydning for  \r\n\r\n mejeriet, som ikke selv kunne fremstille produkterne og ej heller kunne få  \r\n\r\n dem leveret fra anden side. Monopol-ankenævnet ophævede pålægget bl. a. under  \r\n\r\n henvisning til konkurrenceforholdet mellem de to virksomheder. </P>  \r\n\r\n<P>Det har hidtil været betragtet som en selvfølge, at foreninger af alle  \r\n\r\n slags har ret til at forbeholde deres aktiviteter for medlemmerne alene. Der  \r\n\r\n er således adskillige danske brancheforeninger, der ligesom MF afholder  \r\n\r\n udstillinger, hvori kun medlemmer kan deltage. </P>  \r\n\r\n<P>Monopoltilsynet har til støtte for sin påstand bl. a. anført, at de af  \r\n\r\n fabrikantforeningen fastsatte udstillingsregler ikke vedrører direkte  \r\n\r\n eksportforhold eller konkurrencen på eksportmarkederne, men har væsentlig  \r\n\r\n betydning for adgangen til her i landet at drive erhvervsvirksomhed, herunder  \r\n\r\n eksport, hvorfor monopolloven finder anvendelse i den konkrete sag. </P>  \r\n\r\n<P>Møbeludstillingen i Bella Center har stadig den største betydning som  \r\n\r\n eksportmesse for de danske møbelfabrikanter. På messen i 1979 var godt 8.000  \r\n\r\n af de besøgende, ca. 60%, udlændinge, medens kun godt 1.000 udlændinge, ca.  \r\n\r\n 11 %, fandt vej til Herning-messen. Det må derfor anses for at være af  \r\n\r\n tvivlsom eksportmæssig værdi for de uden for møbelfabrikantforeningen værende  \r\n\r\n møbelfabrikker enkeltvis eller i samvirke at arrangere møbeludstillinger med  \r\n\r\n henblik på eksport. </P>  \r\n\r\n<P>Det anføres af klagerne, at den internationale sektion er etableret som en  \r\n\r\n &#187;afværgeforanstaltning&#171; under nødvendighedens pres for at forhindre  \r\n\r\n fremmed protektionisme. Hertil kan anføres, at en udelukkelse af udenlandske  \r\n\r\n udstillere fra en møbelmesse af en standard, som Scandinavian Furniture Fair  \r\n\r\n i Bella Center, formentlig ville være i strid med EF's konkurrenceregler.  \r\n\r\n Kommissionen har i flere tilfælde taget stilling til udstillingsbetingelsers  \r\n\r\n udformning og den indvirkning, disse betingelser har på konkurrenceforholdene  \r\n\r\n både for så vidt angår konkurrencen mellem messedeltagerne indbyrdes og  \r\n\r\n konkurrencen mellem messearrangørerne. </P>  \r\n\r\n<P>Der er i Kommissionens afgørelse (EFT nr. L 228 af 29. august 1975) om  \r\n\r\n regler for udstillinger af tandlægeudstyr, jfr. monopoltilsynets meddelelser,  \r\n\r\n nr. 10-75, side 409-412, taget stilling til en række betingelser for  \r\n\r\n deltagelse i &#187;Expo Dental&#171;, en international udstilling af  \r\n\r\n tandlægeudstyr, tilrettelagt af medlemmer af U.N.I.D.I., en sammenslutning af  \r\n\r\n for tiden 77 fabrikanter af tandlægeudstyr etableret i Italien. Bl. a. er der  \r\n\r\n en prisforskel på ca. 20% for standleje for medlemmer og ikke-medlemmer af  \r\n\r\n sammenslutningen. Kommissionen har ikke anset, at en prisdifferentiering på  \r\n\r\n 20% kan betragtes som en &#187;konkurrencebegrænsning&#171;, da en forskel af  \r\n\r\n denne størrelsesorden synes tilstrækkeligt begrundet i de udgifter til  \r\n\r\n udstillingens forberedelse og gennemførelse, som betales af medlemmerne af de  \r\n\r\n arrangerende organisationer. Det kan heraf formentlig sluttes, at  \r\n\r\n Kommissionen vil acceptere en rimelig prisdifferentiering, men ikke en  \r\n\r\n exorbitant høj standleje for ikke-medlemmer, hvilket kan sidestilles med, at  \r\n\r\n ikke-medlemmer rent faktisk ville blive udelukket fra deltagelse i  \r\n\r\n udstillingen. Den af monopoltilsynet fastsatte standleje for ikke-medlemmer  \r\n\r\n på 495 kr./m2 ligger ca. 48% højere end medlemmers standleje på 335 kr./m2.  \r\n\r\n</P>  \r\n\r\n<P>Det er af klagerne anført, at alle 4 sektioner på møbelmessen lider under  \r\n\r\n pladsmangel. Det viser sig, at antallet af danske udstillere er faldet fra  \r\n\r\n 346 i 1978 til 299 i 1979, d.v.s. ca. 14%, medens det samlede antal  \r\n\r\n udstillere er faldet ca. 12%. Det har således været muligt at tilpasse et  \r\n\r\n skiftende antal udstilleres standareal til det forhåndenværende  \r\n\r\n udstillingsareal. Det forhold, at messen åbnes for ikke-medlemmer af  \r\n\r\n foreningen, vil næppe bevirke en så voldsom stigning i antallet af  \r\n\r\n udstillere, at en tilpasning, som tidligere er foretaget, ikke skulle være  \r\n\r\n mulig. Man må også tage i betragtning den væsentlige merpris, som  \r\n\r\n ikke-medlemmer i forhold til medlemmer skal betale for at udstille på messen.  \r\n\r\n For en gennemsnitsstand på 36 m2 bliver merprisen i alt 5.760 kr. Der er  \r\n\r\n således ikke tale om, at ikke-medlemmer &#187;gratis&#171; nyder godt af  \r\n\r\n foreningens aktiviteter forud for og i forbindelse med messens afholdelse.  \r\n\r\n</P>  \r\n\r\n<P>Monopoltilsynet har foretaget en beregning af medlemmer og ikke-medlemmers  \r\n\r\n samlede udgifter i forbindelse med udstilling på Bella-messen, idet medlemmer  \r\n\r\n af foreningen er opdelt i fire indtægtsgrupper, og det gennemsnitlige  \r\n\r\n kontingent for de fire grupper er lagt oven i standlejen. Herved er det  \r\n\r\n anskueliggjort, hvorledes de enkelte udstilleres økononiske fordel ved at  \r\n\r\n forblive i foreningen afhænger af standens størrelse sammenholdt med  \r\n\r\n medlemmets kontingent. </P>  \r\n\r\n<P>Fabrikanter i den laveste indtægtsgruppe, der omfatter 71% af foreningens  \r\n\r\n medlemmer, ville ikke have nogen økonomisk fordel af at udmelde sig af  \r\n\r\n foreningen, idet allerede en stand på 26 m2 vil koste fabrikanten mere i leje  \r\n\r\n som ikke-medlem end som medlem inklusive kontingent til foreningen. For  \r\n\r\n fabrikanter i de øvrige indtægtsgrupper ligger balancepunkterne på  \r\n\r\n henholdsvis 76 m2, 107 m2 og 119 m2, d.v.s. at fabrikanter i disse grupper  \r\n\r\n kunne tænkes at overveje udmeldelse af foreningen i det omfang, fabrikanten  \r\n\r\n kun har interesse i en lille stand og samtidig betaler et højt kontingent,  \r\n\r\n således at standleje + kontingent væsentligt overstiger den af  \r\n\r\n monopoltilsynet fastsatte leje for ikke-medlemmer. I sammenligningen er  \r\n\r\n imidlertid set bort fra foreningens øvrige aktiviteter, hvortil en stor del  \r\n\r\n af medlemmernes kontingent bliver anvendt, og som kun medlemmer af foreningen  \r\n\r\n nyder godt af. Det må antages, således som foreningens kontingentberegning er  \r\n\r\n bygget op, at de medlemmer, der betaler et forholdsvis højt kontingent, også  \r\n\r\n har forholdsvis meget udbytte af at være medlem af foreningen. Der vil typisk  \r\n\r\n være tale om større virksomheder, hvis interesser primært ligger i  \r\n\r\n foreningens eksportfremmende foranstaltninger. Under hensyn hertil er det  \r\n\r\n næppe sandsynligt, at disse virksomheder skulle udmelde sig af foreningen og  \r\n\r\n derved gå glip af disse fordele, blot for eventuelt at kunne spare en mindre  \r\n\r\n del af kontingentet. </P>  \r\n\r\n<P>Det må anses, at en standleje på 495 kr. (pr. m2) for ikke-medlemmer yder  \r\n\r\n et rimeligt tilskud til foreningens drift i øvrigt. </P>  \r\n\r\n<P>Der argumenteres af klagerne ud fra den antagelse, at monopoltilsynets  \r\n\r\n pålæg er udstedt i henhold til monopollovens § 12, stk. 3. Monopol-ankenævnet  \r\n\r\n fastslår imidlertid i sin kendelse af 21. august 1979, &#187;at hjemmelen for  \r\n\r\n det påklagede pålæg efter dettes umiddelbare indhold og generelle sigte mest  \r\n\r\n naturligt må søges i § 12, stk. 2, fremfor stk. 3&#171;. </P>  \r\n\r\n<P>Det har derfor ingen betydning i relation til den aktuelle sag, hvorvidt  \r\n\r\n betingelserne for at meddele pålæg i henhold til monopollovens § 12, stk. 3,  \r\n\r\n er opfyldt eller ej, allerede af den grund at udstedelse af pålæg i henhold  \r\n\r\n til monopollovens § 12, stk. 3, kræver en selvstændig bedømmelse af de  \r\n\r\n konkrete forhold ud fra de særlige urimelighedskriterier, der gælder i  \r\n\r\n relation til § 12, stk. 3, og det uanset, hvad der eventuelt måtte være gået  \r\n\r\n forud, f. eks. et pålæg efter § 12, stk. 2, jfr. monopollovskommentaren, side  \r\n\r\n 224. </P>  \r\n\r\n<P>På monopolrådets møde den 28. marts 1979 blev det godtgjort, at  \r\n\r\n fabrikantforeningens udstillingsvirksomhed i Bella Center må antages at være  \r\n\r\n omfattet af monopollovens bestemmelser, idet det efter de foreliggende  \r\n\r\n oplysninger må antages at være af væsentlig betydning for en møbelfabrikant  \r\n\r\n at udstille sine varer på den internationale møbelmesse i Bella Center.  \r\n\r\n Herning-messen kan ikke erstatte Bella-messen, primært fordi Bella-messen  \r\n\r\n også er rettet mod eksportmarkedet (60% af de besøgende er udlændinge mod kun  \r\n\r\n 11% på Herning-messen), men også fordi danske forhandlere stadig anser  \r\n\r\n Bella-messen for den egentlige møbelmesse og venter med at disponere, indtil  \r\n\r\n de har besøgt denne. Desuden viser beregninger foretaget af  \r\n\r\n møbelfabrikantforeningen på basis af messerapporter fra de enkelte  \r\n\r\n messedeltagere, at ordreoptagelse på messen har en væsentlig betydning for  \r\n\r\n udstillernes årlige omsætning (ca. 10-20 dages ordinært salg) samtidig med,  \r\n\r\n at kontakten til forhandlerne udvides og forbedres. Monopoltilsynet  \r\n\r\n fastholder på denne baggrund, at det af foreningen stillede krav om  \r\n\r\n medlemskab af foreningen som betingelse for udstilling på møbelmessen i Bella  \r\n\r\n Center medfører en sådan urimelig indskrænkning i den frie erhvervsudøvelse  \r\n\r\n og en urimelig ulighed i vilkårene for erhvervsudøvelsen, at betingelserne i  \r\n\r\n monopollovens § 12, stk. 1, er opfyldt. </P>  \r\n\r\n<P>Biintervenienten, Foreningen Dansk Møbel Industri, har tilsluttet sig den  \r\n\r\n af monopoltilsynet trufne afgørelse og det af monopoltilsynet anførte.  \r\n\r\n Bella-messen er meget anerkendt i udlandet, og udover det direkte salg på  \r\n\r\n messen giver denne også adgang til almindelig kontakt med et stort antal  \r\n\r\n potentielle købere. Det er derfor af afgørende betydning for medlemmerne af  \r\n\r\n Foreningen Dansk Møbel Industri at få adgang til at udstille på messen. </P>  \r\n\r\n<P>Til det således foreliggende skal nævnet udtale: </P>  \r\n\r\n<P>Uanset at Den Danske Møbelmesse i Bella Center efter det oplyste har sin  \r\n\r\n største betydning som eksportmesse for de danske møbelfabrikanter, vedrører  \r\n\r\n de af Møbelfabrikantforeningen fastsatte udstillingsregler ikke alene forhold  \r\n\r\n på eksportmarkeder, men har tillige væsentlig betydning for adgangen til her  \r\n\r\n i landet at drive erhvervsvirksomhed. Nævnet er følgelig enig med  \r\n\r\n monopoltilsynet i, at monopolloven finder anvendelse i nærværende sag, jfr.  \r\n\r\n lovens § 2. </P>  \r\n\r\n<P>Nævnet finder imidlertid ikke, at kravet om medlemskab i  \r\n\r\n Møbelfabrikantforeningen som betingelse for at udstille på den danske sektion  \r\n\r\n af møbelmessen i Bella Center medfører de i monopollovens § 11 omhandlede  \r\n\r\n skadelige virkninger, såfremt adgangen til medlemskab af denne forening står  \r\n\r\n åben for alle, der opfylder rimelige og sagligt begrundede betingelser. </P>  \r\n\r\n<P>Hvorvidt denne forudsætning er til stede foreligger ikke til påkendelse  \r\n\r\n under denne sag. Klagerens påstand om ophævelse af pålægget vil herefter være  \r\n\r\n at tage til følge. </P>  \r\n\r\n<P>Herefter bestemmes: </P>  \r\n\r\n<P>Monopoltilsynets pålæg af 28. juni 1979 ophæves. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Afgørelsen vedrører §§ 11, stk. 1, og 12, stk. 1-2, i monopolloven, der blev ophævet 1/1-1990.",
        "(* 1) Monopoltilsynets Meddelelser 1980, s. 543-551"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19806027025"
        },
        {
            "displayName": "Entydig dokumentidentifikation",
            "displayValue": "CA005767"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60270"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "08/07/1980"
        },
        {
            "displayName": "Administrerende myndighed",
            "displayValue": "Monopolankenævnet"
        },
        {
            "displayName": "Ressortministeriets journalnummer",
            "displayValue": "1:189-2-33"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}