{
    "id": 126665,
    "title": "Klage over mangelfuld undersøgelse af multihandicappet barn med knæbrud",
    "documentTypeId": "240",
    "isSagsforlobPeriodValid": true,
    "shortName": "KEN nr 10696 af 20/03/2007",
    "documentHtml": "<div class=\"bjelke\">Den fulde tekst</div><p class=\"Titel2\">Klage over mangelfuld undersøgelse af multihandicappet barn med knæbrud</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En 9-årig multihandicappet pige uden gangfunktion og med kendt ledskred i venstre hofte blev den 23. juli 2004 indlagt på børneafdeling på grund af stærke smerter i venstre hofte uden et kendt forudgående traume. Der blev iværksat smertestillende behandling og bestilt røntgenundersøgelse samt tilsyn fra ortopædkirurgisk afdeling. Røntgenundersøgelse af venstre hofteled viste ikke noget brud.</div>\r\n        </p>\r\n        <p class=\"Tekst2\">\r\n          <div>Den 24. juli 2004 blev patienten undersøgt af en kursusreservelæge fra ortopædkirurgisk afdeling, som besluttede, at røntgenbilledet skulle gennemgås ved den førstkommende røntgenkonference.</div>\r\n        </p>\r\n        <p class=\"Tekst2\">\r\n          <div>Den 27. juli 2004 var patientens smerter aftaget noget, og hun blev udskrevet fra børneafdelingen.</div>\r\n        </p>\r\n        <p class=\"Tekst2\">\r\n          <div>Den 28. juli 2004 blev patienten undersøgt af en afdelingslæge i ortopædkirurgisk afdeling, som ved undersøgelsen ikke fandt nogen synlig fejlstilling af benene udover de sammentrækninger, som hun havde.</div>\r\n        </p>\r\n        <p class=\"Tekst2\">\r\n          <div>Det blev besluttet, at hun skulle ses af en overlæge i ambulatoriet, når denne kom tilbage fra ferie.</div>\r\n        </p>\r\n        <p class=\"Tekst2\">\r\n          <div>Den 1. august 2006 blev patienten genindlagt på børneafdelingen, hvor hun fik påvist et ca. 3 uger gammelt tværgående brud over hendes venstre knæ.</div>\r\n        </p>\r\n        <p class=\"Tekst2\">\r\n          <div>Der blev klaget over, at patienten ikke modtog en korrekt behandling.</div>\r\n        </p>\r\n      </div>\r\n      <p class=\"TekstV\">Nævnet fandt grundlag for kritik af den undersøgelse og behandling, som patienten modtog af kursusreservelægen den 24. juli 2004, idet der burde have været foretaget en fuldstændig undersøgelse af venstre ben herunder af knæet.</p>\r\n      <p class=\"TekstV\">Nævnet oplyste, at der ved undersøgelse af et barn med smerter i en hofte udover undersøgelse af hoften også bør foretages undersøgelse af resten af benet. Dette er ekstra nødvendigt, når der er tale om et barn, der ikke kan gøre rede for sin situation.</p>\r\n      <p class=\"TekstV\">Nævnet fandt endvidere grundlag for kritik af den undersøgelse og behandling, som patienten modtog af afdelingslægen den 28. juli 2004, idet der burde have været foretaget en objektiv undersøgelse, da patienten på grund af sit handicap var ude af stand til at give relevante oplysninger.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/2009"
        },
        {
            "displayName": "Accession",
            "displayValue": "W20071069625"
        },
        {
            "displayName": "Entydig dokumentidentifikation",
            "displayValue": "BK000584"
        },
        {
            "displayName": "Dato for indlæggelse",
            "displayValue": "08/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10696"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "20/03/2007"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsvæsenets Patientklagenævn, j. nr. 0657720"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}