{
    "id": 230710,
    "title": "Ligebehandlingsnævnets afgørelse om etnisk oprindelse - adgangsbegrænsning - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9453 af 31/03/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnisk oprindelse - adgangsbegrænsning - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">21-36955</span></p>\r\n   <p class=\"TekstGenerel\">En gruppe rumænske romaer ønskede i en periode at opholde sig på den indklagede campingplads.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Den indklagede campingplads anførte, at der ikke var plads til gruppen på campingpladsen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">På baggrund af gruppens oplysninger om forløbet omkring afslaget på at kunne bo på campingpladsen var der påvist faktiske omstændigheder, der gav anledning til at formode, at gruppen var blevet udsat for forskelsbehandling på grund af etnisk oprindelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det påhvilede herefter indklagede at godtgøre, at gruppens etniske oprindelse ikke helt eller delvist havde betydning for beslutningen om at give gruppen afslag på, at de kunne bo på campingpladsen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Indklagede var trods gentagne opfordringer fra nævnet ikke fremkommet med bemærkninger til sagen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Indklagede havde ikke herefter løftet bevisbyrden for, at ligebehandlingsprincippet ikke var blevet krænket.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor medhold i klagen, og blev tilkendt en godtgørelse på 5.000 kr.</p>\r\n</div>\r\n<p>Klagen angår påstået forskelsbehandling på grund af race og etnisk oprindelse i forbindelse med, at gruppe rumænske romaer blev nægtet adgang til en campingplads.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med lov om etnisk ligebehandling, at klager blev nægtet adgang til den indklagede campingplads.</p>\r\n<p>\r\n</p>\r\n<p>Indklagede skal inden 14 dage betale en godtgørelse til klager på 5.000 kr. med procesrente fra den 19. august 2021, hvor klagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagens behandling</span>\r\n</p>\r\n<p>\r\n</p>\r\n<p>Afgørelsen er truffet af et medlem af Ligebehandlingsnævnets formandskab.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Den 8. juni 2021 ringede en medarbejder fra en organisation på vegne af klager og syv andre personer til den indklagede campingplads og spurgte, om der var plads til otte personer, som ønskede at bo på campingpladsen i en uge. De har alle udenlandsk klingende navne, og efter det oplyste er de alle romaer.</p>\r\n<p>\r\n</p>\r\n<p>Medarbejderen fra organisationen oplyste, at klager og de syv andre personer er rumænske statsborgere.</p>\r\n<p>\r\n</p>\r\n<p>Medarbejderen på campingpladsen svarede, at rumænere plejer at skabe problemer, men at han gerne ville tale med gruppen først.</p>\r\n<p>\r\n</p>\r\n<p>To repræsentanter fra gruppen tog herefter ud til campingpladsen. De fik oplyst, at de ikke kunne være på campingpladsen, fordi der var reserveret pladser til finske fodboldfans.</p>\r\n<p>\r\n</p>\r\n<p>En medarbejder fra organisationen ringede efterfølgende til den indklagede campingplads og spurgte, om der var plads til otte italienere, hvortil der blev svaret ja.</p>\r\n<p>\r\n</p>\r\n<p>Derefter tog tre medlemmer fra gruppen hen til campingpladsen og spurgte, om der var plads til syv personer. Denne gang blev de mødt af en medarbejder, som oplyste, at der ikke var plads, da pladserne var reserverede til finske foldboldfans efter aftale med DBU. De tre medlemmer af gruppen spurgte ind til det forudgående opkald, hvor der var blevet fortalt, at der var plads til otte italienere. Hertil svarede medarbejderen, at det var rengøringspersonale, der havde taget telefonen.</p>\r\n<p>\r\n</p>\r\n<p>Den 11. juni 2021 ringede en medarbejder fra organisationen til DBU for at afklare, om det var korrekt, at de havde en aftale med den indklagede campingplads. Til det svarede DBU, at de ikke kendte til en sådan aftale.</p>\r\n<p>\r\n</p>\r\n<p>Den 22. juni 2021 sendte en medarbejder fra organisationen følgende mail til den indklagede campingplads:</p>\r\n<p>\r\n</p>\r\n<p>”Til den rette vedkommende,</p>\r\n<p>\r\n</p>\r\n<p>Jeg skriver på vegne af 8 rumænske statsborgere som vil gerne booke campingplads fra i morgen 23/6-2021 og en måned frem. Kan du bekræfte at der er plads og hvor meget det vil koste samlet?</p>\r\n<p>\r\n</p>\r\n<p>Mvh</p>\r\n<p>[Medarbejder]”</p>\r\n<p>´</p>\r\n<p>Senere samme dag svarede den indklagede campingplads på medarbejderens mail:</p>\r\n<p>\r\n</p>\r\n<p>”Hejsa.</p>\r\n<p>Vi har småt med plads i år så det kan jeg desværre ikke. Vi henviser til [anden campingplads]. ”</p>\r\n<p>\r\n</p>\r\n<p>Den 28. juni 2021 sendte en anden medarbejder fra organisationen en mail til den indklagede campingplads:</p>\r\n<p>\r\n</p>\r\n<p>”Hej!</p>\r\n<p>\r\n</p>\r\n<p>Vi er 10 venner fra Færørerne, der er i Danmark for at nyde sommeren. Vi vil høre om der er plads til os og vores telte fra i aften og tre uger frem på jeres campingplads?</p>\r\n<p>\r\n</p>\r\n<p>Med venlig hilsen</p>\r\n<p>[Medarbejder]”</p>\r\n<p>\r\n</p>\r\n<p>Senere samme dag svarede den indklagede campingplads på henvendelsen:</p>\r\n<p>\r\n</p>\r\n<p>”Hej [medarbejder],</p>\r\n<p>Ja, vi har plads nok! I kan bare komme [smiley]”</p>\r\n<p>\r\n</p>\r\n<p>Den 28. juni 2021 sendte medarbejderen fra organisationen igen en mail til den indklagede campingplads:</p>\r\n<p>\r\n</p>\r\n<p>”Hejsa,</p>\r\n<p>\r\n</p>\r\n<p>Jeg skriver igen (se nedenunder) for at høre om der er kommet ledig plads til de 8 hos jer?</p>\r\n<p>\r\n</p>\r\n<p>På forhånd tak</p>\r\n<p>\r\n</p>\r\n<p>[Medarbejder]”</p>\r\n<p>\r\n</p>\r\n<p>Klager har oplyst, at den indklagede campingplads henviste til sit tidligere svar om, at der ikke var plads til de otte rumænske statsborgere.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 19. august 2021.</p>\r\n<p>\r\n</p>\r\n<p>Klager fremsatte i klagen en beløbsmæssig påstand om betaling af en godtgørelse på 5.000 kr.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at gruppen fik afslag på at leje et campingområde på den indklagede campingplads baseret på deres etniske oprindelse som rumænske romaer.</p>\r\n<p>\r\n</p>\r\n<p>Det skyldes både, at indklagede i første omgang udtrykte skepsis udelukkende baseret på, at gruppen er rumænere. Herefter blev gruppen afvist ved fremmøde.</p>\r\n<p>\r\n</p>\r\n<p>Det fremgår ikke, at der skulle være andre reelle grunde til afvisningen end de berørtes etnicitet.</p>\r\n<p>\r\n</p>\r\n<p>Det var ikke en reel årsag, at pladserne var reserverede til finske fodboldfans.</p>\r\n<p>\r\n</p>\r\n<p>\r\n   <span class=\"Bold\">Indklagede </span>er trods gentagne opfordringer ikke fremkommet med bemærkninger til klagen.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af race og etnisk oprindelse uden for arbejdsmarkedet efter lov om etnisk ligebehandling.</p>\r\n<p>\r\n</p>\r\n<p>Det fremgår af lov om etnisk ligebehandling, at ingen må udsætte en anden person for direkte eller indirekte forskelsbehandling på grund af vedkommendes eller en tredjemands race eller etniske oprindelse.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af race eller etnisk oprindelse behandles ringere, end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, hvis en tilsyneladende neutral bestemmelse, betingelse eller praksis vil stille personer af en bestemt race eller etnisk oprindelse ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opfylde det er hensigtsmæssige og nødvendige.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet tilsidesat.</p>\r\n<p>\r\n</p>\r\n<p>Klager har redegjort nærmere for forløbet omkring afslaget på at kunne bo på den indklagede campingplads.</p>\r\n<p>\r\n</p>\r\n<p>Der er på baggrund af klagers oplysninger påvist faktiske omstændigheder, der giver anledning til at formode, at klager er blevet udsat for direkte forskelsbehandling på grund af sin etniske oprindelse.</p>\r\n<p>\r\n</p>\r\n<p>Det er herefter indklagede, der skal godtgøre, at klagers etniske oprindelse ikke helt eller delvist havde betydning for afslaget på at kunne bo på campingpladsen.</p>\r\n<p>\r\n</p>\r\n<p>Indklagede er trods gentagne opfordringer fra nævnet ikke fremkommet med bemærkninger til sagen.</p>\r\n<p>\r\n</p>\r\n<p>Indklagede har herefter ikke løftet bevisbyrden for, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Klager får derfor medhold i klagen.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der skønsmæssigt passende kan fastsættes til 5.000 kr.</p>\r\n<p>\r\n</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete overtrædelse.</p>\r\n<p>\r\n</p>\r\n<p>Indklagede skal herefter betale 5.000 kr. til klager med procesrente fra den 19. august 2021, hvor sagen blev modtaget i Ligebehandlingsnævnet. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 5, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 6, stk. 3, om formandsafgørelser</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, om klagebehandling</p>\r\n<p>\r\n</p>\r\n<p>Lov om etnisk ligebehandling</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 2, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 3, stk. 1-3, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">•</span> § 7, om delt bevisbyrde</p>\r\n<p class=\"Liste1\">\r\n   <span class=\"Liste1Nr\">•</span> § 9, om godtgørelse</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/04/2022"
        },
        {
            "displayName": "Accession",
            "displayValue": "W20220945325"
        },
        {
            "displayName": "Entydig dokumentidentifikation",
            "displayValue": "DH000668"
        },
        {
            "displayName": "Dato for indlæggelse",
            "displayValue": "30/04/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9453"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "31/03/2022"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "21-36955"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}