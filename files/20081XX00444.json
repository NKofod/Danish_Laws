{
    "id": 123364,
    "title": "Skriftlig fremsættelse (4. februar 2009) - L 126",
    "documentTypeId": "380",
    "isSagsforlobPeriodValid": true,
    "shortName": "2008/1 SF.L L 126",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (4. februar 2009)</p>\r\n      <p class=\"Fremsaetter\"><span class=\"Bold\">Skatteministeren</span> (Kristian Jensen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af lov om afgift af affald og råstoffer, lov om afgift af stenkul, brunkul og koks mv. og forskellige andre love</p>\r\n      <p class=\"ForslagsNummer\">(Lovforslag nr. L 126).</p>\r\n      <p class=\"Tekst2\">\r\n        <div>Med dette lovforslag foreslås en omlægning af forbrændingsafgiften af affald til en almindelig afgift på energi og CO2, som svarer til afgiften på de fossile brændsler.</div>\r\n      </p>\r\n      <p class=\"Tekst2\">\r\n        <div>Baggrunden for forslaget er især, at den nuværende afgiftsstruktur for affaldsbrændsler og fos-sile brændsler set under ét medfører nogle forvridende effekter i forhold til, hvor affald brændes af. Strukturens forvridende effekter består i, at affaldsstrømmene påvirkes, således at affald ik-ke brændes af der, hvor det er billigst at brænde det af, når der ses bort fra afgifter.</div>\r\n      </p>\r\n      <p class=\"Tekst2\">\r\n        <div>Som reglerne er nu, anvendes f.eks. stort set alt dansk affald, der forbrændes, til rumvarme. Derimod anvendes der stort set intet affald i industrien eller til elproduktion. Baggrunden er, at der er en relativt stor afgiftsfordel ved at benytte affaldet som brændsel til rumvarme, men ikke ved at benytte det til procesformål eller elproduktion.</div>\r\n      </p>\r\n      <p class=\"Tekst2\">\r\n        <div>Formålet med omlægningen er at gøre affaldsforbrænding mere omkostningseffektiv, hvormed der opnås en velfærdsøkonomisk gevinst. Omlægningen vil forbedre afgiftsstrukturen, idet affaldet fremover pålægges samme afgifter som fossile brændsler, hvormed affaldet i højere grad vil søge hen, hvor det er billigst at brænde det af, når der ses bort fra afgifter. Med omlægningen vil afgifterne dermed blive mere neutrale i forhold til, hvor affald brændes af.</div>\r\n      </p>\r\n      <p class=\"Tekst2\">\r\n        <div>Omlægningen vil afhjælpe den afgiftsmæssige uhensigtsmæssighed, at det i dag er dyrt at afbrænde spildevandsslam og husdyrgødning med lavt energiindhold i Danmark på grund af affaldsforbrændingsafgiften. Afgifterne for afbrænding af både spildevandsslam og husdyrgødning falder kraftigt. Hermed vil der i højere grad ske afbrænding af disse i Danmark. Hermed vil eksporten af tørret spildevandsslam falde, ligesom det vil være tilfældet med genanvendelse af spildevandsslam ved udbringning på markerne. Husdyrgødning vil i højere grad være attraktivt til energiformål, og der vil ingen afgift være ved anvendelse til proces eller til elproduktion, hvorimod der forfalder afgift, hvis afbrændingen af husdyrgødningen går til almindelig rumvarme.</div>\r\n      </p>\r\n      <p class=\"Tekst2\">\r\n        <div>Forslaget vurderes at give en gevinst for miljøet. En del af strømmen af affald med højt energi-indhold (plastaffald m.v.) flyttes fra afbrænding og til genanvendelse.</div>\r\n      </p>\r\n      <p class=\"Tekst2\">\r\n        <div>Den foreslåede omlægning er i overensstemmelse med skattestoppet, idet den er provenuneutral, og det er muligt at forhøje en miljøafgift, hvis det er miljømæssigt ønskeligt, og hvis merprovenuet bruges til at sænke andre skatter eller afgifter. Her sker bl.a. en forhøjelse af varmeafgiften for affald, der er en energiafgift, mens forbrændingsafgiften af affald fjernes.</div>\r\n      </p>\r\n      <p class=\"Tekst2\">\r\n        <div>Den foreslåede omlægning af forbrændingsafgiften af affald til en almindelig afgift på energi og CO2 gennemføres samlet set ved, at forbrændingsafgiften afskaffes, at affaldsvarmeafgiften forhøjes, at der indføres CO2-afgift ved affaldsforbrænding, og at statstilskuddet til decentral affaldsbaseret elproduktion afskaffes.</div>\r\n      </p>\r\n      <p class=\"Tekst2\">\r\n        <div>De typer affald, som i dag er fritaget for forbrændingsafgiften, berøres ikke af omlægningen.</div>\r\n      </p>\r\n      <p class=\"Tekst2\">\r\n        <div>Lovforslaget indeholder desuden en mindre administrativ lempelse for vognmænd, der benytter kvælstofholdige stoffer i deres lastbilers SCR-katalysatorer.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt henviser til bemærkningerne til lovforslaget, skal jeg anbefale lovforslaget til Folketingets hurtige og velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2008/1 LF 126",
            "stateLabel": "Vedtaget",
            "references": [
                {
                    "shortName": "2008/1 SF.L L 126",
                    "title": "Skriftlig fremsættelse (4. februar 2009) - L 126",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 123364,
                    "eliUri": "/eli/ft/20081XX00444",
                    "externalLink": ""
                },
                {
                    "shortName": "2008/1 LSF 126",
                    "title": "Forslag til Lov om ændring af lov om afgift af affald og råstoffer, lov om afgift af stenkul, brunkul og koks mv. og forskellige andre love\\n(Omlægning af affaldsforbrændingsafgiften)",
                    "presentationName": "Lovforslag som fremsat",
                    "documentTypeId": 400,
                    "documentId": 122254,
                    "eliUri": "/eli/ft/200812L00126",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/lovforslag/l126/index.htm"
                },
                {
                    "shortName": "2008/1 BTL 126",
                    "title": "Betænkning over Forslag til lov om ændring af lov om afgift af affald og råstoffer, lov om afgift af stenkul, brunkul og koks m.v. og forskellige andre love\\n(Omlægning af affaldsforbrændingsafgiften)",
                    "presentationName": "Betænkning  over lovforslag",
                    "documentTypeId": 420,
                    "documentId": 125118,
                    "eliUri": "/eli/ft/200814L00921",
                    "externalLink": ""
                },
                {
                    "shortName": "2008/1 ÆF2 126",
                    "title": "Ændringsforslag til 2. behandling af Forslag til lov om ændring af lov om afgift af affald og råstoffer, lov om afgift af stenkul, brunkul og koks m.v. og forskellige andre love\\n(Omlægning af affaldsforbrændingsafgiften)",
                    "presentationName": "Ændringsforslag til 2. behandling (L)",
                    "documentTypeId": 450,
                    "documentId": 125153,
                    "eliUri": "/eli/ft/200817L00814",
                    "externalLink": ""
                },
                {
                    "shortName": "2008/1 LSV 126",
                    "title": "Forslag til Lov om ændring af lov om afgift af affald og råstoffer, lov om afgift af stenkul, brunkul og koks m.v. og forskellige andre love og om ophævelse af lov om tilskud til elproduktion\\n(Omlægning af affaldsforbrændingsafgiften)",
                    "presentationName": "Lovforslag som vedtaget",
                    "documentTypeId": 410,
                    "documentId": 125323,
                    "eliUri": "/eli/ft/200813L00126",
                    "externalLink": ""
                },
                {
                    "shortName": "LOV nr 461 af 12/06/2009",
                    "title": "Lov om ændring af lov om afgift af affald og råstoffer, lov om afgift af stenkul, brunkul og koks m.v. og forskellige andre love og om ophævelse af lov om tilskud til elproduktion\\n(Omlægning af affaldsforbrændingsafgiften)",
                    "presentationName": "Ændringslov",
                    "documentTypeId": 20,
                    "documentId": 125342,
                    "eliUri": "/eli/lta/2009/461",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "07/02/2009"
        },
        {
            "displayName": "Accession",
            "displayValue": "20081XX00444"
        },
        {
            "displayName": "Entydig dokumentidentifikation",
            "displayValue": "AN009505"
        },
        {
            "displayName": "Dato for førstegangsindlæggelse",
            "displayValue": "07/02/2009"
        },
        {
            "displayName": "Dato for indlæggelse",
            "displayValue": "07/02/2009"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 126"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}