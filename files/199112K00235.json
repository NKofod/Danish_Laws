{
    "id": 111035,
    "title": "1991 LSF 235   FORSLAG TIL LOV OM ÆNDRING AF LOV OM UDNYTTELSE AF VEDVARENDE ENERGIKILDER   M.V. OG LOV OM ELFORSYNING ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 235",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 235 </P>  \r\n\r\n<P></P>  \r\n\r\n<P>Forslag til Lov om ændring af lov om udnyttelse af vedvarende energikilder  \r\n\r\n m.v. og lov om elforsyning </P>  \r\n\r\n<P></P>  \r\n\r\n<P>Fremsat af energiministeren (Anne Birgitte Lundholt) </P>  \r\n\r\n<P></P>  \r\n\r\n<P>den 19. februar 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 7. maj 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920032830\"> Lov nr. 328 af 14/05/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om udnyttelse af vedvarende energikilder m.v., jf.  \r\n\r\n lovbekendtgørelse nr. 351 af 29. maj 1990, foretages følgende ændringer: </P>  \r\n\r\n<P> <B>1.</B>  <I>§ 10 b.</I> affattes således: </P>  \r\n\r\n<P> <B>&#187;§ 10 b.</B> Energiministeren kan fastsætte regler om  \r\n\r\n vindkraftanlægs opstilling og tilslutning til elnettet. </P>  \r\n\r\n<P> <I>Stk. 2.</I> Omkostninger, som er forbundet med et vindkraftanlægs  \r\n\r\n tilslutning til 10-20 kV-elnettet, påhviler vindkraftanlæggets ejer. </P>  \r\n\r\n<P> <I>Stk. 3.</I> Omkostninger til udbygning af 10-20 kV-elnettet eller  \r\n\r\n forstærkning af et eksisterende elnet, der er nødvendiggjort af et  \r\n\r\n vindkraftanlægs tilslutning, påhviler elforsyningsselskabet. </P>  \r\n\r\n<P> <I>Stk. 4.</I> Energiministeren kan fastsætte nærmere regler om betaling  \r\n\r\n af omkostninger ved tilslutning af vindkraftanlæg til elnettet efter stk. 2  \r\n\r\n og 3.&#171; </P>  \r\n\r\n<P> <B>2.</B> Efter § 10 b indsættes: </P>  \r\n\r\n<P> <B>&#187;§ 10 c.</B> Elektricitet, der leveres fra vindkraftanlæg til  \r\n\r\n elnettet, afregnes med 85 pct. af salgsprisen til almindelige forbrugere  \r\n\r\n opgjort eksklusive afgifter og tilskud hos det elforsyningsselskab, i hvis  \r\n\r\n område vindkraftanlægget er opstillet. </P>  \r\n\r\n<P> <I>Stk. 2.</I> Energiministeren kan fastsætte nærmere regler om  \r\n\r\n prisafregningen for elektricitet, der leveres fra vindkraftanlæg til elnettet  \r\n\r\n efter stk. 1. </P>  \r\n\r\n<P> <B>§ 10 d.</B> Priser og betingelser vedrørende tilslutning af  \r\n\r\n vindkraftanlæg til elnettet skal anmeldes til det i medfør af  \r\n\r\n elforsyningsloven nedsatte elprisudvalg.&#171; </P>  \r\n\r\n<P>§ 10 c bliver herefter § 10 e. </P>  \r\n\r\n<P> <B>§ 2 </B></P>  \r\n\r\n<P> I lov nr. 54 af 25. februar 1976 om elforsyning, som ændret ved § 8 i lov  \r\n\r\n nr. 818 af 19. december 1989 og § 2 i det af Folketinget den 30. april 1992  \r\n\r\n vedtagne forslag til lov om ændring af lov om varmeforsyning og lov om  \r\n\r\n elforsyning, foretages følgende ændringer: </P>  \r\n\r\n<P> <B>1.</B> I <I>§ 9, stk. 4,</I> indsættes efter &#187;volt&#171;:  \r\n\r\n &#187;og ikke for ikke elværksejede vindkraftanlæg&#171;. </P>  \r\n\r\n<P> <B>2.</B> Efter § 10, stk. 5, indsættes som nyt stykke: </P>  \r\n\r\n<P>&#187; <I>Stk. 6.</I> Bestemmelserne i stk. 4 og 5 gælder ikke for ikke  \r\n\r\n elværksejede vindkraftanlæg.&#171; </P>  \r\n\r\n<P>Stk. 6 bliver herefter stk. 7. </P>  \r\n\r\n<P> <B>§ 3 </B></P>  \r\n\r\n<P> Energiministeren fastsætter tidspunktet for lovens ikrafttræden. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov nr. 2 af 2. januar 1981 om udnyttelse af vedvarende energikilder  \r\n\r\n m.v., som ændret ved lov nr. 309 af 9. juni 1982 og lov nr. 302 af 16. maj  \r\n\r\n 1990, foretages følgende ændringer: </P>  \r\n\r\n<P> <B>1.</B> I <I>§ 10 b</I> indsættes efter &#187;elnettet&#171;: &#187;,  \r\n\r\n herunder regler om betaling af omkostninger ved tilslutning af vindkraftanlæg  \r\n\r\n til elnettet&#171;. </P>  \r\n\r\n<P> <B>2.</B> Efter <I>§ 10 b</I> indsættes: </P>  \r\n\r\n<P> <B>&#187;§ 10 c.</B> Energiministeren kan fastsætte regler om  \r\n\r\n prisafregningen for elektricitet, der leveres fra vindkraftanlæg til  \r\n\r\n elforsyningsnettet. </P>  \r\n\r\n<P> <B>§ 10 d.</B> Priser og betingelser vedrørende tilslutning af  \r\n\r\n vindkraftanlæg til elnettet skal anmeldes til det i medfør af  \r\n\r\n elforsyningsloven nedsatte elprisudvalg.&#171; </P>  \r\n\r\n<P>§ 10 c bliver herefter § 10 e. </P>  \r\n\r\n<P> <B>§ 2 </B></P>  \r\n\r\n<P> I lov nr. 54 af 25. februar 1976 om elforsyning foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 9, stk. 4</I> indsættes efter &#187;volt&#171;: &#187;og  \r\n\r\n ikke for ikke-elværksejede vindkraftanlæg&#171;. </P>  \r\n\r\n<P> <B>2.</B> Efter <I>§ 10, stk. 5</I> indsættes: </P>  \r\n\r\n<P>&#187; <I>Stk. 6.</I> Bestemmelserne i stk. 4 - 5 gælder ikke for  \r\n\r\n ikke-elværksejede vindkraftanlæg.&#171; </P>  \r\n\r\n<P> <B>§ 3 </B></P>  \r\n\r\n<P> Energiministeren fastsætter tidspunktet for lovens ikrafttræden. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>  <I>Almindelige bemærkninger </I></P>  \r\n\r\n<P>  <I>1. Indledning </I></P>  \r\n\r\n<P> Danske Elværkers Forening, vindmølleejernes organisation Danske  \r\n\r\n Vindkraftværker og Foreningen af Danske Vindmøllefabrikanter har gennem  \r\n\r\n længere tid ført forhandlinger om vilkårene for private vindmøllers  \r\n\r\n tilslutning til elnettet, betalingen herfor samt om afregningsprisen for  \r\n\r\n vindmølleproduceret elektricitet gældende efter 1. oktober 1994. </P>  \r\n\r\n<P>Elværkerne og de to vindmølleorganisationer har i februar måned 1992  \r\n\r\n meddelt, at det ikke har været muligt at nå til enighed om de private  \r\n\r\n vindmøllers økonomiske vilkår. </P>  \r\n\r\n<P>Det er regeringens principielle opfattelse, at de økonomiske vilkår for  \r\n\r\n private vindmøllers tilslutning til elnettet samt betalingen for den  \r\n\r\n producerede elektricitet på vindkraftanlæggene bør fastlægges ved aftaler  \r\n\r\n mellem elselskaberne på den ene side og vindmølleorganisationerne på den  \r\n\r\n anden side. Regeringen havde således gerne set, at parterne gennem  \r\n\r\n forhandlinger havde etableret et nyt aftalegrundlag til afløsning for den  \r\n\r\n vejledende aftale, som parterne indgik i 1984 for 10-årsperioden 1. oktober  \r\n\r\n 1984 til 1. oktober 1994. </P>  \r\n\r\n<P>Det er regeringens opfattelse, at der med forhandlingssammenbruddet er  \r\n\r\n skabt unødig usikkerhed omkring den fremtidige vindkraftudbygning i Danmark i  \r\n\r\n privat regi, hvilket kan få til følge, at det kan blive vanskeligt at  \r\n\r\n tilgodese langsigtede mål for vindkraftudbygningen. Det er på denne baggrund,  \r\n\r\n at regeringen nu fremsætter forslag til ændring af lov om udnyttelse af  \r\n\r\n vedvarende energikilder m.v. </P>  \r\n\r\n<P>Hovedformålet med lovforslaget er at sikre fremme af vindkraftudbygningen  \r\n\r\n i de kommende år samt at give private vindmølleejere rimelige økonomiske  \r\n\r\n vilkår. Hovedsigtet er desuden at tilvejebringe et ajourført grundlag for  \r\n\r\n realiseringen af de konklusioner og anbefalinger, som det af miljøministeren  \r\n\r\n nedsatte Vindmølleplaceringsudvalg afgiver. </P>  \r\n\r\n<P>Ifølge lovforslaget kan energiministeren fastsætte regler for  \r\n\r\n prisafregning for elektricitet, der leveres fra private vindkraftanlæg til  \r\n\r\n elforsyningsnettet. Der er således tale om en principiel ændring i forhold  \r\n\r\n til hidtidig praksis, hvor prisafregningen har været fastlagt ved den  \r\n\r\n vejledende aftale indgået mellem Danske Elværkers Forening, vindmølleejernes  \r\n\r\n organisation Danske Vindkraftværker og Foreningen af Danske  \r\n\r\n Vindmøllefabrikanter. </P>  \r\n\r\n<P>Den aftalemæssigt fastsatte prisafregning for elektricitet leveret fra  \r\n\r\n vindkraftværker er undergivet prisbestemmelserne i lov om elforsyning. </P>  \r\n\r\n<P>Energiministerens bemyndigelse til at fastsætte afregningsregler og vilkår  \r\n\r\n for nettilslutningen er en fravigelse af elforsyningslovens princip om, at  \r\n\r\n elforsyningens priser og betingelser skal være omkostningsbestemte. </P>  \r\n\r\n<P>Regeringen forventer, at elselskaberne som en konsekvens af lovforslaget  \r\n\r\n vil etablere udligningsordninger, som indebærer en mere ligelig fordeling af  \r\n\r\n de lokale elselskabers omkostninger ved den private vindkraftudbygning og  \r\n\r\n samtidig tilvejebringer mere ensartede økonomiske vilkår for vindmølleejerne.  \r\n\r\n Sådanne udligningsordninger vil ligeledes være en fravigelse af princippet om  \r\n\r\n omkostningsbestemte priser og betingelser i elforsyningen. </P>  \r\n\r\n<P>Lovforslaget er udformet som en bemyndigelseslov med henblik på, at der  \r\n\r\n kan ske ændringer i de økonomiske vilkår for vindkraftudbygningen i takt med  \r\n\r\n udviklingen i vindteknologi, vindkraftplanlægning og energipriser. </P>  \r\n\r\n<P> <I>2. Parternes forhandlinger </I></P>  \r\n\r\n<P> Vindmølleejernes organisation Danske Vindkraftværker har under  \r\n\r\n forhandlingerne med elværkerne og vindmøllefabrikanterne fremført en lang  \r\n\r\n række synspunkter, som ikke alle har været fremsat på een gang. For så vidt  \r\n\r\n angår nettilslutningsvilkårene, peger Danske Vindkraftværker på, at der længe  \r\n\r\n har været et ønske om / behov for standardiseret betaling for nettilslutning  \r\n\r\n af vindmøller. Danske Vindkraftværker ønsker ensartede landsdækkende  \r\n\r\n tariffer, som skulle følges af en udligningsordning, således at mindre  \r\n\r\n elselskaber ikke kommer i økonomisk klemme. Danske Vindkraftværker ønsker  \r\n\r\n tillige at fastholde elselskaberne på en tidligere praksis om fordeling af  \r\n\r\n nettilslutningsomkostningerne med 65 % af de faktiske omkostninger betalt af  \r\n\r\n mølleejerne og 35 % betalt af elselskaberne. Endelig ønsker Danske  \r\n\r\n Vindkraftværker, at elselskaberne selv fremover bekoster udbygningen af det  \r\n\r\n overordnede forsyningsnet. </P>  \r\n\r\n<P>For så vidt angår prisafregningen, ønsker Danske Vindkraftværker det  \r\n\r\n princip opretholdt efter 1994, at vindkraftproduceret elektricitet afregnes  \r\n\r\n svarende til 85 % af elværkernes pris for elektricitet leveret til  \r\n\r\n almindelige forbrugere og således, at modellen for prisafregningen ligger  \r\n\r\n fast i en 15 års periode fra en mølles idriftsættelse. </P>  \r\n\r\n<P>Foreningen af Danske Vindmøllefabrikanter ønsker først og fremmest vished  \r\n\r\n for fremtidige afregningsvilkår og fremhæver, at usikkerheden gør det umuligt  \r\n\r\n at få finansieret vindmølleprojekter. Foreningen af Danske  \r\n\r\n Vindmøllefabrikanter kan i øvrigt ikke acceptere, at et udvalgsarbejde i form  \r\n\r\n af en samfundsøkonomisk undersøgelse af værdien af vindmølleproduceret  \r\n\r\n elektricitet får opsættende virkning for en stillingtagen til de fremtidige  \r\n\r\n afregningsvilkår. </P>  \r\n\r\n<P>Danske Elværkers Forening har tilbudt en videreførelse af de gældende  \r\n\r\n tilslutningsregler, ifølge hvilke de private vindmølleejere betaler de  \r\n\r\n faktiske omkostninger ved tilslutning af en vindmølle til elnettet. En  \r\n\r\n regeljustering tilbydes, såfremt en undersøgelse af udkobling af møllerne i  \r\n\r\n særlige situationer kan påvise besparelser, der i så fald kan billiggøre  \r\n\r\n tilslutningen. Der tilbydes også overgangsordninger, således at  \r\n\r\n vindkraftudbygningen ikke går i stå, mens udkoblingsundersøgelsen pågår. </P>  \r\n\r\n<P>Danske Elværkers Forening ønsker den fremtidige prisafregning baseret på  \r\n\r\n princippet om, at vindmøllestrømmen afregnes efter de omkostninger,  \r\n\r\n elsystemet sparer. Fastlæggelsen af de sparede omkostninger skulle fremgå af  \r\n\r\n den ovennævnte samfundsøkonomiske undersøgelse. </P>  \r\n\r\n<P>Danske Elværkers Forening har anbefalet sine medlemmer at fortsætte den  \r\n\r\n ordning på tilslutningsregel-området, som har været gældende op til  \r\n\r\n forhandlingssammenbruddet. Elværksforeningen finder, at denne anbefaling vil  \r\n\r\n være i overensstemmelse med Vindmølleplaceringsudvalgets anbefalinger om  \r\n\r\n vindkraftudbygningen. </P>  \r\n\r\n<P>Situationen er herefter, at de regler om tilslutningsvilkår, som var  \r\n\r\n gældende op til forhandlingssammenbruddet, nu formentlig fortsætter uændret,  \r\n\r\n med mindre der gennem lovgivningen etableres et nyt administrationsgrundlag.  \r\n\r\n Dette vil i praksis sige, at elværksforeningen som en konsekvens af, at der  \r\n\r\n ikke er indgået nye aftaler, nu anbefaler sine medlemmer, at enkeltstående  \r\n\r\n vindmøller og små vindmølleklynger som hidtil betaler lokale omkostninger  \r\n\r\n fuldt ud, men tilsluttes &#187;gratis&#171; for så vidt angår bidrag til  \r\n\r\n netforstærkning, i det omfang der lokalt er ledig kapacitet på nettet. Er der  \r\n\r\n ikke ledig kapacitet, vil &#187;den næste&#171; ny vindmølle skulle betale de  \r\n\r\n faktiske netforstærkningsomkostninger, som i mange tilfælde vil være så  \r\n\r\n store, at vindkraftudbygningen det pågældende sted går i stå, med mindre  \r\n\r\n udbygningen planlægges, som Vindmølleplaceringsudvalget forventes at foreslå,  \r\n\r\n jf. nedenfor. </P>  \r\n\r\n<P>Et sådant stop er uhensigtsmæssigt, ikke mindst i de tilfælde hvor stoppet  \r\n\r\n sker i vindgode områder. </P>  \r\n\r\n<P>For så vidt angår afregningen af den vindmølleproducerede elektricitet,  \r\n\r\n sker denne efter de afregningsvilkår, som er gældende frem til 1. oktober  \r\n\r\n 1994. Herefter er situationen, som den tegner sig i dag, uafklaret. </P>  \r\n\r\n<P> <I>3. Vindmølleplaceringsudvalget </I></P>  \r\n\r\n<P> Vindmølleplaceringsudvalget forventes at afslutte sit udredningsarbejde i  \r\n\r\n februar måned 1992. Energiministeriet forventer, at udvalget især vil pege  \r\n\r\n på, at de kommende års vindkraftudbygning først og fremmest bør ske i klynger  \r\n\r\n eller parker. Baggrunden herfor er, at en øget udbygning med vindkraft bl.a.  \r\n\r\n stiller krav til den fysiske planlægning, fordi placeringsmulighederne i  \r\n\r\n vindgode områder er begrænsede. Der er således et stort behov for en øget  \r\n\r\n koordinering gennem den fysiske planlægning mellem lokale  \r\n\r\n elforsyningsinteresser og de i øvrigt berørte interesser i kommunalt og  \r\n\r\n amtskommunalt regi med henblik på at sikre en optimal udnyttelse af de  \r\n\r\n begrænsede arealer. </P>  \r\n\r\n<P> <I>4. Den fremtidige vindkraftudbygning </I></P>  \r\n\r\n<P> De økonomiske vilkår for private vindmøllers tilslutning til elnettet vil  \r\n\r\n blive udformet således, at vilkårene aktivt bidrager til, at den fremtidige  \r\n\r\n vindkraftudbygning bl. a. kan ske i overensstemmelse med  \r\n\r\n Vindmølleplaceringsudvalgets anbefalinger, samtidig med at de private  \r\n\r\n vindmølleejere sikres rimelige økonomiske vilkår. Bestemmelserne herom vil  \r\n\r\n således rumme en yderligere præcisering af de hensyn, som bl.a. blev  \r\n\r\n fremhævet i bemærkningerne til den ajourføring af lov om udnyttelse af  \r\n\r\n vedvarende energikilder m.v., som Folketinget behandlede og vedtog i foråret  \r\n\r\n 1990. Bestemmelserne vil dermed fortsat give hjemmel til at sikre  \r\n\r\n vindkraftanlægs adgang til nettilslutning samtidig med, at de kan danne  \r\n\r\n grundlag for en hensigtsmæssig udformning af vilkårene herfor, bl.a. med  \r\n\r\n henblik på at fremme en rationel indpasning af vindkraften i  \r\n\r\n elforsyningssystemet. </P>  \r\n\r\n<P>Såvel landskabsmæssige som økonomiske hensyn taler for, at den fremtidige  \r\n\r\n vindkraftudbygning først og fremmest sker i klynger eller parker. Dette vil  \r\n\r\n efter regeringens opfattelse også tilgodese vindmølleejernes interesser ved  \r\n\r\n samlet at nedbringe tilslutningsomkostningerne. </P>  \r\n\r\n<P>Det vil være en konsekvens af regeringens tanker om den fremtidige  \r\n\r\n vindkraftudbygnings lokalisering, at de nuværende regler om bopælspligt og  \r\n\r\n forbrugstilknytning, som er fastsat bl.a. ud fra ønsket om at modvirke  \r\n\r\n spekulation i vindkraftudbygningen, sålænge denne oppebærer betydelige  \r\n\r\n statstilskud, ændres i overensstemmelse med ovenstående hovedhensyn. </P>  \r\n\r\n<P> <I>5. Administrative konsekvenser </I></P>  \r\n\r\n<P> Energiministerens beføjelser i medfør af lovforslaget forudsættes  \r\n\r\n delegeret til Energistyrelsen. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1 </P>  \r\n\r\n<P>Energiministeren kan ifølge bestemmelsen fastsætte regler om  \r\n\r\n vindkraftanlægs opstilling og tilslutning til elnettet, herunder regler om  \r\n\r\n betaling af omkostninger ved tilslutning. Der er tale om en tydeliggørelse af  \r\n\r\n den bemyndigelse, som energiministeren allerede har ifølge loven. </P>  \r\n\r\n<P>Ved udformningen af de konkrete regler om tilslutningsvilkår vil der blive  \r\n\r\n lagt afgørende vægt på, at reglerne udformes, således at de fremmer en  \r\n\r\n rationel indpasning af vindkraften i elforsyningssystemet samtidig med, at  \r\n\r\n der sker en rimelig fordeling af omkostningerne forbundet med  \r\n\r\n nettilslutningen. </P>  \r\n\r\n<P>Udformningen af de endelige regler vil ske ud fra følgende  \r\n\r\n hovedprincipper: </P>  \r\n\r\n<P>1. Alle omkostninger i forbindelse med en vindmølleejers egen installation  \r\n\r\n bekostes som hidtil af vindmølleejeren. </P>  \r\n\r\n<P>2. Lokale omkostninger til lavspændingstilslutning, lavspændingsstik,  \r\n\r\n 10-20 kV transformerstation, 10-20 kV stik (til eksisterende 10-20 kV  \r\n\r\n radial), tilslutning til 10-20 kV net samt fasekompensering betales af  \r\n\r\n vindmølleejerne. </P>  \r\n\r\n<P>3. Omkostningerne til netforstærkning på 10-20 kV-nettet kan udgøre meget  \r\n\r\n anseelige udgiftsbeløb. For at sikre elselskaberne dækning for afholdte  \r\n\r\n omkostninger samt at vindmølleejerne bidrager rimeligt til 10-20 kV-nettet,  \r\n\r\n som både udnyttes af vindmølleejerne og de almindelige elforbrugere, vil  \r\n\r\n vindmølleejerne skulle dække op til 65 % af de faktiske omkostninger og  \r\n\r\n elselskaberne resten. </P>  \r\n\r\n<P>Regeringen er opmærksom på, at såfremt en netforstærkning er nødvendig,  \r\n\r\n vil omkostningerne hertil kunne hindre en udbygning med enkeltstående  \r\n\r\n vindmøller. Danske Elværkers Forening har imidlertid overfor Folketingets  \r\n\r\n Energipolitiske Udvalg tilkendegivet, at elselskaberne vil arbejde på, at der  \r\n\r\n etableres parkarealer, hvor private kan opstille deres møller. Ved at samle  \r\n\r\n møllerne på denne måde minimeres omkostningerne til netforstærkning.  \r\n\r\n Regeringen forventer, at elselskaberne lever op til denne tilkendegivelse.  \r\n\r\n</P>  \r\n\r\n<P>Regeringen forventer ligeledes, at elselskaberne vil etablere  \r\n\r\n udligningsordninger, som indebærer en mere ligelig byrdefordeling af  \r\n\r\n elselskabernes andel af tilslutningsomkostningerne ved den samlede  \r\n\r\n vindkraftudbygning. </P>  \r\n\r\n<P>Der er fra flere sider tilkendegivet et ønske om / et behov for en  \r\n\r\n standardiseret betaling for nettilslutning af vindmøller. Regeringen er enig  \r\n\r\n i, at der er meget, der taler for ensartede regler på området. Såfremt  \r\n\r\n parterne i enighed finder frem til sådanne standardiserede regler for  \r\n\r\n betaling for nettilslutningen, er regeringen indstillet på at udforme  \r\n\r\n forannævnte regler i overensstemmelse med parternes fælles ønsker. </P>  \r\n\r\n<P>Til nr. 2 </P>  \r\n\r\n<P>Ifølge bestemmelsen kan energiministeren fastsætte regler for  \r\n\r\n prisafregning for elektricitet, der leveres fra vindkraftanlæg til  \r\n\r\n elforsyningsnettet. Der er således tale om en principiel ændring i forhold  \r\n\r\n til hidtidig praksis, idet prisafregningen hidtil har været fastlagt ved en  \r\n\r\n vejledende aftale indgået mellem Danske Elværkers Forening, vindmølleejernes  \r\n\r\n organisation Danske Vindkraftværker og Foreningen af Danske  \r\n\r\n Vindmøllefabrikanter. Den vejledende aftale, der blev indgået i maj måned  \r\n\r\n 1984, er gældende i 10 år fra 1. oktober 1984 til 1. oktober 1994. Den  \r\n\r\n aftalemæssigt fastsatte prisafregning for elektricitet leveret fra  \r\n\r\n vindkraftværker har hidtil været undergivet prisbestemmelserne i lov om  \r\n\r\n elforsyning. Det vil derfor være nødvendigt med en konsekvensændring i lov om  \r\n\r\n elforsyning. </P>  \r\n\r\n<P>Hovedreglen ifølge den vejledende 1984-aftale er, at elselskaberne i dag  \r\n\r\n køber elproduktionen fra vindkraftanlæg til en pris, der er 85 % af det  \r\n\r\n lokale elforsyningsselskabs salgspris til almindelige husholdningsforbrugere  \r\n\r\n opgjort excl. afgifter og tilskud. Enkelte vindkraftanlæg, især kommunalt  \r\n\r\n ejede, vindmøller opstillet i ejerens egen el-installation eller  \r\n\r\n forsøgsmøller ejet af fabrikanter, får i dag en 70 % afregning. </P>  \r\n\r\n<P>Regeringen vil ved fastsættelsen af den fremtidige afregningspris  \r\n\r\n fastsætte elselskabernes afregningspris på 85 % niveauet. Kun såfremt der  \r\n\r\n sker forskydninger i de økonomiske vilkår for de private vindmølleejere, vil  \r\n\r\n der ske ændringer i afregningsprisen. </P>  \r\n\r\n<P>Afregningsprisen beregnes ud fra den lokale elforsynings forbrugerpriser,  \r\n\r\n og den prisafregning, som vindmølleejerne vil oppebære, vil således kunne  \r\n\r\n afvige fra selskab til selskab. Regeringen forventer imidlertid, at  \r\n\r\n elselskaberne indbyrdes vil aftale ordninger, som indebærer mere ensartede  \r\n\r\n vilkår for de private vindmølleejere og en mere ligelig fordeling af de  \r\n\r\n økonomiske byrder for elselskaberne. Med energiministerens bemyndigelse til  \r\n\r\n at fastsætte regler for prisafregningen for elektricitet leveret fra de  \r\n\r\n private vindkraftanlæg, sker der en fravigelse af elforsyningslovens princip  \r\n\r\n om, at priser og betingelser i elforsyningen skal være omkostningsbestemte.  \r\n\r\n Det er derfor ikke længere formålstjenligt, at prisafregningen herefter er  \r\n\r\n undergivet prisbestemmelserne i lov om elforsyning og dermed undergivet det i  \r\n\r\n medfør af elforsyningsloven nedsatte elprisudvalgs kompetence. Som følge  \r\n\r\n heraf foreslås der konsekvensændringer i lov om elforsyning. For imidlertid  \r\n\r\n at have et samlet, offentligt tilgængeligt billede af pris- og  \r\n\r\n omkostningsforholdene i hele elforsyningen, skal anmeldelse af priser og  \r\n\r\n betingelser fortsat ske til elprisudvalget, hvilket er præciseret i  \r\n\r\n lovforslagets § 10 d. </P>  \r\n\r\n<P>Energiministerens beføjelser i medfør af lovforslaget forudsættes  \r\n\r\n delegeret til Energistyrelsen. Energistyrelsens afgørelser efter bestemmelser  \r\n\r\n fastsat i medfør af § 10 b og § 10 c vil ske på baggrund af udtalelser fra  \r\n\r\n elprisudvalget. </P>  \r\n\r\n<P> <I>Til § 2 </I></P>  \r\n\r\n<P> Til nr. 1 og 2 </P>  \r\n\r\n<P>Der er tale om konsekvensændringer i lov om elforsyning. </P>  \r\n\r\n<P> <I>Til § 3 </I></P>  \r\n\r\n<P> Energiministeren fastsætter tidspunktet for lovens ikrafttræden. Denne  \r\n\r\n bestemmelse skal ses i sammenhæng med, at ændringer i statsstøttelove skal  \r\n\r\n anmeldes til EF-Kommissionen og først kan træde i kraft, når Kommissionen har  \r\n\r\n behandlet anmeldelsen. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> I lov nr. 2 af 2. januar 1982 om udnyttelse af vedvarende energikilder  \r\n\r\n m.v., som ændret ved lov nr. 309 af 9. juni 192 og lov nr. 302 af 16. maj  \r\n\r\n 1990, foretages følgende ændringer: </P>  \r\n\r\n<P> <B>§§ 1-10 a.</B> (Ingen ændringer) </P>  \r\n\r\n<P> <B>§ 10 b.</B> Energiministeren kan fastsætte regler om vindkraftanlægs  \r\n\r\n opstilling og tilslutning til elnettet, herunder regler om betaling af  \r\n\r\n omkostninger ved tilslutning af vindkraftanlæg til elnettet. </P>  \r\n\r\n<P> <B>§ 10 c.</B> Energiministeren kan fastsætte regler om prisafregningen  \r\n\r\n for elektricitet, der leveres fra vindkraftanlæg til elforsyningsnettet. </P>  \r\n\r\n<P> <B>§ 10 d.</B> Priser og betingelser vedrørende tilslutning af  \r\n\r\n vindkraftanlæg til elnettet skal anmeldes til det i medfør af  \r\n\r\n elforsyningsloven nedsatte elprisudvalg. </P>  \r\n\r\n<P> <B>§ 10 e.</B> Energiministeren fører tilsyn med lovens overholdelse.  \r\n\r\n</P>  \r\n\r\n<P> <I>Stk. 2.</I> Energiministeren kan fastsætte nærmere regler om tilsynets  \r\n\r\n udøvelse, herunder om anerkendelse af certifikater og prøvninger samt om  \r\n\r\n anden dokumentation og kontrol af, at forskrifter overholdes. </P>  \r\n\r\n<P> <I>Stk. 3.</I> Energiministeren kan påbyde, at forhold, der strider mod  \r\n\r\n regler eller afgørelser i medfør af loven, bringes i orden straks eller inden  \r\n\r\n en frist. </P>  \r\n\r\n<P> <I>Stk. 4.</I> Energiministeren kan fastsætte gebyrer for godkendelse og  \r\n\r\n tilsyn. Der er udpantningsret for de fastsatte gebyrer. </P>  \r\n\r\n<P> <B>§ 10 b.</B> Energiministeren kan fastsætte regler om vindkraftanlægs  \r\n\r\n opstilling og tilslutning til elnettet. </P>  \r\n\r\n<P> <B>§ 10 c.</B> Energiministeren fører tilsyn med lovens overholdelse.  \r\n\r\n</P>  \r\n\r\n<P> <I>Stk. 2.</I> Energiministeren kan fastsætte nærmere regler om tilsynets  \r\n\r\n udøvelse, herunder om anerkendelse af certifikater og prøvninger samt om  \r\n\r\n anden dokumentation og kontrol af, at forskrifter overholdes. </P>  \r\n\r\n<P> <I>Stk. 3.</I> Energiministeren kan påbyde, at forhold, der strider mod  \r\n\r\n regler eller afgørelser i medfør af loven, bringes i orden straks eller inden  \r\n\r\n en frist. </P>  \r\n\r\n<P> <I>Stk. 4.</I> Energiministeren kan fastsætte gebyrer for godkendelser og  \r\n\r\n tilsyn. Der er udpantningsret for de fastsatte gebyrer. </P>  \r\n\r\n<P> <B>§§ 11 - 13.</B> (Ingen ændringer) </P>  \r\n\r\n<P>I lov nr. 54 af 25. februar 1976 om elforsyning foretages følgende  \r\n\r\n ændringer: </P>  \r\n\r\n<P> <B>§§ 1 - 8.</B> (Ingen ændringer) </P>  \r\n\r\n<P> <B>§ 9.</B> Ved levering af elektricitet kan i prisen indregnes  \r\n\r\n nødvendige udgifter til brændsel, lønninger og andre driftomkostninger,  \r\n\r\n administration og salg, driftsmæssige afskrivninger samt forrentning af  \r\n\r\n fremmedkapital. Herudover kan der for de af § 3 omfattede  \r\n\r\n elforsyningsvirksomheder med det i § 10 nævnte elprisudvalgs tiltræden  \r\n\r\n indregnes henlæggelser til nyinvesteringer og forrentning af indskudskapital.  \r\n\r\n For øvrige elforsyningsvirksomheder omfattet af loven er regler fastsat efter  \r\n\r\n stk. 2 vejledende. </P>  \r\n\r\n<P> <I>Stk. 2.</I> Handelsministeren fastsætter generelle regler for  \r\n\r\n beregning af driftsmæssige afskrivninger og for udvalgets tilslutning til, at  \r\n\r\n der i prisen indregnes henlæggelser til nyinvesteringer og forrentning af  \r\n\r\n indskudskapital, jfr. stk. 1, 2. pkt. Handelsministeren fastsætter endvidere  \r\n\r\n efter samråd med Danske Elværkers Forening regler for regnskabsføring og  \r\n\r\n budgettering. </P>  \r\n\r\n<P> <I>Stk. 3.</I> For elforsyningsvirksomheder, som i kombineret produktion  \r\n\r\n leverer varme og elektricitet, skal omkostningerne fordeles på de pågældende  \r\n\r\n produkter efter rimelige, driftsøkonomiske principper. </P>  \r\n\r\n<P> <I>Stk. 4.</I> Bestemmelserne i stk. 1 - 3 gælder ikke for  \r\n\r\n elforsyningsvirksomheder, som alene leverer elektricitet ved spænding under  \r\n\r\n 500 volt og ikke for ikke-elværksejede vindkraftanlæg. </P>  \r\n\r\n<P> <B>§ 10.</B> Priser og andre betingelser - herunder afgifter ved  \r\n\r\n tilslutning og udvidelse - skal med angivelse af grundlaget for  \r\n\r\n prisfastsættelsen anmeldes til et af handelsministeren nedsat udvalg  \r\n\r\n (elprisudvalget) efter regler fastsat af udvalget. </P>  \r\n\r\n<P> <I>Stk. 2.</I> De anmeldte priser og betingelser er offentligt  \r\n\r\n tilgængelige, medmindre elprisudvalget tiltræder, at de ikke offentliggøres.  \r\n\r\n</P>  \r\n\r\n<P> <I>Stk. 3.</I> Priser og andre betingelser, der ikke er behørigt anmeldt,  \r\n\r\n er ugyldige. </P>  \r\n\r\n<P> <I>Stk. 4.</I> Finder udvalget, at priser eller andre betingelser er  \r\n\r\n urimelige eller i strid med bestemmelserne i § 9, giver udvalget, såfremt  \r\n\r\n forholdet ikke gennem forhandling kan bringes til ophør, pålæg om ændring af  \r\n\r\n priser eller betingelser. </P>  \r\n\r\n<P> <I>Stk. 5.</I> Såfremt priser eller andre betingelser må antages at ville  \r\n\r\n medføre en i samfundsmæssig henseende uøkonomisk anvendelse af energi, kan  \r\n\r\n udvalget, efter forhandling som nævnt i stk. 4., give pålæg om ændring af  \r\n\r\n priser eller betingelser. </P>  \r\n\r\n<P> <I>Stk. 6.</I> Bestemmelserne i stk. 4 - 5 gælder ikke for  \r\n\r\n ikke-elværksejede vindkraftanlæg. </P>  \r\n\r\n<P> <B>§ 9.</B> Ved levering af elektricitet kan i prisen indregnes  \r\n\r\n nødvendige udgifter til brændsel, lønninger og andre driftomkostninger,  \r\n\r\n administration og salg, driftsmæssige afskrivninger samt forrentning af  \r\n\r\n fremmedkapital. Herudover kan der for de af § 3 omfattede  \r\n\r\n elforsyningsvirksomheder med det i § 10 nævnte elprisudvalgs tiltræden  \r\n\r\n indregnes henlæggelser til nyinvesteringer og forrentning af indskudskapital.  \r\n\r\n For øvrige elforsyningsvirksomheder omfattet af loven er regler fastsat efter  \r\n\r\n stk. 2 vejledende. </P>  \r\n\r\n<P> <I>Stk. 2.</I> Handelsministeren fastsætter generelle regler for  \r\n\r\n beregning af driftsmæssige afskrivninger og for udvalgets tilslutning til, at  \r\n\r\n der i prisen indregnes henlæggelser til nyinvesteringer og forrentning af  \r\n\r\n indskudskapital, jfr. stk. 1, 2. pkt. Handelsministeren fastsætter endvidere  \r\n\r\n efter samråd med Danske Elværkers Forening regler for regnskabsføring og  \r\n\r\n budgettering. </P>  \r\n\r\n<P> <I>Stk. 3.</I> For elforsyningsvirksomheder, som i kombineret produktion  \r\n\r\n leverer varme og elektricitet, skal omkostningerne fordeles på de pågældende  \r\n\r\n produkter efter rimelige, driftsøkonomiske principper. </P>  \r\n\r\n<P> <I>Stk.4.</I> Bestemmelserne i stk. 1 - 3 gælder ikke for  \r\n\r\n elforsyningsvirksomheder, som alene leverer elektricitet ved spænding under  \r\n\r\n 500 volt. </P>  \r\n\r\n<P> <B>§ 10.</B> Priser og andre betingelser - herunder afgifter ved  \r\n\r\n tilslutning og udvidelse - skal med angivelse af grundlaget for  \r\n\r\n prisfastsættelsen anmeldes til et af handelsministeren nedsat udvalg  \r\n\r\n (elprisudvalget) efter regler fastsat af udvalget. </P>  \r\n\r\n<P> <I>Stk. 2.</I> De anmeldte priser og betingelser er offentligt  \r\n\r\n tilgængelige, medmindre elprisudvalget tiltræder, at de ikke offentliggøres.  \r\n\r\n</P>  \r\n\r\n<P> <I>Stk. 3.</I> Priser og andre betingelser, der ikke er behørigt anmeldt,  \r\n\r\n er ugyldige. </P>  \r\n\r\n<P> <I>Stk. 4.</I> Finder udvalget, at priser eller andre betingelser er  \r\n\r\n urimelige eller i strid med bestemmelserne i § 9, giver udvalget, såfremt  \r\n\r\n forholdet ikke gennem forhandling kan bringes til ophør, pålæg om ændring af  \r\n\r\n priser eller betingelser. </P>  \r\n\r\n<P> <I>Stk. 5.</I> Såfremt priser eller andre betingelser må antages at ville  \r\n\r\n medføre en i samfundsmæssig henseende uøkonomisk anvendelse af energi, kan  \r\n\r\n udvalget, efter forhandling som nævnt i stk. 4., give pålæg om ændring af  \r\n\r\n priser eller betingelser. </P>  \r\n\r\n<P> <B>§§ 11-18.</B> (Ingen ændringer) </P>  \r\n\r\n<P>Efter 2. behandling den 5. maj 1992 </P>  \r\n\r\n<P> <B>§ 1 </B></P>  \r\n\r\n<P> I lov om udnyttelse af vedvarende energikilder m.v., jf.  \r\n\r\n lovbekendtgørelse nr. 351 af 29. maj 1990, foretages følgende ændringer: </P>  \r\n\r\n<P> <B>1.</B>  <I>§ 10 b.</I> affattes således: </P>  \r\n\r\n<P> <B>&#187;§ 10 b.</B> Energiministeren kan fastsætte regler om  \r\n\r\n vindkraftanlægs opstilling og tilslutning til elnettet. </P>  \r\n\r\n<P> <I>Stk. 2.</I> Omkostninger, som er forbundet med et vindkraftanlægs  \r\n\r\n tilslutning til 10-20 kV-elnettet, påhviler vindkraftanlæggets ejer. </P>  \r\n\r\n<P> <I>Stk. 3.</I> Omkostninger til udbygning af 10-20 kV-elnettet eller  \r\n\r\n forstærkning af et eksisterende elnet, der er nødvendiggjort af et  \r\n\r\n vindkraftanlægs tilslutning, påhviler elforsyningsselskabet. </P>  \r\n\r\n<P> <I>Stk. 4.</I> Energiministeren kan fastsætte nærmere regler om betaling  \r\n\r\n af omkostninger ved tilslutning af vindkraftanlæg til elnettet efter stk. 2  \r\n\r\n og 3.&#171; </P>  \r\n\r\n<P> <B>2.</B> Efter § 10 b indsættes: </P>  \r\n\r\n<P> <B>&#187;§ 10 c.</B> Elektricitet, der leveres fra vindkraftanlæg til  \r\n\r\n elnettet, afregnes med 85 pct. af salgsprisen til almindelige forbrugere  \r\n\r\n opgjort eksklusive afgifter og tilskud hos det elforsyningsselskab, i hvis  \r\n\r\n område vindkraftanlægget er opstillet. </P>  \r\n\r\n<P> <I>Stk. 2.</I> Energiministeren kan fastsætte nærmere regler om  \r\n\r\n prisafregningen for elektricitet, der leveres fra vindkraftanlæg til elnettet  \r\n\r\n efter stk. 1. </P>  \r\n\r\n<P> <B>§ 10 d.</B> Priser og betingelser vedrørende tilslutning af  \r\n\r\n vindkraftanlæg til elnettet skal anmeldes til det i medfør af  \r\n\r\n elforsyningsloven nedsatte elprisudvalg.&#171; </P>  \r\n\r\n<P>§ 10 c bliver herefter § 10 e. </P>  \r\n\r\n<P> <B>§ 2 </B></P>  \r\n\r\n<P> I lov nr. 54 af 25. februar 1976 om elforsyning, som ændret ved § 8 i lov  \r\n\r\n nr. 818 af 19. december 1989, foretages følgende ændringer: </P>  \r\n\r\n<P> <B>1.</B> I <I>§ 9, stk. 4,</I> indsættes efter &#187;volt&#171;:  \r\n\r\n &#187;og ikke for ikkeelværksejede vindkraftanlæg&#171;. </P>  \r\n\r\n<P> <B>2.</B> Efter § 10, stk. 5, indsættes: </P>  \r\n\r\n<P>&#187; <I>Stk. 6.</I> Bestemmelserne i stk. 4 og 5 gælder ikke for  \r\n\r\n ikkeelværksejede vindkraftanlæg.&#171; </P>  \r\n\r\n<P> <B>§ 3 </B></P>  \r\n\r\n<P> Energiministeren fastsætter tidspunktet for lovens ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/12/1994"
        },
        {
            "displayName": "Accession",
            "displayValue": "199112K00235"
        },
        {
            "displayName": "Entydig dokumentidentifikation",
            "displayValue": "CL002573"
        },
        {
            "displayName": "Dato for førstegangsindlæggelse",
            "displayValue": "07/12/1994"
        },
        {
            "displayName": "Dato for indlæggelse",
            "displayValue": "07/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "235"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}