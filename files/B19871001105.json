{
    "id": 65446,
    "title": "Teknisk forskrift om asbest i skibe (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 10011 af 12/03/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Teknisk forskrift om asbest i skibe (* 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 11, stk. 2 i lov nr. 98 af 12. marts 1980 om skibes  \r\n\r\n sikkerhed m.v., jf. industriministeriets bekendtgørelse nr. 362 af 5. august  \r\n\r\n 1980 fastsættes: </P>  \r\n\r\n<P CLASS=PUNKT> <B>1.</B> Almindelige bestemmelser </P>  \r\n\r\n<P>1.1 I det omfang, det er praktisk muligt, skal der, for at mindske den  \r\n\r\n sundhedsmæssige risiko asbeststøv udgør, drages omsorg for, at der ved alle  \r\n\r\n konstaterede beskadigelser af asbestholdige materialer eller for udstyr, som  \r\n\r\n i daglig brug afgiver asbestholdigt støv, træffes foranstaltninger, som  \r\n\r\n angivet i de efterfølgende punkter. </P>  \r\n\r\n<P>1.2 Hvor der indtræffer situationer eller forhold, der kræver  \r\n\r\n foranstaltninger og tiltag udover de i denne forskrift anførte, skal statens  \r\n\r\n skibstilsyn kontaktes for nærmere vejledning. </P>  \r\n\r\n<P CLASS=PUNKT> <B>2.</B> Brandisolering </P>  \r\n\r\n<P>2.1 Intakte plader og isolationskonstruktioner, som har en effektiv  \r\n\r\n støvtæt overfladebeklædning, såsom plastlaminat, stålfolie og lign., kan  \r\n\r\n bibeholdes uden yderligere foranstaltninger. </P>  \r\n\r\n<P>2.2 Hvis sådanne plader og konstruktioner får mindre, lokale  \r\n\r\n beskadigelser, skal disse skader straks udbedres med egnet asbestfrit  \r\n\r\n materiale, såsom rockwoolpuds, plastlaminat, glasfiberlærred o.lign. </P>  \r\n\r\n<P>2.3 Hvis plader og konstruktioner er benyttet på steder, hvor der er  \r\n\r\n risiko for hyppig beskadigelse, skal det berørte asbestholdige materiale  \r\n\r\n beskyttes på en effektiv og varig måde eller materialet må fjernes og  \r\n\r\n erstattes med andet egnet materiale, som er asbestfrit og godkendt som  \r\n\r\n ubrændbart. </P>  \r\n\r\n<P CLASS=PUNKT> <B>3.</B> Varmeisolering </P>  \r\n\r\n<P>3.1 Isolations- og afdækningsmaterialer på udstødsrør, kedler, aftræk og  \r\n\r\n lign., der indeholder asbest, skal være indkapslet, således at der er  \r\n\r\n støvtæthed under alle driftsformer. Såfremt den eksisterende asbestholdige  \r\n\r\n isolation er indkapslet med lærred og malet eller indkapslet i plader, så der  \r\n\r\n er en støvtæt indkapsling, og hvis isolationens afslutning ved  \r\n\r\n flangesamlinger er gjort støvtæt, og isolationen er ubeskadiget, kan den  \r\n\r\n eksisterende isolation bibeholdes. Beskadigede isoleringspuder ved  \r\n\r\n flangesamlinger, ventiler m.v., der indeholder asbest, skal udskiftes med  \r\n\r\n puder af et andet egnet materiale, som er asbestfrit og godkendt som  \r\n\r\n ubrændbart. </P>  \r\n\r\n<P>Isolation, der er beskadiget, skal repareres, således at der opnås en  \r\n\r\n støvtæt isolering. </P>  \r\n\r\n<P>3.2. Kan en sådan støvtæthed, som nævnt i ovenstående, ikke opnås ved  \r\n\r\n indkapsling, skal isolerings- og afdækningsmaterialet, der indeholder asbest,  \r\n\r\n fjernes og erstattes af et andet egnet materiale, som er asbestfrit og  \r\n\r\n godkendt som ubrændbart. </P>  \r\n\r\n<P>3.3 Isolationens afslutning ved flangesamlinger kan f.eks. gøres støvtæt  \r\n\r\n ved udskiftning af en meter af den asbestholdige isolering med et andet egnet  \r\n\r\n materiale, der er asbestfrit og ubrændbart. Derefter omvikles  \r\n\r\n isoleringsmaterialet med glaslærred, således at der etableres en støvtæt  \r\n\r\n overgang mellem isoleringsmaterialet, der indeholder asbest, og den  \r\n\r\n udskiftede isolering. Afslutningen af isoleringen skal udføres af en  \r\n\r\n pladekappe, der slutter tæt til selve røret. </P>  \r\n\r\n<P CLASS=PUNKT> <B>4.</B> Udstyrsgenstande </P>  \r\n\r\n<P>Udstyr og genstande, såsom personlige værnemidler, brandtæpper,  \r\n\r\n brandslanger og brandbeskyttelsesudstyr, skal, hvor der er risiko for  \r\n\r\n afgivelse af asbestfibre, udskiftes med andet tilsvarende asbestfrit  \r\n\r\n materiale. Denne udskiftning skal være foretaget snarest muligt, dog senest  \r\n\r\n 15. marts 1988. </P>  \r\n\r\n<P CLASS=PUNKT> <B>5.</B> Arbejde med asbest. </P>  \r\n\r\n<P>5.1 Arbejdet, omfattet af denne forskrift, skal tilrettelægges og udføres  \r\n\r\n på en sådan måde, at det i videst muligt omfang sikres, at de personer, der  \r\n\r\n er beskæftiget med arbejdet og de personer, der i øvrigt befinder sig om  \r\n\r\n bord, ikke udsættes for støv fra asbest eller asbestholdige materialer. </P>  \r\n\r\n<P>5.2 Der skal anvendes arbejdsmetoder og værktøj, der begrænser  \r\n\r\n støvudviklingen mest muligt. </P>  \r\n\r\n<P>5.3 De besætningsmedlemmer, der er beskæftiget med arbejde med asbest,  \r\n\r\n skal have en grundig information om de sundhedsmæssige risici, der er  \r\n\r\n forbundet med arbejdet. </P>  \r\n\r\n<P>Før arbejdet skal de udførende instrueres omhyggeligt i, hvorledes dette  \r\n\r\n kan udføres på en farefri måde, herunder hvilke tekniske hjælpemidler og  \r\n\r\n personlige værnemidler, der skal anvendes, og om reglerne for bortskaffelse  \r\n\r\n af asbestaffald, herunder emballage. </P>  \r\n\r\n<P>5.4 Hvor der kan være risiko for påvirkning fra asbest eller asbestholdige  \r\n\r\n materialer, skal rengøring udføres ved hjælp af afvaskning eller støvsugning.  \r\n\r\n Støvsugeren skal være forsynet med et særligt filter beregnet til at  \r\n\r\n tilbageholde asbeststøv. </P>  \r\n\r\n<P CLASS=PUNKT> <B>6.</B> Asbestaffald </P>  \r\n\r\n<P>Asbeststøv samt stærkt støvende asbestholdigt affald, filtre og lignende  \r\n\r\n skal i befugtet tilstand opbevares og bortskaffes i lukket, tæt emballage,  \r\n\r\n der mærkes med oplysning om, at den indeholder asbest. Bortskaffelsen skal  \r\n\r\n ske til den af havneadministrationen valgte renovationsservice. </P>  \r\n\r\n<P CLASS=PUNKT> <B>7.</B> Arbejdstøj og personlige værnemidler </P>  \r\n\r\n<P>7.1 Under arbejdet skal de beskæftigede være iført særligt støvafvisende  \r\n\r\n arbejdstøj og hovedbeklædning. Egnet åndedrætsværn (maske med udskifteligt  \r\n\r\n filter) skal udleveres til de ansatte og skal anvendes i nødvendigt omfang.  \r\n\r\n</P>  \r\n\r\n<P>7.2 Det særlige arbejdstøj skal skiftes hyppigt og må ikke bæres under  \r\n\r\n spisepauser. Det særlige arbejdstøj må ikke bæres uden for det sted, hvor  \r\n\r\n arbejdet med asbest foregår. Før arbejdstøjet tages af, skal det rengøres for  \r\n\r\n støv. Det skal opbevares adskilt fra dagligt tøj. </P>  \r\n\r\n<P>7.3 Hvis der ikke benyttes egnet personrenser (støvsuger), skal  \r\n\r\n åndedrætsværn anvendes, når det særlige arbejdstøj tages af. </P>  \r\n\r\n<P>7.4 Når særligt arbejdstøj kasseres, skal det samles i støvtæt emballage  \r\n\r\n og bortskaffes som asbestholdigt affald. </P>  \r\n\r\n<P>7.5 Det særlige arbejdstøj skal vaskes særskilt fra andet tøj. Det skal  \r\n\r\n ved transport til vask være pakket i støvtæt emballage, der er tydeligt  \r\n\r\n mærket om, at indholdet kan afgive asbestholdigt støv. </P>  \r\n\r\n<P>7.6 Defekt særligt arbejdstøj og defekte værnemidler skal repareres eller  \r\n\r\n udskiftes. </P>  \r\n\r\n<P CLASS=PUNKT> <B>8.</B> Registrering </P>  \r\n\r\n<P>De besætningsmedlemmer, der er beskæftiget med reparationsarbejder, i  \r\n\r\n hvilke der indgår asbest eller asbestholdige materialer, skal registreres i  \r\n\r\n skibets tilsynsbog. Af registreringen skal arten og varigheden af det  \r\n\r\n pågældende arbejde fremgå samt den påvirkning fra asbest, der er forbundet  \r\n\r\n hermed. Besætningsmedlemmerne har adgang til de registrerede oplysninger og  \r\n\r\n skal på begæring have udleveret kopi heraf. Skibets reder skal ved en  \r\n\r\n fornyelse af tilsynsbogen få udført fotokopi af de registrerede oplysninger  \r\n\r\n og opbevare disse i mindst 30 år. Såfremt rederiet ophører sin virksomhed,  \r\n\r\n skal fotokopi af de registrerede oplysninger indsendes til direktoratet for  \r\n\r\n statens skibstilsyn. </P>  \r\n\r\n<P CLASS=PUNKT> <B>9.</B> Straffebestemmelser </P>  \r\n\r\n<P>Overtrædelse af forskriften kan i medfør af § 28 i lov om skibes sikkerhed  \r\n\r\n mv straffes med bøde eller hæfte. </P>  \r\n\r\n<P CLASS=PUNKT> <B>10.</B> Forskriften træder i kraft den 15. april 1987.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for statens skibstilsyn,  \r\n\r\n den 12. marts 1987 </I> </P>  \r\n\r\n<P CLASS=UNDERSKREVET-AF ALIGN=CENTER>T.R. Funder </P>  \r\n\r\n<P CLASS=MINISTER ALIGN=RIGHT>/Hans Christensen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Teknisk forskrift nr. 7 er bekendtgjort i Skibstilsynets Meddelelser nr. 402 af 19870330"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19871001105"
        },
        {
            "displayName": "Entydig dokumentidentifikation",
            "displayValue": "CM024545"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10011"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "12/03/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}