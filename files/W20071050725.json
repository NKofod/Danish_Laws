{
    "id": 116727,
    "title": "Jobplan og aktivering - en mulig feriehindring?",
    "documentTypeId": "240",
    "isSagsforlobPeriodValid": true,
    "shortName": "KEN nr 10507 af 26/11/2007",
    "documentHtml": "<div class=\"bjelke\">Den fulde tekst</div><p class=\"Titel2\">Jobplan og aktivering - en mulig feriehindring?</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Lønmodtageren havde søgt Arbejdsdirektoratet om at få udbetalt uhævet feriegodtgørelse svarende til 15 dage for ferieåret 2006/2007, som var optjent i 2005.</div>\r\n        </p>\r\n        <p class=\"Tekst2\">\r\n          <div>Lønmodtageren havde oplyst, at han i ferieåret har modtaget arbejdsløshedsdagpenge i 86 dage i perioden fra den 1. januar 2007 til den 30. april 2007.</div>\r\n        </p>\r\n        <p class=\"Tekst2\">\r\n          <div>Lønmodtageren oplyste i sin klage, at han de sidste 6 uger af ferieåret deltog i et aktiveringskursus/beskæftigelsestilbud, og at han af hensyn til sin fortsatte ret til dagpenge, ikke havde mulighed for at afslå dette tilbud.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet havde alene behandlet sagen på grundlag af ferielovens § 34 b, stk. 4 og afvist udbetaling, fordi der er udbetalt flere dages arbejdsløshedsunderstøttelse, end lønmodtageren har ret til som feriedage.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn tiltrådte, at lønmodtageren ikke havde ret til at få feriegodtgørelsen udbetalt efter lovens § 34 b, stk. 2, men hjemviste spørgsmålet om, hvorvidt lønmodtagerens deltagelse i et aktiveringskursus/beskæftigelsestilbud var en feriehindring i ferielovens forstand.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 21. november 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De kan ikke få udbetalt uhævet feriegodtgørelse optjent i 2005 efter ferielovens § 34 b, stk. 2.</p>\r\n      <p class=\"Tekst\">Arbejdsmarkedets Ankenævn hjemviser spørgsmålet om feriehindring til Arbejdsdirektoratet med henblik på yderligere undersøgelse og ny afgørelse.</p>\r\n      <p class=\"Tekst\">Ankenævnet tiltræder således direktoratets afgørelse af den 12. september 2007 for så vidt angår spørgsmålet om, at antallet af dage med arbejdsløshedsdagpenge er til hinder for udbetalingen af feriegodtgørelse. Ankenævnet hjemviser sagen med henblik på, at Arbejdsdirektoratet undersøger og træffer afgørelse om, hvorvidt Deres deltagelse i aktiveringskursus/beskæftigelsestilbud er en feriehindring i ferielovens forstand.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De har uhævet feriegodtgørelse svarende til 15 feriedage fra optjeningsåret 2005</p>\r\n        <p class=\"Liste1\"><span class=\"Liste1Nr\">–</span> feriegodtgørelsen stammer fra et ansættelsesforhold, som var ophørt den 30. april 2007</p>\r\n        <p class=\"Liste1\"><span class=\"Liste1Nr\">–</span> De har modtaget arbejdsløshedsdagpenge i 86 dage i perioden fra den 1. januar 2007 til den 30. april 2007.</p>\r\n      </p>\r\n      <p class=\"Tekst\">Efter ferielovens § 34 b, stk. 2 kan De få udbetalt uhævet feriegodtgørelse, som er optjent i et ansættelsesforhold, og hvor ansættelsesforholdet er ophørt senest ved udløbet af ferieåret, det vil sige den 30. april 2007. Det er dog en betingelse for at få udbetalt feriegodtgørelsen efter denne bestemmelse, at De ikke har modtaget kontanthjælp, arbejdsløshedsdagpenge eller ydelser efter lov om børnepasningsorlov i flere dage, end den uhævede feriegodtgørelse svarer til.</p>\r\n      <p class=\"Tekst\">Ankenævnet finder, at De ikke kan få udbetalt feriegodtgørelse efter lovens § 34 b, stk. 4, fordi De har modtaget arbejdsløshedsdagpenge i 86 dage i ferieåret 2006/2007. De har således modtaget arbejdsløshedsdagpenge for mere end 15 dage i ferieåret.</p>\r\n      <p class=\"Tekst\">Hvis en lønmodtager på grund af særlige forhold er afskåret fra at holde ferien inden ferieperiodens eller ferieårets udløb, udbetales feriegodtgørelse, løn under ferie eller ferietillæg til lønmodtageren. Det fremgår af ferielovens § 38.</p>\r\n      <p class=\"Tekst\">De har oplyst, at De i de sidste 6 uger af ferieåret deltog i aktiveringskursus/beskæftigelsestilbud efter at havde modtaget arbejdsløshedsdagpenge som ledig.</p>\r\n      <p class=\"Tekst\">Arbejdsdirektoratet har ikke undersøgt Deres forhold i forbindelse med Deres deltagelse i aktiveringskursus/beskæftigelsestilbud, herunder om Deres ret til arbejdsløshedsdagpenge konkret ville blive påvirket, hvis De havde afholdt ferien. Direktoratet har derfor heller ikke taget stilling til, om Deres deltagelse i aktiveringskursus/beskæftigelsestilbud har været til hinder for, at De kunne holde ferie i løbet af april måned 2007. Sagen hjemvises derfor til Arbejdsdirektoratet.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 34 b, stk. 2 og 4, § 38, § 41, stk. 1 og § 44, stk. 5 i ferieloven, jf. lovbekendtgørelse nr. 407 af 28. maj 2004</p>\r\n        <p class=\"Liste1\"><span class=\"Liste1Nr\">–</span> § 24, stk. 1 og stk. 4 i Arbejdsdirektoratets bekendtgørelse nr. 1285 af 14. december 2004 om ferie.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter som ankenævnet har modtaget fra direktoratet samt Deres brev af 16. oktober 2007.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p>\r\n        <p class=\"Liste1\"><span class=\"Liste1Nr\">–</span> Arbejdsdirektoratet, Stormgade 10, Postboks 1103, 1009 København K</p>\r\n      </p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Ferielov, jf. lovbekendtgørelse nr. 407 af 28. maj 2004</span></p>\r\n      <p class=\"Tekst\">…</p>\r\n      <p class=\"Tekst\">Kapitel 5 a</p>\r\n      <p class=\"Tekst\"><span class=\"Italic\">Udbetaling af feriegodtgørelse, løn under ferie eller ferietillæg ved ferieårets udløb</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 34 b.</span> …</p>\r\n      <p class=\"Tekst\"><span class=\"Italic\">Stk. 2.</span> Feriegodtgørelse, der ikke er hævet af lønmodtageren inden udløbet af ferieåret, og som er optjent i et ansættelsesforhold, der er ophørt senest ved udløbet af ferieåret, udbetales efter anmodning til lønmodtageren af FerieKonto eller den, der i medfør af § 31 administrerer feriegodtgørelsen, jf. dog stk. 4. Det er en betingelse, at lønmodtageren skriftligt erklærer, at ansættelsesforholdet er ophørt.</p>\r\n      <p class=\"Tekst\"><span class=\"Italic\">Stk. 3.</span> …</p>\r\n      <p class=\"Tekst\"><span class=\"Italic\">Stk. 4.</span> Har lønmodtageren fået arbejdsløshedsdagpenge, ydelse efter lov om børnepasningsorlov eller kontanthjælp i ferieåret, kan udbetaling efter stk. 2 og 3 kun ske efter direktøren for Arbejdsdirektoratets forudgående godkendelse. Antallet af dage med de nævnte ydelser skal trækkes fra det antal dage, de uhævede feriepenge svarer til. Hvis der herefter resterer et antal feriedage, meddeler direktøren for Arbejdsdirektoratet arbejdsgiveren, Ferie Konto eller den, der i medfør af § 31 administrerer feriegodtgørelsen, for hvor mange dage der kan udbetales til lønmodtageren.</p>\r\n      <p class=\"Tekst\"><span class=\"Italic\">Stk. 5.</span> …</p>\r\n      <p class=\"Tekst\">Kapitel 6</p>\r\n      <p class=\"Tekst\"><span class=\"Italic\">Forældelse og modregning</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 38.</span> Hvis en lønmodtager på grund af særlige forhold er afskåret fra at holde ferien inden ferieperiodens eller ferieårets udløb, udbetales feriegodtgørelse, løn under ferie eller ferietillæg til lønmodtageren.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Fravigelsesmuligheder og bemyndigelser</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 41.</span> Direktøren for Arbejdsdirektoratet fastsætter regler om, hvornår en lønmodtager på grund af særlige forhold er afskåret fra at holde ferie, jf. § 38, stk. 1.</p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\">Kapitel 8</p>\r\n      <p class=\"Tekst\"><span class=\"Italic\">Kompetence og klageadgang</span></p>\r\n      <p class=\"Tekst\"><span class=\"Bold\">§ 44.</span> …</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsdirektoratet træffer afgørelse om udbetaling af beløb efter § 34 b, stk. 4, eller beløb, der i medfør af § 36 er tilfaldet statskassen eller Arbejdsmarkedets Feriefond eller et andet ferieformål.</p>\r\n      <p class=\"Tekst\"><span class=\"Italic\">Stk. 6.</span> …</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 1285 af 14. december 2004 om ferie</span></p>\r\n      <p class=\"Tekst\">…</p>\r\n      <p class=\"Tekst\">Kapitel 10</p>\r\n      <p class=\"Tekst\"><span class=\"Italic\">Udbetaling af feriepenge uden at ferien holdes</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">En lønmodtager, der er forhindret i at holde ferie</span></p>\r\n      <p class=\"Tekst\"><span class=\"Bold\">§ 24.</span> En lønmodtager er helt eller delvis afskåret fra at holde ferie, hvis lønmodtageren har en af følgende feriehindringer:</p>\r\n      <p>\r\n        <p class=\"Liste1\"><span class=\"Liste1Nr\">1)</span> egen sygdom,</p>\r\n        <p class=\"Liste1\"><span class=\"Liste1Nr\">2)</span> barselorlov, jf. dog stk. 2,</p>\r\n        <p class=\"Liste1\"><span class=\"Liste1Nr\">3)</span> orlov til adoption, jf. dog stk. 2,</p>\r\n        <p class=\"Liste1\"><span class=\"Liste1Nr\">4)</span> ophold i udlandet, forudsat at pågældende ikke er i et ansættelsesforhold, som er omfattet af ferieloven under opholdet,</p>\r\n        <p class=\"Liste1\"><span class=\"Liste1Nr\">5)</span> overgang til selvstændigt erhverv,</p>\r\n        <p class=\"Liste1\"><span class=\"Liste1Nr\">6)</span> overgang til arbejde i hjemmet,</p>\r\n        <p class=\"Liste1\"><span class=\"Liste1Nr\">7)</span> valg til borgmester, udnævnelse til minister eller lignende tillidshverv,</p>\r\n        <p class=\"Liste1\"><span class=\"Liste1Nr\">8)</span> indsættelse i en af kriminalforsorgens institutioner,</p>\r\n        <p class=\"Liste1\"><span class=\"Liste1Nr\">9)</span> tvangsanbringelse,</p>\r\n        <p class=\"Liste1\"><span class=\"Liste1Nr\">10)</span> lovligt varslede og afsluttede konflikter,</p>\r\n        <p class=\"Liste1\"><span class=\"Liste1Nr\">11)</span> aftjening af værnepligt,</p>\r\n        <p class=\"Liste1\"><span class=\"Liste1Nr\">12)</span> tjeneste i forsvaret på værnepligtslignende vilkår,</p>\r\n        <p class=\"Liste1\"><span class=\"Liste1Nr\">13)</span> deltagelse i aktiviteter via en rådighedskontrakt med forsvarets reaktionsstyrker og SHIRBRIG,</p>\r\n        <p class=\"Liste1\"><span class=\"Liste1Nr\">14)</span> manglende midler til at holde ferie på grund af en opstået tvist i ferieåret mellem lønmodtageren og arbejdsgiveren om et krav på ferie penge,</p>\r\n        <p class=\"Liste1\"><span class=\"Liste1Nr\">15)</span> pasning af nærtstående syge eller døende, hvor lønmodtageren i en tidsbegrænset periode er tilkendt tabt arbejdsfortjeneste, løn eller vederlag efter serviceloven eller</p>\r\n        <p class=\"Liste1\"><span class=\"Liste1Nr\">16)</span> orlov fra et ansættelsesforhold til pasning af nærtstående syge eller døende.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Italic\">Stk. 3.</span> …</p>\r\n      <p class=\"Tekst\"><span class=\"Italic\">Stk. 4.</span> En lønmodtager, som efter stk. 1 er forhindret i at holde ferie umiddelbart op til ferieårets udløb, skal have udbetalt feriepengene for ferien, uden at ferien holdes, medmindre ferien er overført til næste ferieår, jf. lovens § 40. Arbejdsgiveren, FerieKonto eller den, der i medfør af lovens § 31 administrerer en feriekortordning, skal udbetale feriepengene senest ved ferieårets afslutning.</p>\r\n      <p class=\"Tekst\"><span class=\"Italic\">Stk. 5.</span> …</p>\r\n      <p class=\"Tekst\"><span class=\"Italic\">Stk. 6.</span> …</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2008"
        },
        {
            "displayName": "Accession",
            "displayValue": "W20071050725"
        },
        {
            "displayName": "Entydig dokumentidentifikation",
            "displayValue": "BE002870"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10507"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "26/11/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5800044-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}