{
    "id": 126495,
    "title": "Arbejdsdirektoratet hjemviste for anden gang sagen til a-kassen, hjemvisning på grund af nye oplysninger i sagen, a-kassen har givet medlemmet medhold i rådighedsspørgsmålet, påklaget var direktoratets afgørelse om hjemvisning",
    "documentTypeId": "240",
    "isSagsforlobPeriodValid": true,
    "shortName": "KEN nr 10271 af 05/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsdirektoratet hjemviste for anden gang sagen til a-kassen, hjemvisning på grund af nye oplysninger i sagen, a-kassen har givet medlemmet medhold i rådighedsspørgsmålet, påklaget var direktoratets afgørelse om hjemvisning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>A-kassen traf den 3. august 2007 afgørelse om, at medlemmet ikke stod til rådighed for arbejdsmarkedet.</div>\r\n        </p>\r\n        <p class=\"Tekst2\">\r\n          <div>A-kassens afgørelse blev påklaget til Arbejdsdirektoratet.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet hjemviste den 4. december 2007 sagen til fornyet behandling i a-kassen, da der var kommet nye væsentlige oplysninger i sagen.</div>\r\n        </p>\r\n        <p class=\"Tekst2\">\r\n          <div>A-kassen traf den 8. februar 2008 ny afgørelse i sagen, hvor a-kassen fastholdt, at medlemmet ikke stod til rådighed for arbejdsmarkedet.</div>\r\n        </p>\r\n        <p class=\"Tekst2\">\r\n          <div>A-kassens afgørelse blev påklaget til Arbejdsdirektoratet.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet hjemviste den 30. april 2008 igen sagen til fornyet behandling i a-kassen, fordi der endnu engang var kommet nye væsentlige oplysninger i sagen.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet havde efter sagens modtagelse modtaget en cd-rom fra medlemmet, der indeholdt 169 dokumenter.</div>\r\n        </p>\r\n        <p class=\"Tekst2\">\r\n          <div>A-kassen traf den 15. maj 2008 ny afgørelse i sagen, hvor a-kassen ud fra de nye oplysninger i sagen fandt, at medlemmet stod til rådighed for arbejdsmarkedet.</div>\r\n        </p>\r\n        <p class=\"Tekst2\">\r\n          <div>Medlemmet har klaget over Arbejdsdirektoratets hjemvisning af sagen den 30. april 2008.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at sagen ikke ved fremkomsten af de nye oplysninger kunne anses for at have ændret sig så væsentligt, at det kunne begrunde en hjemvisning.</div>\r\n        </p>\r\n        <p class=\"Tekst2\">\r\n          <div>Ankenævnet fandt endvidere, at Arbejdsdirektoratet burde have taget stilling til medlemmets klage i stedet for at hjemvise sagen til fornyet behandling i a-kassen.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at det var anden gang, at sagen var til behandling i direktoratet, og at direktoratet ud fra hensynet til en hurtig og enkel sagsbehandling i den konkrete situation burde have realitetsbehandlet sagen selv.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere vægt på, at direktoratet som følge af officialprincippet havde en selvstændig pligt til at medvirke til sagens oplysning og her ud fra at træffe afgørelse.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 4. december 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Arbejdsdirektoratet burde have taget stilling til Deres klage over a-kassens afgørelse af den 8. februar 2008.</p>\r\n      <p class=\"TekstV\">Sagen skulle således ikke have været hjemvist til fornyet behandling og afgørelse i a-kassen.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p class=\"TekstV\">– a-kassen den 7. august 2007 traf afgørelse om, at De ikke stod til rådighed for arbejdsmarkedet,</p>\r\n      <p class=\"TekstV\">– De påklagede denne afgørelse til Arbejdsdirektoratet,</p>\r\n      <p class=\"TekstV\">– De efter sagens modtagelse i Arbejdsdirektoratet fremsendte nye oplysninger til direktoratet,</p>\r\n      <p class=\"TekstV\">– Arbejdsdirektoratet den 4. december 2007 hjemviste sagen til fornyet behandling og afgørelse i a-kassen,</p>\r\n      <p class=\"TekstV\">– a-kassen traf ny afgørelse i sagen den 8. februar 2008, hvor a-kassen fastholdt, at De ikke stod til rådighed,</p>\r\n      <p class=\"TekstV\">– De den 12. februar 2008 påklagede denne afgørelse til Arbejdsdirektoratet,</p>\r\n      <p class=\"TekstV\">– De i april måned 2008 fremsendte nye oplysninger til Arbejdsdirektoratet, og</p>\r\n      <p class=\"TekstV\">– Arbejdsdirektoratet den 30. april 2008 igen hjemviste sagen til fornyet behandling og afgørelse i a-kassen.</p>\r\n      <p class=\"TekstV\">En borger kan til en hver tid fremkomme med nye oplysninger til sagen, herunder også under sagens behandling i rekursinstansen.</p>\r\n      <p class=\"TekstV\">Rekursinstansen er omfattet af officialprincippet. Officialprincippet indebærer, at rekursmyndigheden aktivt skal medvirke til sagens oplysning, således at sagen får en rigtig afgørelse.</p>\r\n      <p class=\"TekstV\">En offentlig myndighed kan dog hjemvise sagen til førsteinstansen, såfremt sagen ved de nye oplysninger ændrer sig så væsentligt, at sagen derved mister sin identitet.</p>\r\n      <p class=\"TekstV\">Af hensyn til borgeren skal alle sager, der behandles af den offentlige forvaltning, behandles så enkelt og hurtigt som muligt.</p>\r\n      <p class=\"TekstV\">Ankenævnet har gennemgået de oplysninger, som De fremsendte til Arbejdsdirektoratet efter sagens modtagelse i direktoratet, og ankenævnet har vurderet, at sagen ikke ved fremkomsten af disse oplysninger kan anses for at have ændret sig så væsentligt, at det kan begrunde en hjemvisning.</p>\r\n      <p class=\"TekstV\">Det er ankenævnets vurdering, at Arbejdsdirektoratet burde have taget stilling til Deres klage i stedet for at hjemvise sagen til fornyet behandling i a-kassen.</p>\r\n      <p class=\"TekstV\">Ankenævnet har lagt vægt på, at det var anden gang, at sagen var til behandling i direktoratet, og at direktoratet ud fra hensynet til en hurtig og enkel sagsbehandling i den konkrete situation burde have realitetsbehandlet sagen selv.</p>\r\n      <p class=\"TekstV\">Ankenævnet har endvidere lagt vægt på, at direktoratet som følge af officialprincippet havde en selvstændig pligt til at medvirke til sagens oplysning og her ud fra at træffe afgørelse.</p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet og Deres cd-rom, som er indhentet hos a-kassen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2009"
        },
        {
            "displayName": "Accession",
            "displayValue": "W20081027125"
        },
        {
            "displayName": "Entydig dokumentidentifikation",
            "displayValue": "BE003569"
        },
        {
            "displayName": "Dato for indlæggelse",
            "displayValue": "22/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10271"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "05/12/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100441-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}