{
    "id": 181587,
    "title": "Ændringsforslag til 2. (sidste) behandling af Forslag til folketingsbeslutning om, at godskørsel for fremmed regning med varebiler omfattes af godskørselsloven m.v.",
    "documentTypeId": "520",
    "isSagsforlobPeriodValid": true,
    "shortName": "2015/1 ÆF2 165",
    "documentHtml": "<div class=\"bjelke\">Den fulde tekst</div><p class=\"DokumentHoved\">Ændringsforslag stillet den 30. maj 2016 uden for tilføjelse til betænkningen</p>\r\n<p class=\"TitelPrefiks1\">Ændringsforslag</p>\r\n<p class=\"TitelPrefiks2\">til 2. (sidste) behandling af</p>\r\n<p class=\"Titel2\">Forslag til folketingsbeslutning om, at godskørsel for fremmed regning med varebiler omfattes af godskørselsloven m.v.</p>\r\n<p class=\"Fremsaetter\">[af Christian Rabjerg Madsen (S) og Rasmus Prehn (S)]:</p>\r\n<p class=\"TilParagraf\">Til teksten</p>\r\n<p class=\"Stiller\">Af <span class=\"Italic\">Kim Christiansen </span>(DF):</p>\r\n<p class=\"AendringMedNummer\">\r\n   <span class=\"AendringNr\">2)</span> Teksten affattes således:</p>\r\n<p class=\"TekstGenerel\">»Folketinget pålægger regeringen at fremsætte de nødvendige lovforslag og foretage de nødvendige ændringer af administrative forskrifter, der sikrer, at varebiler under 3.500 kg, der udfører godskørsel for fremmed regning, omfattes af principperne i godskørselsloven.</p>\r\n<p class=\"TekstGenerel\">Der skal bl.a. stilles krav inden for følgende områder:</p>\r\n<p class=\"Liste1\">\r\n   <span class=\"Liste1Nr\" id=\"id9af9bf2e-dc15-4224-aa85-ba32964e65ac\">–</span> Faglige kvalifikationer.</p>\r\n<p class=\"Liste1\">\r\n   <span class=\"Liste1Nr\" id=\"id67ccf302-94ee-4ac7-921b-3889785f181a\">–</span> Økonomi.</p>\r\n<p class=\"Liste1\">\r\n   <span class=\"Liste1Nr\" id=\"id2b1e8926-f4fe-44c9-8474-fdc579426fdb\">–</span> Restancer til det offentlige.</p>\r\n<p class=\"Liste1\">\r\n   <span class=\"Liste1Nr\" id=\"id14f1fcd7-3e16-42ce-8eaa-c7a57725f703\">–</span> Vandel og god skik.</p>\r\n<p class=\"Liste1\">\r\n   <span class=\"Liste1Nr\" id=\"idfa3409aa-b33d-4c4e-814f-3807eb16e569\">–</span> Virksomhedsform og forretningssted.</p>\r\n<p class=\"Liste1\">\r\n   <span class=\"Liste1Nr\" id=\"idf89ac1de-60cd-4b05-8476-5363bc47eb2d\">–</span> Uddannelse af varebilschauffører.«</p>\r\n<p class=\"AendringsBeskrivelse\">[Præcisering af områder, der skal stilles krav indenfor]</p>\r\n<p class=\"Bemaerkninger\">Bemærkninger</p>\r\n<p class=\"BemaerkningerTilAendringsNummer\">Til nr. 2</p>\r\n<p class=\"TekstGenerel\">Ændringsforslaget opridser de områder, hvor der skal stilles krav til vognmændene. Kravene præciseres i beslutningsforslagets bemærkninger, der herefter i sin helhed skal læses, som det fremgår herunder:</p>\r\n<p class=\"TekstGenerel\" style=\"text-align: center;\">\r\n   <span class=\"Italic\">Bemærkninger til forslaget</span>\r\n</p>\r\n<p class=\"TekstGenerel\">Beslutningsforslaget er en delvis genfremsættelse af beslutningsforslag nr. B 23, folketingsåret 2014-15, 1. samling. Der henvises til www.folketingstidende.dk, Folketingstidende 2014-15, 1. samling, sektion A, B 23 som fremsat, sektion B, betænkning over B 23, og sektion F, møde 34 kl. 17.04 og møde 53 kl. 10.07. Der er i forhold til det tidligere beslutningsforslag indskrevet en beskrivelse af en tilladelsesordning for varebilskørsel med gods for fremmed regning.</p>\r\n<p class=\"TekstGenerel\">Indeværende forslag har til formål at sikre, at varebiler under 3.500 kg der udfører godskørsel for fremmed regning, omfattes af godskørselslovens principper.</p>\r\n<p class=\"TekstGenerel\">Definitionen af godskørsel for fremmed regning er kørsel mod betaling med gods i en lastbil eller et vogntog, hvor godset ikke tilhører eller på anden måde er knyttet til den registrerede bruger af bilen.</p>\r\n<p class=\"TekstGenerel\">I forbindelse med ændringen af godskørselsloven i 2012 blev det fra flere sider foreslået, at varebiler under 3.500 kg også skulle være omfattet af bestemmelserne i godskørselsloven.</p>\r\n<p class=\"TekstGenerel\">Det er disse ønsker, der ønskes imødekommet med henblik på at begrænse sort arbejde, socialt bedrageri og beskæftigelse af illegal arbejdskraft i transportbranchen.</p>\r\n<p class=\"TekstGenerel\">DTL vurderer, at der er omtrent 5.000 vognmænd, der kører godskørsel for fremmed regning med varebiler. En betydelig andel af varebilerne køres allerede i dag af vognmænd, der også anvender lastbiler, og som derfor allerede har vognmandstilladelser. Det gælder f.eks. den markant største aktør med ca. 3.000 varebiler – Post Danmark.</p>\r\n<p class=\"TekstGenerel\">Flere forhold betyder, at godskørselsloven ikke uden videre kan udstrækkes til varebiler, men lovens principper bør gælde for varebiler i en tilpasset udgave.</p>\r\n<p class=\"TekstGenerel\">Det foreslås, at der for varebiler kræves en tilladelse for kørsel med gods for fremmed regning i en tilpasset udgave af de gældende krav om tilladelse til godskørsel for fremmed regning, der gælder for lastbiler.</p>\r\n<p class=\"TekstGenerel\">Følgende krav skal stilles:</p>\r\n<p class=\"TekstGenerel\">- Faglige kvalifikationer.</p>\r\n<p class=\"TekstGenerel\">- Økonomi.</p>\r\n<p class=\"TekstGenerel\">- Restancer til det offentlige.</p>\r\n<p class=\"TekstGenerel\">- Vandel og god skik.</p>\r\n<p class=\"TekstGenerel\">- Virksomhedsform og forretningssted.</p>\r\n<p class=\"TekstGenerel\">- Uddannelse af varebilschauffører.</p>\r\n<p class=\"TekstGenerel\">\r\n   <span class=\"Italic\">Faglige kvalifikationer</span>\r\n</p>\r\n<p class=\"TekstGenerel\">Inden for de seneste 10 år skal man have gennemgået et godsvognmandskursus, der er godkendt af Trafik- og Byggestyrelsen. Der findes et kursus rettet mod førere af lastbiler og et mod førere af varebiler, hvoraf kurset rettet mod førere af varebiler er det korteste. Det er muligt at blive fritaget fra kravet om kursus, hvis man kan dokumentere, at man igennem de seneste 5 år har haft en stilling med overordnede funktioner i en godstransportvirksomhed.</p>\r\n<p class=\"TekstGenerel\">\r\n   <span class=\"Italic\">Økonomi</span>\r\n</p>\r\n<p class=\"TekstGenerel\">Man kan dokumentere opfyldelse af kravet til økonomi ved:</p>\r\n<p class=\"TekstGenerel\">- En erklæring om egenkapital afgivet af en statsautoriseret eller registreret revisor,</p>\r\n<p class=\"TekstGenerel\">\r\n   <span class=\"Italic\">- </span>sikkerhedsstillelse i form af en garanti stillet af et pengeinstitut eller et forsikringsselskab eller</p>\r\n<p class=\"TekstGenerel\">- anvendelse af et selskabs seneste årsrapport, som er revideret eller gennemgået af en statsautoriseret eller registreret revisor.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ved nystiftede selskaber lægges den egenkapital til grund, der fremgår af åbningsbalancen.</p>\r\n<p class=\"TekstGenerel\">Størrelsen af egenkapitalkravet/sikkerhedsstillelsen bestemmes af, hvor mange tilladelser man ønsker. Kravet gælder i hele tilladelsesperioden. Egenkapitalen/sikkerhedsstillelsen fastsættes efter en undersøgelse af, hvordan niveauet er i sammenlignelige lande. Krav om egenkapital/sikkerhedsstillelse er lavere end for store lastbiler.</p>\r\n<p class=\"TekstGenerel\">Revisorerklæring og garanti skal udfærdiges med en særlig tekst, som fremgår af Trafik- og Byggestyrelsens vejledning om revisorerklæring og vejledning om garantistillelse.</p>\r\n<p class=\"TekstGenerel\">\r\n   <span class=\"Italic\">Restancer til det offentlige</span>\r\n</p>\r\n<p class=\"TekstGenerel\">Man kan ikke få udstedt en tilladelse, hvis man har forfalden gæld til det offentlige på 50.000 kr. eller derover. Styrelsen indhenter oplysninger om forfalden gæld til det offentlige hos SKAT.</p>\r\n<p class=\"TekstGenerel\">\r\n   <span class=\"Italic\">Vandel og god skik</span>\r\n</p>\r\n<p class=\"TekstGenerel\">Man skal være vandelsmæssigt kvalificeret. Det betyder, at man ikke må være dømt for et strafbart forhold, der kan begrunde fare for nye overtrædelser i forbindelse med driften af vognmandsvirksomheden.</p>\r\n<p class=\"TekstGenerel\">Styrelsen indhenter en fuldstændig straffeattest og eventuelt en udskrift fra Kriminalregisteret for at bedømme ansøgerens vandel. Eksempelvis kan en dom for smugleri eller alvorlig straf for spirituskørsel føre til, at der ikke kan udstedes vognmandstilladelse. Overtrædelser vil dog forældes efter et vist tidsrum. Man kan søge om forhåndsgodkendelse af vandelsmæssige kvalifikationer.</p>\r\n<p class=\"TekstGenerel\">Man skal desuden sandsynliggøre, at man kan drive virksomhed på forsvarlig måde og i overensstemmelse med god skik inden for branchen. Styrelsen kan nægte at udstede en tilladelse, hvis man tidligere</p>\r\n<p class=\"TekstGenerel\">- har drevet vognmandsvirksomhed, der har været under konkurs eller rekonstruktionsbehandling, og årsagerne til de økonomiske vanskeligheder ikke er undskyldelige, eller</p>\r\n<p class=\"TekstGenerel\">- igennem en længere periode har udført ulovlig vognmandskørsel.</p>\r\n<p class=\"TekstGenerel\">Styrelsen foretager en samlet vurdering af, om vognmandsvirksomheden kan drives på forsvarlig måde.</p>\r\n<p class=\"TekstGenerel\">\r\n   <span class=\"Italic\">Virksomhedsform og forretningssted</span>\r\n</p>\r\n<p class=\"TekstGenerel\">Driver man vognmandsvirksomheden som personligt ejet virksomhed, skal man opfylde de ovenstående krav.</p>\r\n<p class=\"TekstGenerel\">Drives vognmandsvirksomheden som aktieselskab, anpartsselskab eller interessentskab m.v., skal vognmandstilladelserne ansøges af og udstedes til selskabet.</p>\r\n<p class=\"TekstGenerel\">Selskabet skal have ansat en transportleder, der faktisk og vedvarende skal forestå virksomhedens godskørsel. Der skal foreligge en ansættelseskontrakt for transportlederen, hvoraf det fremgår, at vedkommende er transportleder, og hvad aflønningen for ansættelsen er.</p>\r\n<p class=\"TekstGenerel\">Selskabet skal opfylde kravene om forretningssted, økonomi, restancer og god skik. Transportlederen skal opfylde kravene om faglige kvalifikationer, restancer, vandel og god skik.</p>\r\n<p class=\"TekstGenerel\">\r\n   <span class=\"Italic\">Ansættelseskontrakt</span>\r\n</p>\r\n<p class=\"TekstGenerel\">Hvis transportlederen ikke ejer samtlige anparter/aktier, skal ansættelseskontrakten mellem transportlederen og selskabet indsendes til Trafik- og Byggestyrelsen. Det skal af ansættelseskontrakten fremgå, at den pågældende ansættes som transportleder og får et minimumsvederlag. Beløbet fastsættes efter nærmere undersøgelser, men skal være lavere end vederlaget for lastbilsvognmænd.</p>\r\n<p class=\"TekstGenerel\">\r\n   <span class=\"Italic\">Løn- og arbejdsvilkår for virksomhedens chauffører</span>\r\n</p>\r\n<p class=\"TekstGenerel\">En indehaver af en vognmandstilladelse skal i udgangspunktet følge de bestemmelser om løn- og arbejdsvilkår for chauffører, der måtte findes i de kollektive overenskomster for varebiler.</p>\r\n<p class=\"TekstGenerel\">Før man indsender en ansøgning til Trafik- og Byggestyrelsen, skal virksomheden være registreret hos Erhvervsstyrelsen, have fået et cvr-nummer og være momsregistreret.</p>\r\n<p class=\"TekstGenerel\">Det er en betingelse for opretholdelsen af tilladelserne, at virksomheden råder over ét eller flere motorkøretøjer med en samlet tilladt totalvægt på under 3.500 kg.</p>\r\n<p class=\"TekstGenerel\">En indehaver af en tilladelse til godskørsel skal følge de i branchen sædvanlige løn- og arbejdsvilkår og bestemmelserne om løn- og arbejdsvilkår for varebilschauffører, når der måtte blive indgået kollektive overenskomster derom.</p>\r\n<p class=\"TekstGenerel\">Kravet om vognmandstilladelse til varebiler bør varsles i så god tid og med en overgangsordning, så det vil være muligt for aktørerne, dvs. både vognmændene og uddannelsesstederne, at håndtere opgaven. Det skete også, da grænsen for godskørselstilladelser for en del år siden blev sænket fra 6.000 kg til 3.500 kg.</p>\r\n<p class=\"TekstGenerel\">\r\n   <span class=\"Italic\">Uddannelse af varebilschauffører</span>\r\n</p>\r\n<p class=\"TekstGenerel\">Ligesom for lastbilchauffører skal der stilles krav til en kvalifikationsuddannelse (grunduddannelse) og en efteruddannelse for varebilschauffører. Uddannelsens indhold skal være tilpasset varebiler og vil være af kortere varighed end for lastbilchauffører.</p>\r\n<p class=\"TekstGenerel\">Uddannelseskravet skal varsles i så god tid og med en overgangsordning, så det vil være muligt for aktørerne, dvs. både vognmændene og uddannelsesstederne, at håndtere opgaven.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2015/1 BF 165",
            "stateLabel": "Vedtaget",
            "references": [
                {
                    "shortName": "2015/1 BSF 165",
                    "title": "Forslag til folketingsbeslutning om, at godskørsel for fremmed regning med varebiler omfattes af godskørselsloven m.v.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 179487,
                    "eliUri": "/eli/ft/20151BB00165",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b165/index.htm"
                },
                {
                    "shortName": "2015/1 BTB 165",
                    "title": "Tilføjelse til betænkning over Forslag til folketingsbeslutning om, at godskørsel for fremmed regning med varebiler omfattes af godskørselsloven m.v.",
                    "presentationName": "Betænkning over beslutningsforslag",
                    "documentTypeId": 500,
                    "documentId": 180553,
                    "eliUri": "/eli/ft/20151DB00909",
                    "externalLink": ""
                },
                {
                    "shortName": "2015/1 BTB 165",
                    "title": "Betænkning over Forslag til folketingsbeslutning om, at godskørsel for fremmed regning med varebiler omfattes af godskørselsloven m.v.",
                    "presentationName": "Betænkning over beslutningsforslag",
                    "documentTypeId": 500,
                    "documentId": 180456,
                    "eliUri": "/eli/ft/20151DB00863",
                    "externalLink": ""
                },
                {
                    "shortName": "2015/1 ÆF2 165",
                    "title": "Ændringsforslag til 2. (sidste) behandling af Forslag til folketingsbeslutning om, at godskørsel for fremmed regning med varebiler omfattes af godskørselsloven m.v.",
                    "presentationName": "Ændringsforslag til 2. behandling (B)",
                    "documentTypeId": 520,
                    "documentId": 181587,
                    "eliUri": "/eli/ft/20151FB00970",
                    "externalLink": ""
                },
                {
                    "shortName": "2015/1 BSV 165",
                    "title": "Folketingsbeslutning om, at godskørsel for fremmed regning med varebiler omfattes af godskørselsloven m.v.",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 181533,
                    "eliUri": "/eli/ft/20151CB00165",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "31/05/2016"
        },
        {
            "displayName": "Accession",
            "displayValue": "20151FB00970"
        },
        {
            "displayName": "Entydig dokumentidentifikation",
            "displayValue": "AX018955"
        },
        {
            "displayName": "Dato for førstegangsindlæggelse",
            "displayValue": "31/05/2016"
        },
        {
            "displayName": "Dato for indlæggelse",
            "displayValue": "31/05/2016"
        },
        {
            "displayName": "Dokumenttype",
            "displayValue": "Ændringsforslag til 2. behandling (B)"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "165"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}