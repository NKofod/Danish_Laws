{
    "id": 155783,
    "title": "Ankestyrelsens principafgørelse T-3-95 om fritstilling - lønmodtager - delpension - betalingsstandsning",
    "documentTypeId": "240",
    "isSagsforlobPeriodValid": true,
    "shortName": "KEN nr 9246 af 15/09/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse T-3-95 om fritstilling - lønmodtager - delpension - betalingsstandsning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En lønmodtager, der var fritstillet i forbindelse med betalingsstandsning og havde tilmeldt sig arbejdsformidlingen som arbejdssøgende, var fortsat berettiget til delpension indtil udgangen af den måned, hvor pågældende havde været fritstillet (= arbejdsløs) i en sammenhængende periode på 13 uger.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om delpension - lovbekendtgørelse nr. 226 af 5. april 1991 - § 3, § 9, stk. 1 og § 10, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En lønmodtager med delpension blev den 1. august 1994 opsagt til fratræden den 31. januar 1995. Da arbejdsgiveren måtte gå i betalingsstandsning, blev lønmodtageren fritstillet pr. 1. september 1994.</p>\r\n<p>Lønmodtageren tilmeldte sig straks arbejdsformidlingen som jobsøgende.</p>\r\n<p>Kommunen standsede delpensionen fra den 1. september 1994 med den begrundelse, at der ikke kunne udbetales delpension til personer, der var fritstillede, men kun til reelt arbejdsløse.</p>\r\n<p>Kommunen oplyste over for ankenævnets sekretariat, at Socialministeriet telefonisk havde vejledt kommunen om, at der under en fritstilling hverken kunne udbetales delpension efter de almindelige regler, idet arbejdskravet ikke var opfyldt, eller efter reglen om udbetaling af delpension under arbejdsløshed, idet fritstillede personer ikke kunne betragtes som arbejdsløse.</p>\r\n<p>Ankenævnet havde i forbindelse med behandling af en lignende sag indhentet en skriftlig udtalelse fra Socialministeriet.</p>\r\n<p>I skrivelse af 4. februar 1993 havde ministeriet udtalt, at der ikke kunne udbetales delpension til personer, der var fritstillet fra deres arbejdsplads, idet arbejdskravet i delpensionslovens § 3, ikke længere var opfyldt. På ankenævnets forespørgsel, om der da vil kunne udbetales delpension efter reglen i § 10, stk. 2, om udbetaling af delpension under arbejdsløshed (i en periode) havde ministeriet udtalt, at det måtte bero på en konkret vurdering, om en fritstillet person kunne betragtes som arbejdsløs. Ministeriet oplyste i denne forbindelse, at ved behandlingen af lovforslaget om delpension blev ordlyden i § 10 \"uden beskæftigelse\" ændret til \"arbejdsløs\". Det oplystes endvidere, at det af bemærkningerne til ændringsforslaget fremgik, at ændringen var redaktionel.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Nævnet pålagde kommunen i medfør af delpensionslovens § 10, stk. 2, at udbetale lønmodtageren delpension indtil udgangen af den måned, hvor han havde været arbejdsløs (fritstillet) i en sammenhængende periode på 13 uger.</p>\r\n<p>Det var nævnets opfattelse, at lønmodtageren ved fritstillingen fra arbejdsstedet den 1. september 1994 mistede retten til fortsat delpensionsudbetaling i henhold til de almindelige regler i delpensionsloven, jf. herved delpensionslovens § 9, stk. 1 og § 3, stk. 1, idet udbetaling af delpension forudsætter en faktisk arbejdsindsats.</p>\r\n<p>Derimod var det nævnets opfattelse, at lønmodtageren efter ophøret med den faktiske beskæftigelse var berettiget til i henhold til delpensionslovens § 10, stk. 2, at modtage delpension indtil udgangen af den måned, hvor han havde været uden beskæftigelse/arbejdsløs i en sammenhængende periode på 13 uger. Nævnet lagde herved bl.a. vægt på,at lønmodtageren pr. 1. september 1994 blev tilmeldt arbejdsfor midlingen som jobsøgende.</p>\r\n<p>Nævnet ændrede således kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19950924625"
        },
        {
            "displayName": "Entydig dokumentidentifikation",
            "displayValue": "BS008577"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9246"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/09/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 24695"
        },
        {
            "displayName": "Stikord",
            "displayValue": "T-3-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}