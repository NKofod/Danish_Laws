{
    "id": 113464,
    "title": "Bekendtgørelse om forretningsordenen for Procesbevillingsnævnet",
    "documentTypeId": "60",
    "isSagsforlobPeriodValid": true,
    "shortName": "BEK nr 1338 af 03/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om forretningsordenen for Procesbevillingsnævnet</p><p class=\"Indledning2\">I medfør af § 25 i lovbekendtgørelse nr. 1261 af 23. oktober 2007 om rettens pleje fastsættes:</p><p class=\"Indledning2\">For nævnets virksomhed gælder bestemmelserne i retsplejelovens kapitel 1 a og i nævnets forretningsorden samt i lov om behandling af personoplysninger.</p><p class=\"ParagrafGruppeOverskrift\">Procesbevillingsnævnet</p><p class=\"Paragraf\"><span class=\"ParagrafNr\">§ 1.</span> Procesbevillingsnævnet behandler ansøgninger om meddelelse af anden- og tredjeinstansbevilling (appeltilladelse), jf. retsplejelovens § 22, stk. 1. Ved behandling af ansøgninger om meddelelse af appeltilladelse består nævnet af 5 medlemmer under ledelse af nævnets formand, jf. dog §§ 10-12.</p><p class=\"Stk2\"><span class=\"StkNr\">Stk. 2.</span> Procesbevillingsnævnet behandler endvidere klager over afslag på fri proces, jf. retsplejelovens § 22, stk. 2. Ved behandling af klager over afslag på fri proces består nævnet af 3 medlemmer under ledelse af nævnets afdelingsformand, jf. dog §§ 13-14.</p><p class=\"Stk2\"><span class=\"StkNr\">Stk. 3.</span> Ledelsen af nævnets administrative funktioner varetages af nævnets formand med bistand af et sekretariat, som denne antager.</p><p class=\"ParagrafGruppeOverskrift\">Forberedelse af nævnsbehandlingen</p><p class=\"Paragraf\"><span class=\"ParagrafNr\">§ 2.</span> Nævnets formand og afdelingsformand drager omsorg for sagernes forberedelse med bistand fra nævnets sekretariat.</p><p class=\"Paragraf\"><span class=\"ParagrafNr\">§ 3.</span> Ansøgning om appeltilladelse og klage over afslag på fri proces skal være skriftlig og angive de grunde, som ansøgeren eller klageren vil påberåbe sig. Henvendelsen skal ledsages af kopi af den eller de afgørelser, der er truffet vedrørende sagen, samt kopier af dokumenter, der i øvrigt er af betydning for sagens afgørelse. Procesbevillingsnævnet kan pålægge ansøgeren eller klageren at tilvejebringe yderligere oplysninger til brug for sagens behandling.</p><p class=\"Stk2\"><span class=\"StkNr\">Stk. 2.</span> Sekretariatet bistår om nødvendigt en ansøger eller en klager, som ikke er repræsenteret ved advokat, med udfærdigelse af ansøgningen eller klagen.</p><p class=\"Stk2\"><span class=\"StkNr\">Stk. 3.</span> Ansøgningen eller klagen skal være nævnets sekretariat i hænde senest kl. 15.00 den dag, hvor ansøgnings- eller klagefristen udløber. Beregning af ansøgnings- eller klagefristen sker i overensstemmelse med retsplejelovens regler om anke- og kærefrister. Nævnet kan i en appeltilladelsessag bortse fra en fristoverskridelse, hvis retsplejelovens betingelser herfor er opfyldt. Ved en klage over et afslag på fri proces kan nævnet bortse fra en fristoverskridelse, hvis denne er undskyldelig.</p><p class=\"Paragraf\"><span class=\"ParagrafNr\">§ 4.</span> Sekretariatet anerkender modtagelsen af ansøgningen eller klagen.</p><p class=\"Stk2\"><span class=\"StkNr\">Stk. 2.</span> Modparten underrettes om ansøgningen eller klagen. Formanden eller afdelingsformanden bestemmer, i hvilke tilfælde en modpart skal anmodes om at fremkomme med eventuelle bemærkninger inden en nærmere angiven frist.</p><p class=\"Stk2\"><span class=\"StkNr\">Stk. 3.</span> Nævnet kan indhente en udtalelse fra Civilstyrelsen i anledning af en klagesag.</p><p class=\"Paragraf\"><span class=\"ParagrafNr\">§ 5.</span> Formanden eller afdelingsformanden afgør, om akterne fra den forudgående behandling af sagen skal indhentes. Videregivelse af akter fra en anden myndighed til nævnet kan ske uden samtykke fra ansøgeren eller klageren.</p><p class=\"Stk2\"><span class=\"StkNr\">Stk. 2.</span> Nævnet kan til brug for behandling af en sag anvende akter fra tidligere sager ved nævnet vedrørende samme retstvist, uanset om akterne vedrører en ansøgningssag eller en klagesag.</p><p class=\"ParagrafGruppeOverskrift\">Nævnsbehandling – fælles bestemmelser</p><p class=\"Paragraf\"><span class=\"ParagrafNr\">§ 6.</span> Nævnets afgørelser træffes ved møder i nævnet. Møderne afholdes almindeligvis en gang ugentlig. Sagerne til behandling på mødet udsendes til medlemmerne ugedagen før. Hastende sager kan dog udsendes med kortere frist. Forhandlingerne foregår mundtligt. Formanden eller afdelingsformanden kan dog i særlige tilfælde træffe bestemmelse om en anden behandlingsform.</p><p class=\"Stk2\"><span class=\"StkNr\">Stk. 2.</span> Spørgsmål om inhabilitet afgøres efter retsplejelovens regler herom.</p><p class=\"Paragraf\"><span class=\"ParagrafNr\">§ 7.</span> Nævnets møder er ikke offentlige.</p><p class=\"Stk2\"><span class=\"StkNr\">Stk. 2.</span> Sagens parter har ikke adgang til møderne.</p><p class=\"Stk2\"><span class=\"StkNr\">Stk. 3.</span> Efter formandens eller afdelingsformandens bestemmelse kan møderne overværes af medarbejdere i sekretariatet.</p><p class=\"Paragraf\"><span class=\"ParagrafNr\">§ 8.</span> Formanden og afdelingsformanden kan uden forelæggelse for nævnet tage stilling til behandlingen af henvendelser, som falder uden for nævnets kompetence.</p><p class=\"Stk2\"><span class=\"StkNr\">Stk. 2.</span> Formanden og afdelingsformanden kan herudover i særlige grupper af tilfælde i henhold til skriftlige retningslinjer, fastsat af nævnet ved enstemmig beslutning, træffe afgørelse på nævnets vegne uden forelæggelse for nævnet.</p><p class=\"Paragraf\"><span class=\"ParagrafNr\">§ 9.</span> I tilfælde af et medlems forfald indkaldes om muligt medlemmets suppleant.</p><p class=\"ParagrafGruppeOverskrift\">Behandling af ansøgninger om appeltilladelse</p><p class=\"Paragraf\"><span class=\"ParagrafNr\">§ 10.</span> I tilfælde af forfald for formanden og dennes suppleant ledes forhandlingerne af landsdommeren og i tilfælde af også dennes forfald af det ældste tilstedeværende medlem af nævnet.</p><p class=\"Paragraf\"><span class=\"ParagrafNr\">§ 11.</span> Har medlemmer og suppleanter forfald, kan nævnet træffe beslutning, hvis 3 medlemmer er til stede.</p><p class=\"Stk2\"><span class=\"StkNr\">Stk. 2.</span> Beslutninger træffes af nævnet ved almindelig stemmeflerhed. I tilfælde af stemmelighed er formandens stemme afgørende.</p><p class=\"Stk2\"><span class=\"StkNr\">Stk. 3.</span> Ethvert tilstedeværende medlem kan kræve behandlingen af en sag udsat, hvis nævnet ikke er fuldtalligt.</p><p class=\"Paragraf\"><span class=\"ParagrafNr\">§ 12.</span> I henhold til skriftlige retningslinjer, fastsat af nævnet ved enstemmig beslutning, kan afgørelse i særlige grupper af tilfælde træffes af 3 af nævnets medlemmer, nemlig en dommer, en advokat og en universitetslærer. Hvert af de i sagens behandling deltagende medlemmer kan dog i disse tilfælde kræve en sag behandlet i det samlede nævn.</p><p class=\"ParagrafGruppeOverskrift\">Behandling af klager over afslag på fri proces</p><p class=\"Paragraf\"><span class=\"ParagrafNr\">§ 13.</span> I tilfælde af forfald for afdelingsformanden og dennes suppleant ledes forhandlingerne af byretsdommeren.</p><p class=\"Paragraf\"><span class=\"ParagrafNr\">§ 14.</span> Har medlemmer og suppleanter forfald, kan nævnet træffe beslutning, hvis 2 medlemmer er til stede.</p><p class=\"Stk2\"><span class=\"StkNr\">Stk. 2.</span> Beslutninger træffes af nævnet ved almindelig stemmeflerhed. Hvis afgørelsen træffes af 2 medlemmer, kræves enighed.</p><p class=\"Stk2\"><span class=\"StkNr\">Stk. 3.</span> Ethvert tilstedeværende medlem kan kræve behandlingen af en sag udsat, hvis nævnet ikke er fuldtalligt.</p><p class=\"ParagrafGruppeOverskrift\">Genoptagelse og protokollering</p><p class=\"Paragraf\"><span class=\"ParagrafNr\">§ 15.</span> Nævnet kan på begæring omgøre en afgørelse, såfremt der foreligger væsentlige nye oplysninger.</p><p class=\"Paragraf\"><span class=\"ParagrafNr\">§ 16.</span> Nævnets beslutninger indføres i en særlig protokol.</p><p class=\"Stk2\"><span class=\"StkNr\">Stk. 2.</span> Ethvert medlem kan kræve at få tilført protokollen en kort begrundelse for sin stemmeafgivning.</p><p class=\"ParagrafGruppeOverskrift\">Underretning og aktindsigt</p><p class=\"Paragraf\"><span class=\"ParagrafNr\">§ 17.</span> Nævnets afgørelse meddeles ansøgeren eller klageren uden angivelse af, hvilke medlemmer der har deltaget i sagens behandling, og hvorledes de har stemt.</p><p class=\"Stk2\"><span class=\"StkNr\">Stk. 2.</span> I meddelelsen om nævnets afgørelse begrundes afgørelsen med henvisning til indholdet af de bestemmelser, der giver hjemmel for meddelelse af appeltilladelse eller fri proces.</p><p class=\"Stk2\"><span class=\"StkNr\">Stk. 3.</span> Meddelelse om afgørelsen underskrives af formanden eller afdelingsformanden eller af den, som disse bemyndiger hertil.</p><p class=\"Stk2\"><span class=\"StkNr\">Stk. 4.</span> Der gives underretning om afgørelsen til en modpart i sagen, der er underrettet eller hørt i anledning af ansøgningen eller klagen.</p><p class=\"Stk2\"><span class=\"StkNr\">Stk. 5.</span> Der gives i sager vedrørende appeltilladelse tillige underretning til den eller de retter, som har truffet afgørelse i sagen.</p><p class=\"Stk2\"><span class=\"StkNr\">Stk. 6.</span> Der gives i sager vedrørende fri proces tillige underretning til Civilstyrelsen.</p><p class=\"Paragraf\"><span class=\"ParagrafNr\">§ 18.</span> Aktindsigt meddeles af formanden eller afdelingsformanden i overensstemmelse med bestemmelserne i retsplejelovens §§ 41-41 g, 255 a og 729 a-729 d med de fornødne tillempninger.</p><p class=\"Stk2\"><span class=\"StkNr\">Stk. 2.</span> Begæring om indsigtsret fra den registrerede i medfør af lov om behandling af personoplysninger behandles efter reglerne i lovens §§ 31-34.</p><p class=\"ParagrafGruppeOverskrift\">Ændringer</p><p class=\"Paragraf\"><span class=\"ParagrafNr\">§ 19.</span> Ændringer i nævnets forretningsorden forudsætter enstemmighed.</p><p class=\"ParagrafGruppeOverskrift\">Ikrafttræden</p><p class=\"Paragraf\"><span class=\"ParagrafNr\">§ 20.</span> Denne bekendtgørelse træder i kraft den 1. januar 2008.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 151 af 23. februar 2001.</p><p class=\"Tekst2\"><div>Vedtaget på Procesbevillingsnævnets møde den 20. april 2007.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Procesbevillingsnævnet, den 3. december 2007</I></P><P CLASS=SIGN1 ALIGN=\"CENTER\">Jytte Scharling</P><P CLASS=SIGN2 ALIGN=\"RIGHT\">/  </P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/12/2007"
        },
        {
            "displayName": "Accession",
            "displayValue": "B20070133805"
        },
        {
            "displayName": "Entydig dokumentidentifikation",
            "displayValue": "AA003938"
        },
        {
            "displayName": "Dato for førstegangsindlæggelse",
            "displayValue": "14/12/2007"
        },
        {
            "displayName": "Dato for indlæggelse",
            "displayValue": "14/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1338"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "03/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Procesbevillingsnævnet, j.nr. 2007-20-0007"
        },
        {
            "displayName": "Stikord",
            "displayValue": "Anketilladelse, Kæretilladelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}