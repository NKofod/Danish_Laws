{
    "id": 133034,
    "title": "Bekendtgørelse om tilskud til kommunale vådområdeprojekter",
    "documentTypeId": "60",
    "isSagsforlobPeriodValid": true,
    "shortName": "BEK nr 951 af 30/07/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Formål og indhold</p>\n      <p class=\"Indholdsfortegnelse\"><a href=\"#K2\">Kapitel 2</a>   Definitioner</p>\n      <p class=\"Indholdsfortegnelse\"><a href=\"#K3\">Kapitel 3</a>   Administration</p>\n      <p class=\"Indholdsfortegnelse\"><a href=\"#K4\">Kapitel 4</a>   Tilskudsberettigede projekter</p>\n      <p class=\"Indholdsfortegnelse\"><a href=\"#K5\">Kapitel 5</a>   Betingelser for tilskud</p>\n      <p class=\"Indholdsfortegnelse\"><a href=\"#K6\">Kapitel 6</a>   Tilskudsberettigede udgifter</p>\n      <p class=\"Indholdsfortegnelse\"><a href=\"#K7\">Kapitel 7</a>   Ændring af projektet</p>\n      <p class=\"Indholdsfortegnelse\"><a href=\"#K8\">Kapitel 8</a>   Beregning af tilskud</p>\n      <p class=\"Indholdsfortegnelse\"><a href=\"#K9\">Kapitel 9</a>   Udbetaling af tilskud</p>\n      <p class=\"Indholdsfortegnelse\"><a href=\"#K10\">Kapitel 10</a>   Underretningspligt</p>\n      <p class=\"Indholdsfortegnelse\"><a href=\"#K11\">Kapitel 11</a>   Bortfald af tilsagn og tilbagebetaling af tilskud</p>\n      <p class=\"Indholdsfortegnelse\"><a href=\"#K12\">Kapitel 12</a>   Force majeure</p>\n      <p class=\"Indholdsfortegnelse\"><a href=\"#K13\">Kapitel 13</a>   Klageadgang</p>\n      <p class=\"Indholdsfortegnelse\"><a href=\"#K14\">Kapitel 14</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til kommunale vådområdeprojekter</p>\n      <p class=\"Indledning2\">I medfør af § 3, jf. § 2, nr. 4, litra e, § 5, § 7, stk. 4, § 11, stk. 4, og § 13, stk. 1, i lov nr. 316 af 31. marts 2007 om udvikling af landdistrikterne (landdistriktsloven) fastsættes efter bemyndigelse og efter aftale med miljøministeren:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Formål og indhold</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\"> § 1.</span> Bestemmelserne i denne bekendtgørelse vedrører tilskud til kommunale vådområdeprojekter.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Formålet med ordningen er gennem anlæg af vådområder at forbedre vandmiljøet og naturen ved en reduktion af kvælstofbelastningen som fastsat i de statslige vandplaner for de enkelte vandoplande.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\"> § 2.</span> FødevareErhverv kan inden for den bevillingsmæssige ramme give</p>\n      <p class=\"Liste1\"><span class=\"Liste1Nr\" id=\"Par2_Stk1_Num1\">1) </span> tilsagn om tilskud til forundersøgelser,</p>\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> tilsagn om tilskud til anlæg af vådområder og</p>\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> reservere økonomiske rammer for ansøgte projekter omfattet af nr. 2 under et eller flere af følgende virkemidler:</p>\n      <p class=\"Liste2\"><span class=\"Liste2Nr\" id=\"Par2_Stk1_Num3_Lita\">a)</span> Køb af projektjord i henhold til lov nr. 535 af 24. juni 2005 om jordfordeling og offentligt køb og salg af fast ejendom til jordbrugsmæssige formål m.v. (jordfordelingsloven).</p>\n      <p class=\"Liste2\"><span class=\"Liste2Nr\" id=\"Par2_Stk1_Num3_Litb\">b)</span> Jordfordeling i henhold til jordfordelingsloven.</p>\n      <p class=\"Liste2\"><span class=\"Liste2Nr\" id=\"Par2_Stk1_Num3_Litc\">c)</span> Tilsagn om tilskud til fastholdelse af vådområder i medfør af FødevareErhvervs bekendtgørelse om tilskud til fastholdelse af vådområder.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Tilsagn om tilskud kan gives til projektansvarlige.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Definitioner</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\"> § 3.</span> Ved vandoplande forstås i denne bekendtgørelse de vandoplande, der er identificeret til vådområdeindsatsen i de statslige vandplaner, der er offentliggjort eller vedtaget af miljøministeren eller i de efterfølgende kommunale handleplaner.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Ved forundersøgelser forstås i denne bekendtgørelse undersøgelser, der gennemføres forud for anlæg af vådområder, og som muliggør en vurdering af, om et projekt kan gennemføres. Forundersøgelser kan omfatte ejendomsmæssige og tekniske forhold.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Ejendomsmæssige forundersøgelser omfatter i denne bekendtgørelse undersøgelser, der beskriver de ejendomsmæssige forhold, herunder ejerskab, ejendommenes beliggenhed, driftsform, lodsejertilslutning, jordpris og deltagernes erstatningsønsker, herunder behovet for erstatningsjord.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Tekniske forundersøgelser omfatter i denne bekendtgørelse undersøgelser, der beskriver tekniske og biologiske forhold af betydning for anlæg af vådområder, herunder jordbundsforhold, topografi, flora og fauna, samt beskriver, hvorledes et projekt kan bidrage til at fremme formålet med denne ordning.</p>\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Ved projektansvarlig forstås i denne bekendtgørelse den kommune, der er valgt af en vandoplandsstyregruppe til at være ansvarlig for gennemførelse af et kommunalt vådområdeprojekt i det vandopland, som styregruppen er nedsat for, herunder for den del af projektet, der omfatter arealer beliggende uden for den projektansvarlige kommunes geografiske område.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Administration</p>\n      <p class=\"ParagrafGruppeOverskrift\"><span id=\"Kap3_X1\">Myndigheder og kontrol</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\"> § 4.</span> FødevareErhverv træffer afgørelse efter denne bekendtgørelse.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> FødevareErhverv foretager kontrol i forbindelse med administrationen efter denne bekendtgørelse. Kontrolbesøg på stedet som led i den administrative kontrol foretages af FødevareErhverv eller den, FødevareErhverv bemyndiger dertil.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Plantedirektoratet forestår den fysiske kontrol og den efterfølgende regnskabskontrol i henhold til bekendtgørelse om Plantedirektoratets opgaver og beføjelser.</p>\n      <p class=\"Stk2\"><span class=\"StkNr\" id=\"Par4_StkId_value_Could_Not_Be_Extracted_From_Explicatus\">Stk.4.</span> FødevareErhverv og Plantedirektoratet kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12.</p>\n      <p class=\"ParagrafGruppeOverskrift\"><span id=\"Kap3_X2\">Ansøgning om tilskud og afgørelse</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\"> § 5.</span> Ansøgning om tilskud skal indgives til FødevareErhverv gennem Skov- og Naturstyrelsen på et særligt ansøgningsskema, der fås via FødevareErhvervs hjemmeside eller via hjemmesiden www.vandprojekter.dk.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Skov- og Naturstyrelsen kvitterer for ansøgningens modtagelse og kan i forbindelse hermed give tilladelse til at iværksætte projektet.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> FødevareErhverv træffer afgørelse om tilsagn eller afslag på ansøgning om tilskud efter indstilling fra Skov- og Naturstyrelsen, jf. §§ 7 og 8. FødevareErhverv fastsætter i tilsagnet det beløb, der gives tilsagn om tilskud for.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Hvis tilsagnshaver ønsker reservation af en økonomisk ramme under et eller flere af de i § 2, stk. 1, nr. 3, nævnte virkemidler for gennemførelse af et projekt om tilskud til anlæg af vådområder, skal ansøgning om reservation af økonomiske rammer hertil indgives samtidig med ansøgning om tilskud til anlæg af vådområder.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> For projekter, der omfattes af tilsagn om tilskud til anlæg af vådområder, reserverer FødevareErhverv økonomiske rammer, som nævnt i § 2, stk. 1, nr. 3, hvis der er ansøgt herom.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Tilskudsberettigede projekter</p>\n      <p class=\"ParagrafGruppeOverskrift\"><span id=\"Kap4_X1\">Forundersøgelser</span></p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\"> § 7.</span> Tilskud til forundersøgelser kan kun ydes til projekter, der opfylder de kriterier, der fremgår af § 3 i Miljøministeriets bekendtgørelse nr. 853 af 30. juni 2010 om kriterier for vurdering af kommunale vådområdeprojekter.</p>\n      <p class=\"ParagrafGruppeOverskrift\"><span id=\"Kap4_X2\">Anlæg af vådområder</span></p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\"> § 8.</span> Tilskud til anlæg af vådområder kan kun ydes til projekter, der opfylder de kriterier, der fremgår af § 4 i Miljøministeriets bekendtgørelse nr. 853 af 30. juni 2010 om kriterier for vurdering af kommunale vådområdeprojekter.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Betingelser for tilskud</p>\n      <p class=\"ParagrafGruppeOverskrift\"><span id=\"Kap5_X1\">Forundersøgelser</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\"> § 9.</span> Det er en betingelse for tilskud til forundersøgelser,</p>\n      <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> at forundersøgelserne afsluttes inden en dato, der fastsættes i tilsagnet af FødevareErhverv, og som efter ansøgning kan ændres, jf. § 15,</p>\n      <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> at tilsagnshaver indsender udbetalingsanmodning, revisorerklæring, forundersøgelsesrapporter samt udtalelse om gennemførelse rettidigt til FødevareErhverv, jf. § 20, nr. 3,</p>\n      <p class=\"Liste1\"><span class=\"Liste1Nr\" id=\"Par9_Stk1_Num3\">3)</span> at udbetalingsanmodninger med tilhørende originale regnskabsbilag holdes tilgængeligt i mindst 5 år regnet fra datoen for afsluttende udbetaling af tilskud, og</p>\n      <p class=\"Liste1\"><span class=\"Liste1Nr\" id=\"Par9_Stk1_Num4\">4)</span> at ansøger afgiver de oplysninger, FødevareErhverv og Skov- og Naturstyrelsen anmoder om til brug for sagsbehandlingen.</p>\n      <p class=\"ParagrafGruppeOverskrift\"><span id=\"Kap5_X2\">Anlæg af vådområder</span></p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\"> § 10.</span> Det er en betingelse for tilskud til anlæg af vådområder,</p>\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> at de nødvendige tilladelser fra offentlige myndigheder opnås,</p>\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> at projektet afsluttes inden en dato, der fastsættes i tilsagnet af FødevareErhverv, og som efter ansøgning kan ændres, jf. § 15,</p>\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> at tilsagnshaver indsender anmodning om slutudbetaling, revisorerklæring, afsluttende projektrapport samt udtalelse om gennemførelse rettidigt til FødevareErhverv, jf. § 21, stk. 1, nr. 2 og 3,</p>\n      <p class=\"Liste1\"><span class=\"Liste1Nr\" id=\"Par10_Stk1_Num4\">4)</span> at projektet opretholdes i en periode på mindst 5 år regnet fra datoen, hvor projektet senest skal være afsluttet,</p>\n      <p class=\"Liste1\"><span class=\"Liste1Nr\" id=\"Par10_Stk1_Num5\">5)</span> at udbetalingsanmodninger med tilhørende originale regnskabsbilag holdes tilgængeligt i mindst 5 år regnet fra datoen for afsluttende udbetaling af tilskud, og</p>\n      <p class=\"Liste1\"><span class=\"Liste1Nr\" id=\"Par10_Stk1_Num6\">6)</span> at ansøger afgiver de oplysninger, FødevareErhverv og Skov- og Naturstyrelsen anmoder om til brug for sagsbehandlingen.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\"> § 11.</span> Det er endvidere en betingelse for tilskud til anlæg af vådområder, at tilsagnshaver sikrer, at de i stk. 2 anførte bestemmelser og eventuelle bestemmelser i medfør af § 12 bliver tinglyst som servitut på samtlige ejendomme med arealer inden for projektområdet. I servitutterne skal FødevareErhverv være anført som påtaleberettiget.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Efter projektets gennemførelse skal arealer inden for projektområdet permanent henligge som vådområde og fastholdes som græs- eller naturarealer. Skov, der er etableret forud for indgivelse af ansøgning om tilskud, kan dog opretholdes men kan ikke omfattes af tilsagn om tilskud i medfør af FødevareErhvervs bekendtgørelse om tilskud til fastholdelse af vådområder. For arealer inden for projektområdet gælder endvidere følgende:</p>\n      <p class=\"Liste1\"><span class=\"Liste1Nr\" id=\"Par11_Stk2_Num1\">1)</span> Arealerne må ikke anvendes til etablering af skov eller energi-, lav- eller stævningsskov.</p>\n      <p class=\"Liste1\"><span class=\"Liste1Nr\" id=\"Par11_Stk2_Num2\">2)</span> Arealerne må ikke anvendes til dyrkning af afgrøder, herunder ikke anvendes til frøproduktion og til dyrkning af energiafgrøder, prydvækster, pyntegrønt og juletræer, hvilket dog ikke er til hinder for, at græs og anden plantevækst på arealerne kan anvendes til græsning, slæt, rørskær eller lignende.</p>\n      <p class=\"Liste1\"><span class=\"Liste1Nr\" id=\"Par11_Stk2_Num3\">3)</span> Arealerne må ikke tilføres plantebeskyttelsesmidler. FødevareErhverv kan i særlige tilfælde dispensere fra forbuddet mod tilførsel af plantebeskyttelsesmidler.</p>\n      <p class=\"Liste1\"><span class=\"Liste1Nr\" id=\"Par11_Stk2_Num4\">4)</span> Arealerne må ikke tilføres gødning, bortset fra den gødning, der efterlades af græssende husdyr.</p>\n      <p class=\"Liste1\"><span class=\"Liste1Nr\" id=\"Par11_Stk2_Num5\">5)</span> Arealerne må ikke tilføres jordforbedringsmidler.</p>\n      <p class=\"Liste1\"><span class=\"Liste1Nr\" id=\"Par11_Stk2_Num6\">6)</span> Arealerne må ikke omlægges.</p>\n      <p class=\"Liste1\"><span class=\"Liste1Nr\" id=\"Par11_Stk2_Num7\">7)</span> Der må ikke tilskudsfodres på arealerne. Mineraler betragtes ikke som tilskudsfoder. FødevareErhverv kan i særlige tilfælde dispensere fra forbuddet mod at tilskudsfodre på arealerne.</p>\n      <p class=\"Liste1\"><span class=\"Liste1Nr\" id=\"Par11_Stk2_Num8\">8)</span> Aktiviteter, som ejere og forpagtere iværksætter eller tillader på den del af arealerne, der ligger nærmere end 5 meter fra åbne vandløb, søer over 100 m² og kystlinier, skal udføres på en måde, der ikke medfører erosion af nævnte del af arealerne. Afstanden regnes fra vandløbets eller søens øverste kant eller for så vidt angår kystlinier fra årets normale højeste vandstandslinie. FødevareErhverv kan i særlige tilfælde dispensere fra bestemmelsen i 1. pkt.</p>\n      <p class=\"Liste1\"><span class=\"Liste1Nr\" id=\"Par11_Stk2_Num9\">9)</span> Kontrolmyndigheden skal have adgang til projektområdet i forbindelse med kontrol.</p>\n      <p class=\"Liste1\"><span class=\"Liste1Nr\" id=\"Par11_Stk2_Num10\">10)</span> Der skal være den adgang til projektområdet, der er nødvendig for at kunne opfylde betingelser vedrørende vedligeholdelse af anlæg.</p>\n      <p class=\"Liste1\"><span class=\"Liste1Nr\" id=\"Par11_Stk2_Num11\">11)</span> Den naturtype og tilstand, der dannes som følge af de bestemmelser, der tinglyses i medfør af nærværende bekendtgørelse, er ikke omfattet af undtagelsesreglen (1-årsreglen) i § 2, stk. 1 og 3, i bekendtgørelse nr. 1172 af 20. november 2006 om beskyttede naturtyper eller senere bestemmelser, der måtte afløse de nævnte bestemmelser.</p>\n      <p class=\"Liste1\"><span class=\"Liste1Nr\" id=\"Par11_Stk2_Num12\">12)</span> Den, FødevareErhverv bemyndiger dertil, skal have adgang til udendørs arealer i projektområdet i forbindelse med målinger af effekten af projektet på vandmiljøet og naturen, herunder til at tage jord- og vandprøver.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Biodynamiske præparater, der skal anvendes på jordbrugsbedrifter, der er autoriseret af Demeterforbundet, betragtes i denne bekendtgørelse ikke som plantebeskyttelsesmidler, gødning eller jordforbedringsmidler.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\"> § 12.</span> FødevareErhverv fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade, tidsskrifter eller lignende.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> FødevareErhverv kan efter indstilling fra Skov- og Naturstyrelsen fastsætte yderligere betingelser i tilsagnet, herunder at servitutter for projektområdet skal indeholde nærmere anførte bestemmelser, herunder bestemmelser om afvandingsforholdene, vedligeholdelse af anlæg og plantedækket. Der kan dog ikke fastsættes betingelse om, at der ikke må tages slæt på arealerne inden for projektområdet.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Tilskudsberettigede udgifter</p>\n      <p class=\"ParagrafGruppeOverskrift\"><span id=\"Kap6_X1\">Forundersøgelser</span></p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Tilskud til forundersøgelser kan omfatte</p>\n      <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> udgifter til leje med købsmulighed af udstyr, der er direkte relateret til forundersøgelsesprojektet,</p>\n      <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> udgifter til løn til personale, der er beskæftiget med projektet, for så vidt disse udgifter ikke normalt finansieres af offentlige institutioner, offentlige virksomheder eller kommunale fællesskaber,</p>\n      <p class=\"Liste1\"><span class=\"Liste1Nr\" id=\"Par13_Stk1_Num3\">3)</span> udgifter til information og møder og</p>\n      <p class=\"Liste1\"><span class=\"Liste1Nr\" id=\"Par13_Stk1_Num4\">4)</span> udgifter til konsulentbistand.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> FødevareErhverv kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at FødevareErhverv vurderer, at udgifterne er af væsentlig betydning for projektets gennemførelse.</p>\n      <p class=\"Stk2\"><span class=\"StkNr\" id=\"Par13_Stk3\">Stk. 3.</span> Tilskud til forundersøgelser kan ikke omfatte</p>\n      <p class=\"Liste1\"><span class=\"Liste1Nr\" id=\"Par13_Stk3_Num1\">1)</span> udgifter, som tilsagnshaver har afholdt, inden Skov- og Naturstyrelsen har givet tilladelse til at iværksætte projektet, jf. § 5, stk. 2, dog hvis en sådan tilladelse ikke er givet udgifter, som tilsagnshaver har afholdt, inden der er givet tilsagn om tilskud,</p>\n      <p class=\"Liste1\"><span class=\"Liste1Nr\" id=\"Par13_Stk3_Num2\">2)</span> udgifter vedrørende aktiviteter, som tilsagnshaver eller en ejer eller forpagter af arealer i projektområdet er forpligtet til at gennemføre i medfør af anden lovgivning,</p>\n      <p class=\"Liste1\"><span class=\"Liste1Nr\" id=\"Par13_Stk3_Num3\">3)</span> udgifter, hvortil der ydes offentlig støtte eller støtte i medfør af anden lovgivning,</p>\n      <p class=\"Liste1\"><span class=\"Liste1Nr\" id=\"Par13_Stk3_Num4\">4)</span> moms, medmindre denne endeligt bæres af tilsagnshaver,</p>\n      <p class=\"Liste1\"><span class=\"Liste1Nr\" id=\"Par13_Stk3_Num5\">5)</span> udgifter til forskning og teknologisk udvikling,</p>\n      <p class=\"Liste1\"><span class=\"Liste1Nr\" id=\"Par13_Stk3_Num6\">6)</span> finansierings- og pengeinstitutomkostninger og</p>\n      <p class=\"Liste1\"><span class=\"Liste1Nr\" id=\"Par13_Stk3_Num7\">7)</span> udgifter til køb, leje og leasing af brugt udstyr og brugt materiel.</p>\n      <p class=\"ParagrafGruppeOverskrift\"><span id=\"Kap6_X2\">Anlæg af vådområder</span></p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Tilskud til anlæg af vådområder kan omfatte</p>\n      <p class=\"Liste1\"><span class=\"Liste1Nr\" id=\"Par14_Stk1_Num1\">1)</span> udgifter til undersøgelser,</p>\n      <p class=\"Liste1\"><span class=\"Liste1Nr\" id=\"Par14_Stk1_Num2\">2)</span> udgifter til køb af varer og serviceydelser, herunder konsulentbistand og entreprenørydelser til brug for projektering,</p>\n      <p class=\"Liste1\"><span class=\"Liste1Nr\" id=\"Par14_Stk1_Num3\">3)</span> udgifter til anlægsarbejder,</p>\n      <p class=\"Liste1\"><span class=\"Liste1Nr\" id=\"Par14_Stk1_Num4\">4)</span> udgifter ved brug af egne maskiner og lignende,</p>\n      <p class=\"Liste1\"><span class=\"Liste1Nr\" id=\"Par14_Stk1_Num5\">5)</span> udgifter til løn til personale, der er beskæftiget med projektet, for så vidt disse udgifter ikke normalt finansieres af offentlige institutioner, offentlige virksomheder eller kommunale fællesskaber,</p>\n      <p class=\"Liste1\"><span class=\"Liste1Nr\" id=\"Par14_Stk1_Num6\">6)</span> udgifter til leje med købsmulighed af udstyr, der er direkte relateret til projektet,</p>\n      <p class=\"Liste1\"><span class=\"Liste1Nr\" id=\"Par14_Stk1_Num7\">7)</span> udgifter til information og møder og</p>\n      <p class=\"Liste1\"><span class=\"Liste1Nr\" id=\"Par14_Stk1_Num8\">8)</span> udgifter til tinglysning af vådområdedeklaration, jf. § 11.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Opgørelse af udgifter ved brug af egne maskiner og lignende opgøres med udgangspunkt i de relevante lokale maskinstations- og entreprenørtakster og skal godkendes af FødevareErhverv.</p>\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> FødevareErhverv kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at FødevareErhverv vurderer, at udgifterne er af væsentlig betydning for projektets gennemførelse.</p>\n      <p class=\"Stk2\"><span class=\"StkNr\" id=\"Par14_Stk4\">Stk. 4.</span> Tilskud til anlæg af vådområder kan ikke omfatte</p>\n      <p class=\"Liste1\"><span class=\"Liste1Nr\" id=\"Par14_Stk4_Num1\">1)</span> udgifter, som tilsagnshaver har afholdt, inden Skov- og Naturstyrelsen har givet tilladelse til at iværksætte projektet, jf. § 5, stk. 2, dog hvis en sådan tilladelse ikke er givet udgifter, som tilsagnshaver har afholdt, inden der er givet tilsagn om tilskud.</p>\n      <p class=\"Liste1\"><span class=\"Liste1Nr\" id=\"Par14_Stk4_Num2\">2)</span> udgifter vedrørende aktiviteter som tilsagnshaver eller en ejer eller forpagter af arealer i projektområdet er forpligtet til at gennemføre i medfør af anden lovgivning,</p>\n      <p class=\"Liste1\"><span class=\"Liste1Nr\" id=\"Par14_Stk4_Num3\">3)</span> udgifter, hvortil der ydes offentlig støtte eller støtte i medfør af anden lovgivning,</p>\n      <p class=\"Liste1\"><span class=\"Liste1Nr\" id=\"Par14_Stk4_Num4\">4)</span> moms, medmindre denne endeligt bæres af tilsagnshaver,</p>\n      <p class=\"Liste1\"><span class=\"Liste1Nr\" id=\"Par14_Stk4_Num5\">5)</span> udgifter til forskning og teknologisk udvikling,</p>\n      <p class=\"Liste1\"><span class=\"Liste1Nr\" id=\"Par14_Stk4_Num6\">6)</span> finansierings- og pengeinstitutomkostninger,</p>\n      <p class=\"Liste1\"><span class=\"Liste1Nr\" id=\"Par14_Stk4_Num7\">7)</span> udgifter til køb, leje og leasing af brugt udstyr og brugt materiel og</p>\n      <p class=\"Liste1\"><span class=\"Liste1Nr\" id=\"Par14_Stk4_Num8\">8)</span> udgifter vedrørende anlægsarbejder på skovarealer og arealer omfattet af fredskovspligt.</p>\n      <p class=\"Kapitel\" id=\"K7\"><span id=\"Kap7\">Kapitel 7</span></p>\n      <p class=\"KapitelOverskrift2\">Ændring af projektet</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Ændring af et projekt kan godkendes af FødevareErhverv efter indstilling fra Skov- og Naturstyrelsen. Ansøgning om ændring af et projekt skal godkendes, inden ændringen iværksættes.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Ansøgning efter stk. 1 skal indgives til FødevareErhverv gennem Skov- og Naturstyrelsen på et særligt skema, der fås via FødevareErhvervs hjemmeside eller via hjemmesiden www.vandprojekter.dk. FødevareErhverv træffer afgørelse efter indstilling fra Skov- og Naturstyrelsen.</p>\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Tilsagnsbeløbet kan ikke forhøjes i forbindelse med ændringer i projektet.</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> FødevareErhverv kan efter ansøgning tillade, at en anden, der ifølge § 2 kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Ansøgning efter stk. 1 skal indgives til FødevareErhverv gennem Skov- og Naturstyrelsen på et særligt skema, der fås via FødevareErhvervs hjemmeside eller via hjemmesiden www.vandprojekter.dk. FødevareErhverv træffer afgørelse efter indstilling fra Skov- og Naturstyrelsen.</p>\n      <p class=\"Kapitel\" id=\"K8\"><span id=\"Kap8\">Kapitel 8</span></p>\n      <p class=\"KapitelOverskrift2\">Beregning af tilskud</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Tilskud til forundersøgelser ydes med op til 100 pct. af de tilskudsberettigede udgifter. De tilskudsberettigede udgifter kan kun omfatte udgifter, der er nødvendige for gennemførelse af projektet.</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Tilskud til anlæg af vådområder ydes med op til 100 pct. af de tilskudsberettigede udgifter. De tilskudsberettigede udgifter kan kun omfatte udgifter, der er nødvendige for gennemførelse af projektet.</p>\n      <p class=\"Kapitel\" id=\"K9\"><span id=\"Kap9\">Kapitel 9</span></p>\n      <p class=\"KapitelOverskrift2\">Udbetaling af tilskud</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Udbetaling af tilskud sker på grundlag af den projektansvarliges opgørelse over betalte tilskudsberettigede projektudgifter, der skal kunne dokumenteres. Anmodning om udbetaling af tilskud indgives til FødevareErhverv på et særligt skema og vedlægges en erklæring fra en statsautoriseret eller registreret revisor. Skema og formular til erklæring fås via FødevareErhvervs hjemmeside eller via hjemmesiden www.vandprojekter.dk.</p>\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> Tilskuddet overføres til tilsagnshavers NemKonto.</p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> For udbetaling af tilskud til forundersøgelser gælder endvidere følgende:</p>\n      <p class=\"Liste1\"><span class=\"Liste1Nr\" id=\"Par20_Stk1_Num1\">1)</span> Tilskud udbetales som en samlet udbetaling efter forundersøgelsernes afslutning.</p>\n      <p class=\"Liste1\"><span class=\"Liste1Nr\" id=\"Par20_Stk1_Num2\">2)</span> Anmodning om udbetaling skal være vedlagt en udtalelse fra Skov- og Naturstyrelsen om, at forundersøgelserne er gennemført i overensstemmelse med tilsagnets indhold.</p>\n      <p class=\"Liste1\"><span class=\"Liste1Nr\" id=\"Par20_Stk1_Num3\">3)</span> Udbetalingsanmodning, revisorerklæring, forundersøgelsesrapporter samt udtalelse om gennemførelse skal være modtaget i FødevareErhverv senest 6 måneder efter, at forundersøgelserne senest skal være afsluttet. FødevareErhverv kan i særlige tilfælde meddele dispensation fra denne frist.</p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> For udbetaling af tilskud til anlæg af vådområder gælder endvidere følgende:</p>\n      <p class=\"Liste1\"><span class=\"Liste1Nr\" id=\"Par21_Stk1_Num1\">1)</span> Tilskud til anlæg af vådområder kan udbetales i to rater. 50 pct. kan udbetales, når halvdelen af projektudgifterne er betalt, og 50 pct. kan udbetales, når projektet er endelig afsluttet.</p>\n      <p class=\"Liste1\"><span class=\"Liste1Nr\" id=\"Par21_Stk1_Num2\">2)</span> Anmodning om slutudbetaling skal være vedlagt en udtalelse fra Skov- og Naturstyrelsen om, at projektet er gennemført i overensstemmelse med tilsagnets indhold samt afsluttende projektrapport, som redegør for de aktiviteter, der er gennemført i forbindelse med projektet, og redegør for, hvorledes informationsforpligtelsen er opfyldt, jf. § 12, stk. 1.</p>\n      <p class=\"Liste1\"><span class=\"Liste1Nr\" id=\"Par21_Stk1_Num3\">3)</span> Anmodning om slutudbetaling, revisorerklæring, projektrapport samt udtalelse om gennemførelse skal være modtaget i FødevareErhverv senest 6 måneder efter, at projektet senest skal være afsluttet. FødevareErhverv kan i særlige tilfælde meddele dispensation fra denne frist.</p>\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> Anmodning om udbetaling af første rate, jf. stk. 1, nr. 1, skal være vedlagt en statusrapport, der indeholder en beskrivelse af de aktiviteter, der indtil videre er gennemført i forbindelse med projektet.</p>\n      <p class=\"Kapitel\" id=\"K10\"><span id=\"Kap10\">Kapitel 10</span></p>\n      <p class=\"KapitelOverskrift2\">Underretningspligt</p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Tilsagnshaver skal i hele perioden, hvor betingelserne for tilskud skal være opfyldt, på forlangende afgive erklæring til FødevareErhverv om, hvorvidt betingelserne for tilskud fortsat opfyldes.</p>\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Tilsagnshaver er i hele perioden, hvor betingelserne for tilskud skal være opfyldt, forpligtet til uden ugrundet ophold skriftligt at give FødevareErhverv meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 23.</p>\n      <p class=\"Kapitel\" id=\"K11\"><span id=\"Kap11\">Kapitel 11</span></p>\n      <p class=\"KapitelOverskrift2\">Bortfald af tilsagn og tilbagebetaling af tilskud</p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Tilsagn om tilskud bortfalder, hvis</p>\n      <p class=\"Liste1\"><span class=\"Liste1Nr\" id=\"Par23_Stk1_Num1\">1)</span> tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse,</p>\n      <p class=\"Liste1\"><span class=\"Liste1Nr\" id=\"Par23_Stk1_Num2\">2)</span> tilsagnshaver tilsidesætter sine pligter efter landdistriktslovens § 11, stk. 2,</p>\n      <p class=\"Liste1\"><span class=\"Liste1Nr\" id=\"Par23_Stk1_Num3\">3)</span> tilsagnshaver ikke opfylder sin underretningspligt efter § 22,</p>\n      <p class=\"Liste1\"><span class=\"Liste1Nr\" id=\"Par23_Stk1_Num4\">4)</span> projektet ikke gennemføres i overensstemmelse med tilsagnet, eller</p>\n      <p class=\"Liste1\"><span class=\"Liste1Nr\" id=\"Par23_Stk1_Num5\">5)</span> betingelserne for tilskud ikke opfyldes.</p>\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> I de i stk. 1 nævnte tilfælde træffer FødevareErhverv afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr.</p>\n      <p class=\"Stk2\"><span class=\"StkNr\" id=\"Par23_Stk3\">Stk. 3.</span> FødevareErhverv aflyser de servitutter, der er tinglyst i medfør af § 11, hvis projektet ikke gennemføres.</p>\n      <p class=\"Kapitel\" id=\"K12\"><span id=\"Kap12\">Kapitel 12</span></p>\n      <p class=\"KapitelOverskrift2\">Force majeure</p>\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> FødevareErhverv anerkender følgende begivenheder som force majeure:</p>\n      <p class=\"Liste1\"><span class=\"Liste1Nr\" id=\"Par24_Stk1_Num1\">1)</span> Ekspropriation, hvis en sådan ekspropriation ikke kunne forudses på tidspunktet for tilsagnshavers modtagelse af tilsagnet.</p>\n      <p class=\"Liste1\"><span class=\"Liste1Nr\" id=\"Par24_Stk1_Num2\">2)</span> En alvorlig naturkatastrofe, som i væsentlig grad berører arealer inden for projektområdet.</p>\n      <p class=\"Stk2\"><span class=\"StkNr\" id=\"Par24_Stk2\">Stk. 2.</span> Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at tilsagnshaver ikke uden uforholdsmæssige opofrelser kunne have sikret sig herimod.</p>\n      <p class=\"Stk2\"><span class=\"StkNr\" id=\"Par24_Stk3\">Stk. 3.</span> FødevareErhverv kan i ganske særlige tilfælde anerkende andre begivenheder som force majeure end de, der er nævnt i stk. 1.</p>\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> Hvis tilsagnshaver ønsker at påberåbe sig force majeure, skal dette meddeles FødevareErhverv skriftligt senest 10 arbejdsdage efter det tidspunkt, hvor tilsagnshaver er i stand til at gøre det. Meddelelsen skal være vedlagt fyldestgørende dokumentationsmateriale.</p>\n      <p class=\"Kapitel\" id=\"K13\"><span id=\"Kap13\">Kapitel 13</span></p>\n      <p class=\"KapitelOverskrift2\">Klageadgang</p>\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> Afgørelser, truffet af FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri.</p>\n      <p class=\"Stk2\"><span class=\"StkNr\" id=\"Par26_Stk2\">Stk. 2.</span> Klagen skal indgives gennem FødevareErhverv. Klagen skal være modtaget i FødevareErhverv senest 4 uger efter modtagelsen af den afgørelse, klagen vedrører.</p>\n      <p class=\"Stk2\"><span class=\"StkNr\" id=\"Par26_Stk3\">Stk. 3.</span> FødevareErhverv indhenter en udtalelse fra Skov- og Naturstyrelsen i forbindelse med klager over afgørelser, der er truffet efter indstilling fra Skov- og Naturstyrelsen.</p>\n      <p class=\"Stk2\"><span class=\"StkNr\" id=\"Par26_Stk4\">Stk. 4.</span> FødevareErhverv kan genoptage en sag, efter at der er indgivet klage.</p>\n      <p class=\"Kapitel\" id=\"K14\"><span id=\"Kap14\">Kapitel 14</span></p>\n      <p class=\"KapitelOverskrift2\">Ikrafttræden</p>\n      <p class=\"Paragraf\" id=\"P27\"><span class=\"ParagrafNr\" id=\"Par27_Stk1\">§ 27.</span> Bekendtgørelsen træder i kraft den 5. august 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">FødevareErhverv, den 30. juli 2010</P><P CLASS=SIGN1 ALIGN=\"CENTER\">Hans S. Christensen</P><P CLASS=SIGN2 ALIGN=\"RIGHT\">/ Lars Hansen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/08/2010"
        },
        {
            "displayName": "Accession",
            "displayValue": "B20100095105"
        },
        {
            "displayName": "Entydig dokumentidentifikation",
            "displayValue": "AH003960"
        },
        {
            "displayName": "Dato for førstegangsindlæggelse",
            "displayValue": "04/08/2010"
        },
        {
            "displayName": "Dato for indlæggelse",
            "displayValue": "04/08/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "951"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/07/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />FødevareErhverv, j.nr. 3601-10-112"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}