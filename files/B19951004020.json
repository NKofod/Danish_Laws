{
    "id": 82695,
    "title": "Teknisk forskrift for fiskeskibes bygning og udstyr m.v. Meddelelser fra Søfartsstyrelsen E. Kapitel E XIV. Opholdsrum, 23. november 1995 (* 1) (* 2) (* 3) (Meddelelser E) ",
    "documentTypeId": "650",
    "isSagsforlobPeriodValid": false,
    "shortName": "FSK nr 10040 af 22/12/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Teknisk forskrift for fiskeskibes bygning og  \r\n\r\n udstyr m.v. Meddelelser fra Søfartsstyrelsen E. Kapitel E XIV. Opholdsrum,  \r\n\r\n 23. november 1995 (* 1) (* 2) (* 3) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Meddelelser E) </P>  \r\n\r\n<A NAME=\"\"K14\"\"></A>\r\n\r\n<DIV CLASS=KAPITEL ID=\"K14\">  \r\n\r\n<H3 CLASS=KTITLE1 ALIGN=CENTER>KAPITEL XIV </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Opholdsrum </I> </P>  \r\n\r\n<P> <I>14.100 Almindelige bestemmelser</I>  </P>  \r\n\r\n<P>.110 Definitioner </P>  \r\n\r\n<P>.120 Ækvivalens </P>  \r\n\r\n<P>.130 Afvigelser </P>  \r\n\r\n<P>.140 Opbevaring af gods m.v. </P>  \r\n\r\n<P>.150 Maling </P>  \r\n\r\n<P> <I>14.200 Placering og konstruktion</I>  </P>  \r\n\r\n<P>.210 Placering m.v. </P>  \r\n\r\n<P>.220 Gange </P>  \r\n\r\n<P>.230 Udgangsforhold </P>  \r\n\r\n<P>.240 Konstruktion </P>  \r\n\r\n<P>.250 Isolation </P>  \r\n\r\n<P> <I>14.300 Belysning og opvarmning</I> <I> </I></P>  \r\n\r\n<P>.310 Belysning </P>  \r\n\r\n<P>.320 Opvarmning </P>  \r\n\r\n<P> <I>14.400 Ventilation</I>  </P>  \r\n\r\n<P>.410 Generelt </P>  \r\n\r\n<P>.420 Naturlig ventilation </P>  \r\n\r\n<P>.430 Mekanisk ventilation </P>  \r\n\r\n<P>.440 Luftkonditioneringsanlæg </P>  \r\n\r\n<P>.450 Ventilation i toilet- og baderum </P>  \r\n\r\n<P>.460 Ventilation i kabys </P>  \r\n\r\n<P>.470 Ventilation i sygerum/behandlingsrum </P>  \r\n\r\n<P> <I>14.500 Soverum</I>  </P>  \r\n\r\n<P>.510 Generelt </P>  \r\n\r\n<P>.520 Personantal </P>  \r\n\r\n<P>.530 Gulvareal og højde </P>  \r\n\r\n<P>.540 Køjer </P>  \r\n\r\n<P>.550 Inventar </P>  \r\n\r\n<P> <I>14.600 Spise-, kabys- og proviantrum</I>  </P>  \r\n\r\n<P>.610 Spiserum </P>  \r\n\r\n<P>.620 Kabys </P>  \r\n\r\n<P>.630 Proviantrum </P>  \r\n\r\n<P> <I>14.700 Toiletter, baderum og rum til tøjvask m.v.</I>  </P>  \r\n\r\n<P>.710 Toiletter og baderum </P>  \r\n\r\n<P>.720 Rum for tøjvask m.v. </P>  \r\n\r\n<P> <I>14.800 Sygerum m.v.</I>  </P>  \r\n\r\n<P>.810 Almindelige bestemmelser </P>  \r\n\r\n<P>.820 Sygerum </P>  \r\n\r\n<P>.830 Hejsebåre </P>  \r\n\r\n</DIV>  \r\n\r\n<A NAME=\"\"K14\"\"></A>\r\n\r\n<DIV CLASS=KAPITEL ID=\"K14\">  \r\n\r\n<H3 CLASS=KTITLE1 ALIGN=CENTER>KAPITEL XIV </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Opholdsrum </I> </P>  \r\n\r\n<P> <I>14.100 Almindelige bestemmelser</I>  </P>  \r\n\r\n<P>14.110 Definitioner. </P>  \r\n\r\n<P>.111 &#187;Opholdsrum&#171;: Indbefatter soverum, spiserum, sygerum,  \r\n\r\n kabys, gange i aptering og rum for sanitære installationer. </P>  \r\n\r\n<P>.112 &#187;Officerer&#171;: Styrmænd, maskinmestre, telegrafister,  \r\n\r\n bedstemænd og andre medlemmer af den overordnede besætning, føreren undtaget.  \r\n\r\n</P>  \r\n\r\n<P>.113 &#187;Skibsmandskabet&#171; eller &#187;mandskabet&#171;: omfatter  \r\n\r\n enhver person, der er beskæftiget om bord, bortset fra føreren. </P>  \r\n\r\n<P>.114 &#187;Stål&#171;: Omfatter også jern og tilsvarende egnede  \r\n\r\n materialer. </P>  \r\n\r\n<P> <I>14.120 Ækvivalens.</I>  </P>  \r\n\r\n<P>.121 De i dette kapitel indeholdte bestemmelser kan fraviges generelt  \r\n\r\n efter tilladelse fra Søfartsstyrelsen, såfremt det efter forhandling med  \r\n\r\n fiskerierhvervets organisationer findes godtgjort, at de påtænkte afvigelser  \r\n\r\n frembyder tilsvarende fordele, således at de almindelige vilkår ikke er  \r\n\r\n mindre gunstige end dem, der ville følge af en fuldstændig gennemførelse af  \r\n\r\n de pågældende bestemmelser. </P>  \r\n\r\n<P> <I>14.130 Afvigelser.</I>  </P>  \r\n\r\n<P>.131 For skibe med en længde L mindre end 24 m vil der under hensyntagen  \r\n\r\n til de for det enkelte skib foreliggende særlige omstændigheder kunne tilstås  \r\n\r\n afvigelser fra de i nærværende forskrifter indeholdte bestemmelser. </P>  \r\n\r\n<P> <I>14.140 Opbevaring af gods m.v. </I></P>  \r\n\r\n<P>.141 I opholdsrum må ikke opbevares giftige, brandfarlige eller  \r\n\r\n ildelugtende stoffer. </P>  \r\n\r\n<P>.142 I opholdsrum må der ikke anbringes varer eller forråd, som ikke er  \r\n\r\n mandskabets personlige ejendom. Dog kan der i skibe med en længde L mindre  \r\n\r\n end 24 m, når det ikke medfører fare eller ulempe for mandskabet, i  \r\n\r\n forbindelse med opholdsrum tillades indrettet et særligt rum eller skab til  \r\n\r\n opbevaring af skibsudstyr, dog ikke af den i pkt. 14.141 omhandlede art. </P>  \r\n\r\n<P> <I>14.150 Maling.</I>  </P>  \r\n\r\n<P>.151 Opholdsrum, gange og kabysrum skal holdes i lyse farver.  \r\n\r\n Overfladebehandling, som smitter af ved berøring, må ikke anvendes. </P>  \r\n\r\n<P> <I>14.200 Placering og konstruktion</I>  </P>  \r\n\r\n<P>14.210 Placering m.v. </P>  \r\n\r\n<P>.211 Opholdsrum skal være anbragt enten under dæk eller i solide og tætte  \r\n\r\n opbygninger, og adgangen til dem i forhold til andre rum skal frembyde  \r\n\r\n tilstrækkelig sikkerhed, beskyttelse mod vejr og sø samt isolation mod varme  \r\n\r\n og kulde, unødig støj og uddunstninger fra andre rum. </P>  \r\n\r\n<P>.212 Opholdsrum må ikke anbringes foran kollisionsskoddet eller dettes  \r\n\r\n flugt. Dette gælder både for opholdsrum beliggende under og over hoveddækket.  \r\n\r\n Såfremt kollisionsskoddet kun er ført op til hoveddækket, må opholdsrum over  \r\n\r\n hoveddækket ikke ligge foran for den forrest tilladte placering af  \r\n\r\n kollisionsskoddet. </P>  \r\n\r\n<P>.213 I skibe med en bruttotonnage på 75 og derover eller med en længde L  \r\n\r\n på 24 m og derover må opholdsrum ikke anbringes under et dæk, der ligger  \r\n\r\n under fribordsdækket, jfr. 3.113. Soverum skal så vidt muligt anbringes  \r\n\r\n midtskibs eller agter. </P>  \r\n\r\n<P>.214 Fra soverum og spiserum må der ikke være direkte adgang til fælles  \r\n\r\n toiletter, baderum, vaskerum, maskinrum, lastrum, lamperum, rum til  \r\n\r\n opbevaring af maling, storesrum, tørrerum eller lignende rum. </P>  \r\n\r\n<P>.215 Hvis der fra den samme gang er indgang til såvel soverum som  \r\n\r\n maskinrum, skal døren til maskinrummet være af stål og være selvlukkende.  \r\n\r\n</P>  \r\n\r\n<P>.216 I skibe med en længde L på 24 m og derover skal der indrettes  \r\n\r\n tilstrækkelig og passende ventileret garderobeplads til ophængning af olietøj  \r\n\r\n uden for soverummene, men let tilgængelig fra disse. </P>  \r\n\r\n<P>.217 Der skal så vidt muligt træffes passende foranstaltninger til  \r\n\r\n beskyttelse af ikke-rygere mod gener fra tobaksrøg. </P>  \r\n\r\n<P> <I>14.220 Gange.</I>  </P>  \r\n\r\n<P>.221 Bredden af gange, der tjener som adgang til opholdsrum, må i  \r\n\r\n almindelighed ikke være mindre end 90 cm målt mellem begrænsningsskodderne.  \r\n\r\n</P>  \r\n\r\n<P>.222 Brandskabe, ventilationskanaler, kabelbaner og lignende kan tillades  \r\n\r\n anbragt på begrænsningsskodderne, når det skønnes, at de ikke vil medføre  \r\n\r\n ulemper for passagen. Der må dog intet sted være mindre end 60 cm fri passage  \r\n\r\n i en gang. </P>  \r\n\r\n<P>.223 I korte lukkede gange, der normalt kun benyttes af 1 eller 2  \r\n\r\n personer, kan bredden tillades reduceret, idet den fri passage dog ikke må  \r\n\r\n være mindre end 60 cm. </P>  \r\n\r\n<P>.224 Gange, som ender blindt, må ikke være længere end 7 m. </P>  \r\n\r\n<P>.225 Alle gange og trapper i og til opholdsrum skal være forsynet med  \r\n\r\n forsvarlige håndlister eller håndgreb, så vidt muligt i begge sider. </P>  \r\n\r\n<P> <I>14.230 Udgangsforhold.</I>  </P>  \r\n\r\n<P>.231 Fra hvert apteringsafsnit skal der findes mindst 2 udgange til det  \r\n\r\n fri placeret så langt fra hinanden som muligt. </P>  \r\n\r\n<P>.232 Den ene af udgangene kan være en nødudgang gennem en luge/dør eller  \r\n\r\n koøje/vindue, hvortil der stilles følgende krav: </P>  \r\n\r\n<P>.1 En luge/dør til frit dæk skal have en fri lysning på min. 600 x 600 mm.  \r\n\r\n</P>  \r\n\r\n<P>.2 Lugen/døren skal indefra kunne åbnes uden brug af nøgle eller værktøj.  \r\n\r\n Udefra skal lugen/døren ligeledes kunne åbnes direkte, dog er det tilladt, at  \r\n\r\n håndtag eller anden indretning er aftageligt og placeret på et centralt sted,  \r\n\r\n f.eks. i styrehuset. Lugen/døren må ikke være forsynet med hængelåsbeslag.  \r\n\r\n</P>  \r\n\r\n<P>.3 Et koøje/vindue, der benyttes som nødudgang, skal have en min. lysning  \r\n\r\n på 450 mm i diameter for koøjer og 450 mm på den smalle led for vinduer. </P>  \r\n\r\n<P>.4 Hvis adgangen fra apteringen til nødudgangen foregår gennem separate  \r\n\r\n rum (styremaskinrum, kammer eller lign.), må døre til sådanne rum ikke kunne  \r\n\r\n aflåses, medmindre de er udstyret med sparkelem, som kan fjernes i  \r\n\r\n flugtretningen. </P>  \r\n\r\n<P>.5 Der skal monteres nødvendige lejdere, trin og håndbøjler for at lette  \r\n\r\n adgangen gennem nødudgangen. </P>  \r\n\r\n<P>.6 Der skal på passende steder, f.eks. døre, sparkelemme, ved  \r\n\r\n vinduer/koøjer m.v., påmærkes &#187;NØDUDGANG&#171;. </P>  \r\n\r\n<P>.233 Udgangene skal yderligere placeres således, at en brand på een etage  \r\n\r\n ikke kan spærre personer inde på en anden etage. </P>  \r\n\r\n<P>.234 Hvis en radiostation ikke har direkte udgang til vejrdæk, skal der  \r\n\r\n være 2 udgangsmuligheder fra denne. En af disse udgange kan være et vindue  \r\n\r\n eller koøje, der opfylder kravene i pkt. 14.232. </P>  \r\n\r\n<P> <I>14.240 Konstruktion.</I>  </P>  \r\n\r\n<P>.241 Udvendige skodder samt den del af et skod, der adskiller soverum fra  \r\n\r\n fælles toiletrum, baderum, vaskerum, maskinrum, lastrum, lamperum, rum til  \r\n\r\n opbevaring af maling, storesrum, tørrerum eller lignende rum, skal være  \r\n\r\n forsvarligt udført af stål eller andet egnet materiale og skal være vand- og  \r\n\r\n gastætte. </P>  \r\n\r\n<P>.242 Hvis ståldæk eller stålskodder i opholdsrum danner top eller side i  \r\n\r\n en olietank, skal disse belægges med et ikke brændbart materiale af mindst 40  \r\n\r\n mm tykkelse. I opholdsrum må ikke anbringes mandehuller eller andre åbninger  \r\n\r\n til olietanke. </P>  \r\n\r\n<P>.243 Såfremt ankerkæder føres gennem et opholdsrum, skal de omsluttes af  \r\n\r\n vandtætte stålrør eller -kasser af rigelig størrelse, der er passende  \r\n\r\n isoleret. </P>  \r\n\r\n<P>.244 Dørken i mandskabets opholdsrum skal være af egnet materiale og  \r\n\r\n konstruktion og skal have en overflade, der er uimodtagelig for fugt og let  \r\n\r\n at holde ren. </P>  \r\n\r\n<P>.245 Hvor gulvbeklædningen er af sammensat materiale, skal sammenføjningen  \r\n\r\n med væggene være afrundet for at undgå sprækker. </P>  \r\n\r\n<P>.246 Der skal tilvejebringes afløb i tilstrækkeligt omfang. </P>  \r\n\r\n<P>.247 Der skal i videst muligt omfang træffes foranstaltninger til, at  \r\n\r\n insekter ikke kan trænge ind i mandskabets opholdsrum. </P>  \r\n\r\n<P> <I>14.250 Isolation.</I>  </P>  \r\n\r\n<P>.251 Udvendige skodder, skibssider og dæk m.v., der afgrænser opholdsrum,  \r\n\r\n skal være isoleret med mindst 50 mm godkendt, ubrændbart isoleringsmateriale.  \r\n\r\n Skodder mellem opholdsrum og maskinrum eller lastrum skal i stålskibe være af  \r\n\r\n stål. I træskibe kan de være bygget af to lag træ med 2 lag filt eller  \r\n\r\n lignende imellem eller af 60 mm træ med beklædning af isoleringsplader. </P>  \r\n\r\n<P>.252 Der skal drages omsorg for at tilvejebringe beskyttelse mod  \r\n\r\n varmepåvirkninger fra damp- og/eller varmtvandsrør i opholdsrum. Hvor  \r\n\r\n opholdsrum eller gange, der fører til opholdsrum, støder op til kabysrum,  \r\n\r\n maskinrum eller casinger, hvor temperaturforskellen mellem rummene er særlig  \r\n\r\n stor, skal der isoleres med godkendt, ubrændbart isolationsmateriale imellem  \r\n\r\n rummene. </P>  \r\n\r\n<P>.253 Den benyttede isolation må ikke indeholde asbestholdige materialer.  \r\n\r\n</P>  \r\n\r\n<P> <I>14.300 Belysning og opvarmning</I>  </P>  \r\n\r\n<P>14.310 Belysning. </P>  \r\n\r\n<P>.311 Alle opholdsrum skal være tilstrækkeligt oplyst. Den naturlige  \r\n\r\n belysning i opholdsrummene skal mindst være af en sådan styrke, at en person  \r\n\r\n med normalt syn på en klar dag kan læse almindelig avisskrift hvor som helst  \r\n\r\n i opholdsrummene. Såfremt det ikke er muligt at skaffe tilgang af  \r\n\r\n tilstrækkeligt dagslys, skal der tilvejebringes kunstig belysning af samme  \r\n\r\n styrke. </P>  \r\n\r\n<P>.312 Der skal installeres elektrisk lys i mandskabets opholdsrum. Såfremt  \r\n\r\n der ikke er to af hinanden uafhængige elektricitetskilder til belysning, skal  \r\n\r\n der kunne tilvejebringes nødbelysning ved dertil egnede batterilamper. </P>  \r\n\r\n<P>.313 Omtalte uafhængige elektriske energikilder kan være enten skibets  \r\n\r\n normale elektriske forsyningsanlæg eller den reserve- og nødenergikilde, der  \r\n\r\n omtales i pkt. 10.510 i kapitel X. Antallet af hjælpemotorer tilsluttet  \r\n\r\n skibets normale elektriske driftssystem er således uden betydning, idet  \r\n\r\n pågældende nødenergikilde skal være separeret fra dette system. Der kræves  \r\n\r\n imidlertid ikke separate nødstrømskredse for nødlys i opholdsrummene. </P>  \r\n\r\n<P>.314 I soverum skal der ved hver køje være anbragt en læselampe med  \r\n\r\n afbryder. </P>  \r\n\r\n<P>.315 Som retningslinie for, hvilken belysningsstyrke der må anses for  \r\n\r\n passende for den kunstige belysning, fastsættes følgende: </P>  \r\n\r\n<P> <I>Soverum og særskilte dagrum:</I>  </P>  \r\n\r\n<PRE>  \r\n\r\n Almen belysning ......................................   50 lux  \r\n\r\n Belysning ved borde, hvor læsning og skrivning  \r\n\r\n finder sted ..........................................  200 lux  \r\n\r\n  Spiserum og fritidsrum:  \r\n\r\n Almen belysning ......................................   50 lux  \r\n\r\n Belysning på skriveborde .............................  150 lux  \r\n\r\n Belysning på borde, hvor læsning, skrivning,  \r\n\r\n spil m.v. finder sted ................................  200 lux  \r\n\r\n  Baderum og toiletter:  \r\n\r\n Almen belysning ......................................   50 lux  \r\n\r\n Ved spejle ...........................................  200 lux  \r\n\r\n  Gange og trapper:  \r\n\r\n Almen belysning ......................................   50 lux  \r\n\r\n (måles i vandret plan 85 cm over dørk)  \r\n\r\n  Sygerum:  \r\n\r\n Arbejdslys over sengen ...............................  200 lux  \r\n\r\n (almenbelysningen skal være variabel)  \r\n\r\n</PRE>  \r\n\r\n<P> <I>14.320 Opvarmning.</I>  </P>  \r\n\r\n<P>.321 Der skal i alle skibe være indrettet et passende opvarmningssystem  \r\n\r\n for opholdsrummene. </P>  \r\n\r\n<P>.322 Opvarmningssystemet skal altid være i funktion under skibets drift,  \r\n\r\n når omstændighederne nødvendiggør dets brug. Kapaciteten skal være  \r\n\r\n tilstrækkelig til, at der under alle forhold kan opretholdes en rumtemperatur  \r\n\r\n på mindst 20 grader C. </P>  \r\n\r\n<P>.323 I skibe med en længde L på 24 m og derover er opvarmning ved åben ild  \r\n\r\n ikke tilladt. </P>  \r\n\r\n<P>.324 Benyttes i andre skibe ildovne, skal de være af tilstrækkelig  \r\n\r\n størrelse og være forsvarligt opstillet og sikret, og brændbart materiale  \r\n\r\n skal være beskyttet mod antændelse. Røgrøret må ikke være forsynet med  \r\n\r\n spjæld. Eventuel røghætte skal være af hensigtsmæssig konstruktion. </P>  \r\n\r\n<P>.325 Elektriske ovne skal være af en type godkendt til fast montering.  \r\n\r\n</P>  \r\n\r\n<P>.326 Radiatorer og andre varmeapparater skal være således anbragt og  \r\n\r\n skærmet, at de ikke frembyder fare eller ulempe. </P>  \r\n\r\n<P> <I>14.400 Ventilation</I>  </P>  \r\n\r\n<P>14.410 Generelt. </P>  \r\n\r\n<P>.411 Alle opholdsrum skal være ventileret generelt, således at der under  \r\n\r\n alle forhold er såvel tilstrækkelig tilgang som afgang af luft, når døre,  \r\n\r\n koøjer, skylighter eller lignende er lukket. </P>  \r\n\r\n<P>.412 Ventilationsåbninger for såvel tilgang som afgang af luft skal  \r\n\r\n placeres, så rummet bliver vel ventileret. Tilgangsåbningen skal placeres  \r\n\r\n således, at der ikke er risiko for indsugning af skadelige røggasser. </P>  \r\n\r\n<P>.413 Ventilationsåbninger må ikke udmunde over eller umiddelbart ved en  \r\n\r\n køje. </P>  \r\n\r\n<P>.414 Rum beregnet for brandfarlige, ætsende eller ildelugtende materialer  \r\n\r\n skal ventileres særskilt fra det øvrige ventilationssystem. </P>  \r\n\r\n<P> <I>14.420 Naturlig ventilation.</I>  </P>  \r\n\r\n<P>.421 I skibe med naturlig ventilation kan luftafgangen ske igennem  \r\n\r\n luftventil i dør eller skod til en gang, hvorfra der skal være fornøden  \r\n\r\n afgang til det fri. </P>  \r\n\r\n<P>.422 I skibe med naturlig ventilation skal såvel til- som afgangskanaler  \r\n\r\n til soverum have et frit gennemstrømningsareal på mindst 7,5 (cm2) for hver  \r\n\r\n person, rummet er indrettet til, dog ikke mindre end 30 (cm2). </P>  \r\n\r\n<P>.423 Ved naturlig ventilation skal såvel til- som afgangskanaler til  \r\n\r\n spiserum og opholdsmesse m.v. have et frit gennemstrømningsareal på mindst  \r\n\r\n 7,5 (cm2) for hver siddeplads i rummet. </P>  \r\n\r\n<P>.424 Ved naturlig ventilation skal kanalerne være så korte som muligt med  \r\n\r\n et minimum af bøjninger. </P>  \r\n\r\n<P> <I>14.430 Mekanisk ventilation.</I>  </P>  \r\n\r\n<P>.431 I skibe med en længde L på 45 m og derover skal den i pkt. 14.410  \r\n\r\n nævnte ventilation være mekanisk. </P>  \r\n\r\n<P>.432 Den mekaniske ventilation skal være således dimensioneret, at  \r\n\r\n luftkapaciteten svarer til et luftskift på 6 gange pr. time i hvert af de  \r\n\r\n enkelte rum. Toiletrum m.v., se dog pkt. 14.450. </P>  \r\n\r\n<P>.433 Ventilationssystemet skal kunne reguleres. </P>  \r\n\r\n<P>.434 Til- og afgangskanalerne skal være så store, at lufthastigheden i  \r\n\r\n kanalerne ikke overstiger 6 m/sek. </P>  \r\n\r\n<P>.435 Luftafgangen kan ske til gange eller direkte til fri luft. </P>  \r\n\r\n<P>.436 Recirkulation af indtil 50% af lufttilførslen kan tillades, forudsat  \r\n\r\n at toilet- og baderum er forsynet med særskilt mekanisk udsugning. </P>  \r\n\r\n<P>.437 Ventilationssystemet skal være i stadig funktion under skibets drift.  \r\n\r\n Opretholdelse af den mekaniske ventilation skal sikres ved fornødne  \r\n\r\n reservedele, jfr. pkt. 14.446. </P>  \r\n\r\n<P>.438 Skibe, hvis fartsområde omfatter fart syd for 48 grader N.br., </P>  \r\n\r\n<P>skal være forsynet med såvel mekanisk som naturlig ventilation. </P>  \r\n\r\n<P> <I>14.440 Luftkonditioneringsanlæg.</I>  </P>  \r\n\r\n<P>.441 Skibe med en længde L på 45 m og derover, hvis fartsområde omfatter  \r\n\r\n fart syd for 48 grader N.br., skal være udstyret med luftkonditionering i  \r\n\r\n soverum, sygerum, spiserum, fritidsrum, kontorer, radiorum og  \r\n\r\n maskinmanøvrerum. Det samme gælder navigeringsrum bortset fra styrehuset.  \r\n\r\n</P>  \r\n\r\n<P>.442 Luftkonditioneringsanlægget kan være et centralanlæg eller bestå af  \r\n\r\n særskilte enheder og skal være således konstrueret, at det ved 35 grader C og  \r\n\r\n 70% relativ fugtighed ude kan opretholde 29 grader C og ca. 50% relativ  \r\n\r\n fugtighed inde. Der må ikke benyttes mere end 50% returluft. </P>  \r\n\r\n<P>.443 Anlæggets kølemaskineri og luftkølere skal desuden være  \r\n\r\n dimensionerede til ved 28 grader C og 80% relativ fugtighed ude at opretholde  \r\n\r\n 24 grader C og ca. 50% relativ fugtighed inde. Disse konditioner skal kunne  \r\n\r\n opnås med de i pkt. 14.432 og pkt. 14.436 nævnte kapaciteter. </P>  \r\n\r\n<P>.444 Ventilations- og luftkonditioneringsanlæg skal være forsynet med  \r\n\r\n passende filtre ved luftindtag og være indrettet under hensyntagen til de  \r\n\r\n særlige forhold, der er karakteristiske for drift til søs, og må ikke  \r\n\r\n forårsage generende støj eller vibrationer. </P>  \r\n\r\n<P>.445 Luftkonditioneringsanlægget skal være i stadig funktion under skibets  \r\n\r\n drift i det i 14.441 nævnte fartsområde. Opretholdelse af driften skal sikres  \r\n\r\n ved fornødne reservedele. </P>  \r\n\r\n<P>.446 Disse reservedele skal som minimum bestå af: </P>  \r\n\r\n<P>En reservemotor for hver motortype i ventilationsanlæggene; </P>  \r\n\r\n<P>et sæt ekstra lejer for hver motortype såvel i ventilations- som i  \r\n\r\n luftkonditioneringsanlægget samt et sæt ekstra lejer for ventilatoren, hvor  \r\n\r\n denne trækkes med remtræk fra en motor; </P>  \r\n\r\n<P>100% supplement af luftfiltre; </P>  \r\n\r\n<P>et sæt kileremme af hver type; </P>  \r\n\r\n<P>en reservedelskasse med specialværktøj samt mindre reservedele og O-ringe.  \r\n\r\n</P>  \r\n\r\n<P> <I>14.450 Ventilation i toilet- og baderum.</I>  </P>  \r\n\r\n<P>.451 Fra toilet- og baderum skal der være separat ventilation med afgang  \r\n\r\n til det fri. </P>  \r\n\r\n<P>.452 I skibe med en længde L på 45 m og derover skal toilet- og baderum  \r\n\r\n ventileres ved et særskilt udsugningssystem direkte til fri luft.  \r\n\r\n Udsugningssystemet skal være dimensioneret til 10 luftskift i timen.  \r\n\r\n Lufttilgangen til toilet- og baderum kan ske igennem åbning under døren fra  \r\n\r\n det tilstødende soverum eller gang. </P>  \r\n\r\n<P> <I>14.460 Ventilation i kabys.</I>  </P>  \r\n\r\n<P>.461 Hvor der er indrettet kogeplads, skal der over denne findes en  \r\n\r\n emhætte med aftræk til det fri. </P>  \r\n\r\n<P>.462 Kanalen skal i det fri være forsynet med aftrækshætte, såfremt  \r\n\r\n udsugningen ikke sker mekanisk. </P>  \r\n\r\n<P> <I>14.470 Ventilation i sygerum/behandlingsrum.</I>  </P>  \r\n\r\n<P>.471 I sygerum skal ventilationen være udført således, at luft derfra ikke  \r\n\r\n kan trænge ind i andre opholdsrum. Døre fra sygerum/behandlingsrum til gange,  \r\n\r\n hvorfra der er adgang til andre opholdsrum, må ikke være forsynet med  \r\n\r\n ventilationsåbning. Ventilationskanaler, der betjener såvel disse som andre  \r\n\r\n opholdsrum, skal være forsynet med kontraklap eller andet arrangement for at  \r\n\r\n sikre, at luften fra sygerum/behandlingsrum ikke trænger ud i den øvrige  \r\n\r\n aptering. </P>  \r\n\r\n<P> <I>14.500 Soverum</I>  </P>  \r\n\r\n<P>14.510 Generelt. </P>  \r\n\r\n<P>.511 Soverummene skal være således indrettet og udstyret, at det er let at  \r\n\r\n holde orden i dem, og at de sikrer mandskabet en rimelig komfort. </P>  \r\n\r\n<P> <I>14.520 Personantal.</I>  </P>  \r\n\r\n<P>.521 Antallet af personer, som hvert soverum er beregnet til, må ikke  \r\n\r\n overstige: </P>  \r\n\r\n<PRE>  \r\n\r\n .1 for officerer ..........................    1  \r\n\r\n .2 for det øvrige mandskab:  \r\n\r\n i skibe med en længde L under 45 m ........    4  \r\n\r\n i skibe med en længde L på 45 m og derover.    2  \r\n\r\n</PRE>  \r\n\r\n<P>.522 Soverum skal påmærkes det antal personer rummet er bestemt for, og  \r\n\r\n hvem det er bestemt for. </P>  \r\n\r\n<P> <I>14.530 Gulvareal og højde.</I>  </P>  \r\n\r\n<P>.531 Gulvarealet for hver person i soverummene, ud over det areal der  \r\n\r\n optages af køjer og skabe samt andre faste møblementer, skal mindst være:  \r\n\r\n</P>  \r\n\r\n<PRE>  \r\n\r\n I skibe med en længde L mindre end 24 ........    m0,75 (m2.)  \r\n\r\n I skibe med en længde L på 24 m og derover ...     1,0  (m2.)  \r\n\r\n</PRE>  \r\n\r\n<P>.532 Den frie højde i alle opholdsrum og gange skal mindst være 1,98 m.  \r\n\r\n</P>  \r\n\r\n<P> <I>14.540 Køjer.</I>  </P>  \r\n\r\n<P>.541 Der skal være en køje til hvert medlem af mandskabet. </P>  \r\n\r\n<P>.542 Køjerne må ikke anbringes ved siden af hinanden på en sådan måde, at  \r\n\r\n man kun kan få adgang til en køje ved at gå hen over en anden. </P>  \r\n\r\n<P>.543 Der må ikke være mere end 2 køjer over hinanden; hvor det drejer sig  \r\n\r\n om køjer, der er anbragt langs skibssiden, må der ikke anbringes køjer over  \r\n\r\n hinanden på steder, hvor der sidder et koøje over en køje. </P>  \r\n\r\n<P>.544 Hvor køjerne er anbragt over hinanden, skal den underste køje være  \r\n\r\n anbragt mindst 30 cm over dørken, medens den øverste køje skal være anbragt  \r\n\r\n nogenlunde midt imellem bunden af den nederste køje og loftet. </P>  \r\n\r\n<P>.545 Køjernes indvendige minimumsdimensioner skal mindst være 1,98 x 0,68  \r\n\r\n m. I skibe med en længde L mindre end 24 m dog mindst 1,98 x 0,58 m. Hvor  \r\n\r\n særlige forhold gør sig gældende, kan en mindre bredde i køjernes ene ende  \r\n\r\n tillades. </P>  \r\n\r\n<P>.546 Hver køje med tilhørende køjeudstyr skal udføres af egnede  \r\n\r\n materialer. </P>  \r\n\r\n<P>.547 Hvor køjerne er anbragt over hinanden, skal der være en støvtæt bund  \r\n\r\n under den øverste køje. </P>  \r\n\r\n<P> <I>14.550 Inventar.</I>  </P>  \r\n\r\n<P>.551 Soverummene skal være forsynet med klædeskabe, der kan aflåses, og  \r\n\r\n som er udstyret med en stang til ophængning af tøj på bøjler. Der skal  \r\n\r\n desuden være et skab el.lign. med skuffeplads på mindst 0,056 m3 for hver  \r\n\r\n person, rummet er bestemt for. </P>  \r\n\r\n<P>.552 Der skal i hvert soverum være et bord eller skrivebord og et passende  \r\n\r\n antal siddepladser. </P>  \r\n\r\n<P>.553 Inventaret skal være udført af et egnet materiale. </P>  \r\n\r\n<P>.554 Soverummene skal forsynes med gardiner for koøjerne. </P>  \r\n\r\n<P>.555 Soverum eller toiletrum skal udstyres med et spejl, en boghylde og et  \r\n\r\n tilstrækkeligt antal knager. Desuden skal der være et lille vægskab til  \r\n\r\n toiletartikler til hver person, rummet er bestemt for. </P>  \r\n\r\n<P> <I>14.600 Spise-, kabys- og proviantrum</I>  </P>  \r\n\r\n<P>14.610 Spiserum. </P>  \r\n\r\n<P>.611 I skibe, der medfører et mandskab på 4 personer og derover, skal  \r\n\r\n spiserum være adskilt fra soverummene. </P>  \r\n\r\n<P>.612 Spiserum skal være tilstrækkeligt store og veludstyrede til det antal  \r\n\r\n personer, der til enhver tid må antages at benytte dem, og være udstyret med  \r\n\r\n borde og siddepladser i tilstrækkeligt antal. </P>  \r\n\r\n<P>.613 Hvis spiserum og kabys er adskilt, skal de anbringes så nær ved  \r\n\r\n hinanden som muligt. </P>  \r\n\r\n<P>.614 Til spiserum, der ikke er anbragt umiddelbart ved siden af kabyssen,  \r\n\r\n skal der være et pantry eller spiserum, der skal udstyres med tilstrækkelig  \r\n\r\n skabsplads til spisegrejer samt mulighed for opvask. Inventaret i spiserum  \r\n\r\n skal udføres af egnet materiale. </P>  \r\n\r\n<P> <I>14.620 Kabys.</I>  </P>  \r\n\r\n<P>.621 Kabyssen skal være adskilt fra soverum. </P>  \r\n\r\n<P>.622 Kabysrummet skal være egnet og tilstrækkeligt stort til formålet, og  \r\n\r\n der skal være god belysning, ventilation og tilstrækkeligt afløb. Afløb skal  \r\n\r\n opfylde bestemmelserne i pkt. 14.715. </P>  \r\n\r\n<P>.623 Kabysrummet skal være udstyret med kogegrejer, skabe og hylder i  \r\n\r\n fornødent omfang samt vaske og opvaskestativer af rustfrit materiale.  \r\n\r\n Drikkevand skal tilføres kabysrummet gennem rørledninger; Såfremt tilførslen  \r\n\r\n sker under tryk, skal der træffes foranstaltninger til undgåelse af  \r\n\r\n tilbageløb. Hvor kabysrummet ikke har varmtvandsinstallation, skal anden  \r\n\r\n mulighed for opvarmning af vand forefindes. </P>  \r\n\r\n<P> <I>14.630 Proviantrum.</I>  </P>  \r\n\r\n<P>.631 Der skal indrettes et tilstrækkeligt stort proviantrum, som kan  \r\n\r\n holdes tørt, køligt og velventileret. I skibe med en længde L på 24 m og  \r\n\r\n derover skal der forefindes køleskabe eller andre indretninger til opbevaring  \r\n\r\n af levnedsmidler ved lav temperatur. </P>  \r\n\r\n<P> <I>14.700 Toiletter, baderum og rum til tøjvask m.v.</I>  </P>  \r\n\r\n<P>14.710 Toiletter og baderum. </P>  \r\n\r\n<P>På fartøjer med aptering skal der være hensigtsmæssigt udstyrede og  \r\n\r\n installerede brusebade med rindende varmt og koldt vand, håndvaske og  \r\n\r\n toiletter, og de respektive rum skal have en forsvarlig ventilation. </P>  \r\n\r\n<P>.711 I skibe med en længde L mindre end 24 m skal der for hver påbegyndt 8  \r\n\r\n personer installeres mindst 1 toilet. </P>  \r\n\r\n<P>.712 I skibe med en længde L på 24 m og derover skal der for alle  \r\n\r\n medlemmer af mandskabet, som ikke har soverum med selvstændigt toilet og bad,  \r\n\r\n indrettes følgende sanitære installationer for hvert påbegyndt antal  \r\n\r\n personer: </P>  \r\n\r\n<P>.1 1 badekar og/eller brusebad for hver 8 personer </P>  \r\n\r\n<P>.2 1 toilet for hver 6 personer </P>  \r\n\r\n<P>.3 1 håndvask for hver 4 personer. </P>  \r\n\r\n<P>.713 I skibe med en længde L på 45 m og derover skal der i bekvem nærhed  \r\n\r\n af kommandobroen findes yderligere et særskilt toilet. i skibe med en længde  \r\n\r\n L på 85 m og derover skal der i bekvem nærhed af maskinrummet desuden findes  \r\n\r\n yderligere et særskilt toilet. </P>  \r\n\r\n<P>.714 Toiletter og baderum skal opfylde følgende krav: </P>  \r\n\r\n<P>.1 Ethvert toilet skal være med vandskylning. </P>  \r\n\r\n<P>.2 Ethvert særskilt toiletrum skal være forsynet med en håndvask. </P>  \r\n\r\n<P>.3 Installationer for koldt og varmt ferskvand skal installeres særskilt  \r\n\r\n til hvert enkelt bad og håndvask. </P>  \r\n\r\n<P>.4 Håndvaske, bruserum og badekar skal være tilstrækkelig store og  \r\n\r\n forarbejdet af egnet materiale. </P>  \r\n\r\n<P>.5 Dørken skal være af et egnet materiale og skal være forsynet me </P>  \r\n\r\n<P>d passende afløb. I særskilte toiletrum kræves dog ikke gulvafløb. </P>  \r\n\r\n<P>.6 Skodder skal være af egnet materiale og skal være vandtætte mindst 300  \r\n\r\n mm over dørkens niveau. </P>  \r\n\r\n<P>.7 Toiletter skal anbringes bekvemt i forhold til soverum og vaskerum, men  \r\n\r\n adskilt fra disse. Der må ikke være direkte adgang fra et soverum, der er  \r\n\r\n bestemt for flere end en person, eller andre rum bortset fra lukkede gange.  \r\n\r\n</P>  \r\n\r\n<P>.8 Døre til toilet- og baderum skal kunne aflåses. </P>  \r\n\r\n<P>.715 Gulvafløbene skal være af en tilstrækkelig dimension og således  \r\n\r\n indrettet, at risikoen for tilstopning reduceres til det mindst mulige. De  \r\n\r\n skal desuden være lette at holde rene. Afløbene må ikke passere igennem  \r\n\r\n ferskvandstanke, og passerer de igennem kabys, spise- eller soverum, skal  \r\n\r\n afløbene isoleres og inddækkes. </P>  \r\n\r\n<P> <I>14.720 Rum for tøjvask m.v.</I>  </P>  \r\n\r\n<P>.721 I skibe med en længde L på 24 m og derover skal der være passende  \r\n\r\n mulighed for vask og tørring af tøj under hensyntagen til mandskabets  \r\n\r\n størrelse og rejsens normale varighed. </P>  \r\n\r\n<P>.722 Indretningerne til vask af tøj skal omfatte egnede vaskekummer  \r\n\r\n forsynet med afløb eller vaskemaskine med tilhørende installationer. Såfremt  \r\n\r\n det ikke er praktisk muligt at indrette et særskilt rum til tøjvask, kan  \r\n\r\n installationerne herfor indrettes i bade- eller vaskerum. Der skal være  \r\n\r\n passende forsyning af koldt og varmt ferskvand til tøjvask. </P>  \r\n\r\n<P>.723 Der skal være mulighed for at tørre tøj i et rum adskilt fra soverum  \r\n\r\n og spiserum. Tørrerummet skal være passende ventileret og opvarmet og  \r\n\r\n udstyret med tørresnore eller andre indretninger til tørring af tøj. </P>  \r\n\r\n<P>.724 Såfremt indretning af særligt tørrerum ikke er muligt, vil det i pkt.  \r\n\r\n 14.216 omhandlede rum kunne benyttes. </P>  \r\n\r\n<P> <I>14.800 Sygerum m.v.</I>  </P>  \r\n\r\n<P>14.810 Almindelige bestemmelser. </P>  \r\n\r\n<P>.811 I skibe med en længde L på 45 m og derover skal der findes særskilt  \r\n\r\n sygerum. I sygerummet skal der findes 1 seng, når mandskabets antal er 18  \r\n\r\n eller derunder, og ellers 2. </P>  \r\n\r\n<P>.812 I skibe, hvor hvert medlem af mandskabet har eget soverum med  \r\n\r\n tilhørende toilet og bad, kan der i stedet for det krævede sygerum indrettes  \r\n\r\n et enkelt behandlingsrum uanset mandskabets størrelse. Behandlingsrummet skal  \r\n\r\n være udstyret med en enkelt seng og skal have en størrelse og en indretning  \r\n\r\n som sygerummet. Behandlingsrummet skal være hensigtsmæssigt udstyret,  \r\n\r\n herunder med håndvask og badekar, og med direkte adgang til et toiletrum.  \r\n\r\n</P>  \r\n\r\n<P>.813 Sygerummet/behandlingsrummet skal være anbragt på et dertil egnet  \r\n\r\n sted, hvor ulemperne fra støj og rystelser er mindst mulige, hvor de syge vil  \r\n\r\n kunne få gode forhold, og hvor de kan blive forsvarligt passet i al slags  \r\n\r\n vejr. </P>  \r\n\r\n<P>.814 Der skal være bekvem adgang fra det fri til rummene med en person  \r\n\r\n liggende på en båre. Alle døråbninger fra det fri til sygerummet skal være  \r\n\r\n mindst 750 mm brede. </P>  \r\n\r\n<P> <I>14.820 Sygerum.</I>  </P>  \r\n\r\n<P>.821 Sengen eller sengene skal stå frit, således at de er tilgængelige fra  \r\n\r\n mindst 3 sider, d.v.s. de 2 langsider og en gavl. </P>  \r\n\r\n<P>.822 Der skal ved hver seng være en trykknap med ringeledning til en på et  \r\n\r\n passende sted anbragt klokke. </P>  \r\n\r\n<P>.823 Der skal umiddelbart op til sygerum og med direkte adgang herfra  \r\n\r\n findes et vaskerum med toilet og håndvask. Desuden skal der i sygerummet  \r\n\r\n eller i dets vaskerum forefindes et badekar med tilhørende installationer og  \r\n\r\n med en indvendig længde på mindst 1500 mm. </P>  \r\n\r\n<P>.824 Størrelsen af gulvarealet skal i sygerum/behandlingsrum være mindst  \r\n\r\n 6,5 (m2). Gulvarealet måles som angivet i pkt. 14.531, idet arealet af  \r\n\r\n sengen(e) kan indgå i arealet. </P>  \r\n\r\n<P>.825 Sygerum/behandlingsrum skal påmærkes som sådant og må ikke benyttes  \r\n\r\n til andre formål. </P>  \r\n\r\n<P> <I>14.830 Hejsebåre.</I>  </P>  \r\n\r\n<P>.831 I skibe med en længde L på 24 m og derover skal der forefindes en  \r\n\r\n hejsebåre af en egnet type. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 3) Meddelelser fra Søfartsstyrelsen E i sin helhed findes ved at foretage følgende søgning: I feltet \"Forskriftens titel\" skrives 'meddelelser e'",
        "(* 2) FSK 10021 af 19900723 udgår. Selvom forskriften er overført til historisk base gælder de konstruktionsmæssige krav fortsat for eksisterende skibe, medmindre andet bestemmes i denne forskrift",
        "(* 1) Bkg. i Meddelelser fra Søfartsstyrelsen E."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19951004020"
        },
        {
            "displayName": "Entydig dokumentidentifikation",
            "displayValue": "CM042053"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "08/04/2002"
        },
        {
            "displayName": "Dokumenttype",
            "displayValue": "Forskrifter"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10040"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "22/12/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "5125-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}