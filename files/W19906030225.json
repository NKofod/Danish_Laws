{
    "id": 37804,
    "title": "Sparekasses omdannelse til aktieselskab ved fusion. Tidspunktet for opfyldelse af kapitalkravet i bank- og sparekasselovens § 3. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60302 af 09/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Sparekasses omdannelse til aktieselskab ved fusion. Tidspunktet for  \r\n\r\n opfyldelse af kapitalkravet i bank- og sparekasselovens § 3. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sparekasses omdannelse til aktieselskab ved  \r\n\r\n fusion. Tidspunktet for opfyldelse af kapitalkravet i bank- og  \r\n\r\n sparekasselovens § 3. </H1>  \r\n\r\n<P></P>  \r\n\r\n<BR>  \r\n\r\n<P>Sparekassen K, der skulle fusionere med et aktieselskab i forbindelse med  \r\n\r\n sparekassens omdannelse til aktieselskab i henhold til bank- og  \r\n\r\n sparekasselovens § 52 c klagede over, at Finanstilsynet krævede, at  \r\n\r\n selskabets aktiekapital skulle udvides fra kr. 300.000,- til kr. 25 mio.  \r\n\r\n forud for fusionens gennemførelse. </P>  \r\n\r\n<P>K anførte i skrivelse af 10. januar 1990 til Finanstilsynet bl.a.: </P>  \r\n\r\n<P>&#187;... I henhold til § 52 c skal det af sparekassen ejede aktieselskab  \r\n\r\n have tilladelse til at drive pengeinstitutvirksomhed, og i den anledning skal  \r\n\r\n vi anmode om en sådan tilladelse, betinget af at pågældende aktieselskab  \r\n\r\n fusioneres med Sparekassen K under opfyldelse af reglerne i kapitel 12 b.  \r\n\r\n</P>  \r\n\r\n<P>Det er således vor intention, at aktieselskabet, der p.t. har en  \r\n\r\n aktiekapital på kr. 300.000, først får tilført en sådan egenkapital, der  \r\n\r\n overstiger lovens minimumskapitalkrav på 25 mio. kr., når fusionen  \r\n\r\n gennemføres med Sparekassen K... </P>  \r\n\r\n<P>Det er vor bestemte opfattelse, at et eventuelt krav om  \r\n\r\n aktiekapitaludvidelse til 25 mio. kr. før selve fusionen med sparekassen har  \r\n\r\n den tilsigtede afgiftsmæssige konsekvens, at der skal svares dobbeltbetaling.  \r\n\r\n Og herfor savner vi enhver reel argumentation, når hele fusionen har  \r\n\r\n tilbagevirkende kraft til d. 01.01.90, og når aktieselskabsomdannelsen først  \r\n\r\n er effektueret ved selve fusionen mellem aktieselskabet og sparekassen,  \r\n\r\n hvorved samtlige aktiver og passiver, herunder den faktiske  \r\n\r\n pengeinstitutvirksomhed, overføres til sparekasseaktieselskabet...&#171; </P>  \r\n\r\n<P>Finanstilsynet anførte i sin redegørelse til ankenævnet af 26. februar  \r\n\r\n 1990 bl.a. følgende: </P>  \r\n\r\n<P>&#187;...Tilsynet har i sin skrivelse af 25. januar 1990 meddelt  \r\n\r\n sparekassen, at man ikke mener at have hjemmel til at meddele en godkendelse  \r\n\r\n af et pengeinstitut, der ikke opfylder lovens kapitalkrav, ej heller betinget  \r\n\r\n af, at kravet senere vil blive opfyldt gennem fusion i medfør af  \r\n\r\n omdannelsesreglerne. </P>  \r\n\r\n<P>Efter bestemmelsens ordlyd skal det selskab som viderefører virksomheden,  \r\n\r\n være et selskab, der på tidspunktet for overdragelsen har tilladelse til at  \r\n\r\n drive pengeinstitutvirksomhed. Dette nødvendiggør, at selskabet på dette  \r\n\r\n tidspunkt opfylder kravet i § 3 om, at der skal være tegnet og indbetalt en  \r\n\r\n aktiekapital på 25 mio. kr. </P>  \r\n\r\n<P>I skrivelse af 10. marts 1990 til Danmarks Sparekasseforening, hvoraf kopi  \r\n\r\n vedlægges, anførte tilsynet følgende: </P>  \r\n\r\n<P>&#187;Ad 2: Krav til sparekasseaktieselskabet. </P>  \r\n\r\n<P>Efter tilsynets opfattelse kan lovens krav om, at selskabets aktiekapital  \r\n\r\n er på mindst 25 mio. kr. ikke fraviges. </P>  \r\n\r\n<P>Hvis omdannelsen skal finde sted med virkning fra et årsskifte, må en  \r\n\r\n sparekasse fusionere med et selskab, som er stiftet på dette tidspunkt. </P>  \r\n\r\n<P>Sparekassen skal efter loven fusionere med et selskab, som har tilladelse  \r\n\r\n til at drive pengeinstitutvirksomhed. Dette indebærer, at tilsynet inden  \r\n\r\n fusionsplanens fremlæggelse må have givet tilladelse til, at  \r\n\r\n sparekasseaktieselskabet kan drive pengeinstitutvirksomhed. </P>  \r\n\r\n<P>Tilladelsen kan gives, når selskabets vedtægter og aktiekapital opfylder  \r\n\r\n lovens krav. Tilladelsen vil blive betinget af den endelige vedtagelse i  \r\n\r\n sparekassens kompetente organer af omdannelsen.&#171; </P>  \r\n\r\n<P>At tilladelsen gives betinget, skyldes hensynet til bank- og  \r\n\r\n sparekasselovens § 24, stk. 2, hvorefter et pengeinstitut ikke må erhverve  \r\n\r\n eller med ret til at udøve stemmeret belåne mere end 30 % af aktierne i en  \r\n\r\n bank. Fra denne bestemmelse kan tilsynet meddele dispensation i medfør af §  \r\n\r\n 26. </P>  \r\n\r\n<P>Ordene i § 52 c &#187;der har tilladelse til at drive  \r\n\r\n pengeinstitutvirksomhed&#171; har efter tilsynets opfattelse den selvstændige  \r\n\r\n betydning, at der skal være tale om et helejet datterselskab der opfylder  \r\n\r\n betingelserne for at kunne drive pengeinstitutvirksomhed. </P>  \r\n\r\n<P>Hvis man imødekom sparekassens ønske om en betinget tilladelse, ville  \r\n\r\n dette være ensbetydende med, at bestemmelsen blev fortolket uden den nævnte  \r\n\r\n passus. Dette måtte da indebære, at en tilladelse i henhold til § 52 c reelt  \r\n\r\n var uden betydning, idet fusionen kunne ske med et hvilket som helst helejet  \r\n\r\n datterselskab, idet bemærkes, at et pengeinstituts erhvervelse eller  \r\n\r\n oprettelse af et sådant selskab, hvis formål falder inden for rammerne af,  \r\n\r\n hvad et pengeinstitut må beskæftige sig med, ikke kræver tilladelse fra  \r\n\r\n tilsynet. Den formelle godkendelse af selve omdannelsen, der skal ske i  \r\n\r\n henhold til bank- og sparekasselovens § 48, jf. § 52 d, stk. 5, ville i så  \r\n\r\n fald være tilstrækkelig. </P>  \r\n\r\n<P>Tilsynet mener derfor fortsat ikke, at der er hjemmel til at imødekomme  \r\n\r\n sparekassens ansøgning. </P>  \r\n\r\n<P>Det fremgår tillige af Sparekassens K's ønske, at den udelukkende har sin  \r\n\r\n baggrund i afgiftsmæssige årsager. Efter tilsynets opfattelse bør skatte- og  \r\n\r\n afgiftsmæssige forhold reguleres af skatte- og afgiftsregelsættet, og ikke af  \r\n\r\n tilsynslovgivningen, som skal varetage andre hensyn. </P>  \r\n\r\n<P>En imødekommelse af Sparekassen K's anke kan derfor principielt skabe en  \r\n\r\n uheldig precedens for, at tilsynslovgivningen skal tilpasses en skiftende  \r\n\r\n skatte- og afgiftsmæssige regulering...' </P>  \r\n\r\n<P>Ankenævnet udtalte: </P>  \r\n\r\n<P>Såfremt Finanstilsynet har påset, at de almindelige vilkår efter bank- og  \r\n\r\n sparekasseloven for at drive pengeinstitutvirksomhed er opfyldt, finder  \r\n\r\n ankenævnet ikke, at bank- og sparekasselovens § 52 c, stk. 1, er til hinder  \r\n\r\n for, at tilladelsen til denne sparekasse til at drive pengeinstitutvirksomhed  \r\n\r\n gøres betinget af, at kapitalkravet efter lovens § 3 opfyldes ved fusionen,  \r\n\r\n således at denne betingelse tillige er et vilkår for godkendelse af fusionen.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19906030225"
        },
        {
            "displayName": "Entydig dokumentidentifikation",
            "displayValue": "CA005739"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60302"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "09/03/1990"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "90-9.792"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}