{
    "id": 52512,
    "title": "Civilforsvarsstyrelsens cirkulærskrivelse vedrørende motorkøretøjer til det lokale civilforsvar (Til samtlige civilforsvarskommissioner, politidirektøren i København og samtlige politimestre) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9220 af 09/09/1959",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse  \r\n\r\n vedrørende motorkøretøjer til det lokale civilforsvar </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige  \r\n\r\n civilforsvarskommissioner, politidirektøren i København </P>  \r\n\r\n<P CLASS=TITEL-KOMMENTAR ALIGN=CENTER>og samtlige politimestre) </P>  \r\n\r\n<BR>  \r\n\r\n<P>I. OPHÆVELSE AF HIDTIL GÆLDENDE BESTEMMELSER. </P>  \r\n\r\n<P>Som det vil være de lokale civilforsvarsmyndigheder bekendt, bl.a. fra  \r\n\r\n cirkulærskrivelser herfra af 17. april 1957 og 4. juli 1958, har  \r\n\r\n Civilforsvarsstyrelsen anmodet om Indenrigsministeriets tilslutning til, at  \r\n\r\n de gældende bestemmelser om tilvejebringelse af motorkøretøjer til det lokale  \r\n\r\n civilforsvar ophæves, og at motorkøretøjer fremtidig tilvejebringes ved  \r\n\r\n udskrivning i henhold til lov nr. 327 af 21. september 1939 angående  \r\n\r\n tilvejebringelse af befordringsmidler til brug for krigsmagten og ved  \r\n\r\n beskyttelse af civilbefolkningen mod følgerne af luftangreb. </P>  \r\n\r\n<P>I overensstemmelse hermed har Indenrigsministeriet bemyndiget  \r\n\r\n Civilforsvarsstyrelsen til at lade udskrivningen af motorkøretøjer til  \r\n\r\n civilforsvaret som helhed foretage under medvirken af de militære  \r\n\r\n udskrivningsnævn. </P>  \r\n\r\n<P>Som følge heraf bortfalder den af Indenrigsministeriet under 17. april  \r\n\r\n 1953 udfærdigede &#187;Instruks vedrørende tilvejebringelse af motorkøretøjer  \r\n\r\n til det lokale civilforsvar&#171; og erstattes af de nedenfor i afsnit II-III  \r\n\r\n nævnte bestemmelser. </P>  \r\n\r\n<P>Samtidig ophæves de med Civilforsvarsstyrelsens cirkulærskrivelse af 12.  \r\n\r\n juni 1953 (Love og bestemmelser om civilforsvaret, side 296) udsendte  \r\n\r\n &#187;Bestemmelser vedrørende tilvejebringelse af motorkøretøjer til det  \r\n\r\n lokale civilforsvar&#171; med senere ændringer (Love og bestemmelser, side  \r\n\r\n 310, 320 og 353). Som det vil fremgå af det nedenfor i afsnit III anførte, er  \r\n\r\n dog enkelte af de hidtil gældende regler opretholdt og optaget i de  \r\n\r\n fremtidigt gældende bestemmelser. </P>  \r\n\r\n<P>II. GENNEMFØRELSE AF NYE BESTEMMELSER. </P>  \r\n\r\n<P>Grundlaget for udskrivning af motorkøretøjer er herefter det samme for det  \r\n\r\n lokale civilforsvar som hidtil for forsvaret, CF-korpset og civilforsvarets  \r\n\r\n ambulancetjeneste, nemlig ovennævnte lov af 21. september 1939, i det  \r\n\r\n følgende betegnet &#187;1939-loven&#171;. </P>  \r\n\r\n<P>For det lokale civilforsvar medfører anvendelsen af 1939-loven en  \r\n\r\n væsentlig aflastning, idet opgaverne - som det nærmere vil fremgå af det  \r\n\r\n følgende - stort set begrænses til opgørelse af behovet, fordelt på  \r\n\r\n køretøjstyper og tjenestestederne, samt indkaldelse og modtagelse af  \r\n\r\n køretøjerne, medens fremskaffelsen af disse og sikringen af deres fortsatte  \r\n\r\n tilstedeværelse i brugbar stand påhviler Forsvarets Motorudskrivningstjeneste  \r\n\r\n gennem de militære udskrivningsnævn. </P>  \r\n\r\n<P>1939-loven er optrykt i Love og bestemmelser om civilforsvaret, side 9  \r\n\r\n ff., samt i vedlagte af Forsvarsministeriet i november 1953 udgivne  \r\n\r\n &#187;Bestemmelser for udpegning af motorkøretøjer til krigsmagten og  \r\n\r\n civilforsvaret&#171;, der tillige indeholder følgende bestemmelser: </P>  \r\n\r\n<P>Instruks for det i en politikreds nedsatte nævn til udskrivning af  \r\n\r\n motorkøretøjer og senere eftersyn af disse. </P>  \r\n\r\n<P>Instruks for den i et amt nedsatte vurderingskommission. </P>  \r\n\r\n<P>Justitsministeriets cirkulære af 12. maj 1958 om udskrivning m.v. af  \r\n\r\n motorkøretøjer til brug for krigsmagten og civilforsvaret (med bilag). </P>  \r\n\r\n<P>Tillæg 1. Norm for erstatningernes fastsættelse til ejerne. </P>  \r\n\r\n<P>Tillæg 2. Fastsættelse af godtgørelse for indtransport af motorkøretøjer  \r\n\r\n ved indkaldelse til krigsmagten og civilforsvaret. </P>  \r\n\r\n<P>Tillæg 3. Vederlag til nævns- og kommissionsmedlemmer. </P>  \r\n\r\n<P>Tillæg 4. Vejledning for modtagekommandoet. </P>  \r\n\r\n<P>Tillæg 5. Vejledning for regnskabsføreren ved modtagekommandoet. </P>  \r\n\r\n<P>Tillæg 6. Blanketter til brug for nævnene (medfølger ikke). </P>  \r\n\r\n<P>III. OPRETHOLDELSE AF HIDTIL GÆLDENDE BESTEMMELSER. </P>  \r\n\r\n<P>De i tillæg 1, pkt. 2-3, anførte erstatningsydelser svarer til de i § 5,  \r\n\r\n stk. 1. b., i den hidtil gældende instruks fastsatte erstatninger. Som det  \r\n\r\n fremgår af tillæggets pkt. 5, kommer den i pkt. 2-3 angivne erstatningsnorm  \r\n\r\n ikke til anvendelse for motorkøretøjer, der indkaldes til øvelse og  \r\n\r\n mønstringer. Herfor gælder fremdeles de i instruksens § 5, stk. 1. a.,  \r\n\r\n fastsatte ydelser. Disse er nu optaget som et særligt tillæg 1. a. </P>  \r\n\r\n<P>For ind- og hjemtransport af køretøjer til og fra tjeneste af under 1  \r\n\r\n døgns varighed gælder fremdeles de i instruksens § 5, stk. 1. c., fastsatte  \r\n\r\n regler. Disse er nu optaget som et særligt tillæg 2. a. </P>  \r\n\r\n<P>For samtlige erstatningsnormer gælder, at erstatning for afgivelse af  \r\n\r\n omnibusser ydes efter taksterne for lastvogne. </P>  \r\n\r\n<P>Opmærksomheden henledes i øvrigt på de på bagsiden af  \r\n\r\n udskrivningsbeviserne anførte bestemmelser. Det fremgår bl.a. heraf, at de  \r\n\r\n hidtil gældende bestemmelser om, at køretøjerne skal møde fuldt optanket, og  \r\n\r\n at afsavningserstatning bortfalder, når kørselsstop påbydes, fortsat har  \r\n\r\n gyldighed. </P>  \r\n\r\n<P>Som et særligt tillæg vil endvidere være at optage de i de hidtil gældende  \r\n\r\n bestemmelser optagne &#187;Andre bestemmelser vedrørende tilvejebringelse og  \r\n\r\n brug m.v. af motorkøretøjer til det lokale civilforsvar. A.  \r\n\r\n Trækanordninger&#171;, der ved de lokale civilforsvarsmyndigheders  \r\n\r\n foranstaltning bedes indsat i de nu udsendte bestemmelser. </P>  \r\n\r\n<P>Fremgangsmåden ved tilvejebringelse af motorkøretæjer til det lokale  \r\n\r\n civilforsvar er herefter følgende: IV. OPGØRELSE AF BEHOVET. </P>  \r\n\r\n<P>A. CIVILFORSVARSKOMMISSIONEN. Behovet for motorkøretøjer til de kommunale  \r\n\r\n tjenestegrene opgøres på skema, CF-form. 447 a (blåt), der vedlægges i 10  \r\n\r\n eksemplarer. Til orientering vedlægges endvidere 1 eksemplar af det for  \r\n\r\n politiets civilforsvarstjeneste beregnede skema. </P>  \r\n\r\n<P>Efter forhandling med vedkommende sygehusberedskabsnævn medtager  \r\n\r\n civilforsvarskommissionen endvidere det eventuelle behov for motorkøretøjer  \r\n\r\n til sygehusberedskabet. Der medtages dog kun køretøjer til drift af  \r\n\r\n sygehusenhederne, hvadenten disse til sin tid er tænkt oprettet i eller uden  \r\n\r\n for civilforsvarsområdet, men ikke køretøjer, som alene skal benyttes ved  \r\n\r\n udflytning af sygehuse eller ved andre enkelte transporter, idet disse  \r\n\r\n køretøjer må tilvejebringes på anden måde efter regler, som senere vil blive  \r\n\r\n udgivet. Man er i forbindelse med Sundhedsstyrelsen herom. Der kan i øvrigt  \r\n\r\n om sygehusberedskabsnævnenes medvirken ved behovsopgørelser henvises til  \r\n\r\n Sundhedsstyrelsens cirkulære til nævnene af 15. december 1956 (Love og  \r\n\r\n bestemmelser om civilforsvaret, side 432). </P>  \r\n\r\n<P>Vogne til ambulancetjenesten fremskaffes udelukkende ved  \r\n\r\n civilforsvarsstyrelsens foranstaltning og skal derfor ikke medtages. </P>  \r\n\r\n<P>Rydningsmateriel (bulldozer o.lign.) anføres i rubrik 13-17. Der henvises  \r\n\r\n iøvrigt herom til afsnit V nedenfor. </P>  \r\n\r\n<P>B. POLITIET. Behovet for motorkøretøjer til politiets  \r\n\r\n civilforsvarstjeneste opgøres på skema, CF-form. 447 b (grønt), der vedlægges  \r\n\r\n i 10 eksemplarer. Til orientering vedlægges endvidere 1 eksemplar af det for  \r\n\r\n den kommunale hjælpetjeneste beregnede skema. </P>  \r\n\r\n<P>Køretøjer til evakueringstjenestens administration anføres i rubrik x,  \r\n\r\n medens køretøjer til evakueringstransporter anføres i rubrik y. Specielt om  \r\n\r\n de sidstnævnte henvises iøvrigt til afsnit V nedenfor. Der påregnes ikke  \r\n\r\n udskrevet køretøjer til brug for sogneværnene. </P>  \r\n\r\n<P>Ved opgørelsen af behovet for omnibusser til evakueringstransporter må det  \r\n\r\n tages i betragtning, at busser, der går i fast rutefart mellem byer, bortset  \r\n\r\n fra busser på visse sekundære ruter, før mobilisering kun kan anvendes til  \r\n\r\n evakuering ad busnettets normale ruter. Når mobilisering er beordret, er  \r\n\r\n sådanne busser endvidere i 3 døgn udelukkende til rådighed for transport af  \r\n\r\n værnepligtige til mobiliseringsstederne. Derfor vil de på ny være til  \r\n\r\n rådighed for evakueringstransporter, også uden for de normale ruter.  \r\n\r\n Tidspunktet for en evakuerings iværksættelse kan således være afgørende for,  \r\n\r\n om behovet for busser af denne kategori kan dækkes. </P>  \r\n\r\n<P>Småbusser, bybusser og turistbusser er derimod til rådighed for det lokale  \r\n\r\n civilforsvar i det omfang, de ikke er udskrevet til andre formål. </P>  \r\n\r\n<P>C. FÆLLES BESTEMMELSER FOR A OG B. Behovet for motorkøretøjer bør  \r\n\r\n begrænses til det absolut nødvendige, og der bør ved opgørelsen af behovet i  \r\n\r\n videst muligt omfang - i hvert fald uden for brandtjenesten,  \r\n\r\n redningstjenesten og rydningstjenesten, hvor større køretøjer kan være  \r\n\r\n nødvendige - kun påregnes anvendt lastvogne med ca. 3 tons lasteevne samt  \r\n\r\n varevogne. Af personvogne bør der så vidt muligt regnes med een til hver  \r\n\r\n tjenestegren inden for hvert civilforsvarsområde. skønnes behovet i enkelte  \r\n\r\n tilfælde at blive større, bedes årsagen hertil angivet under  \r\n\r\n &#187;Bemærkninger i øvrigt&#171;. </P>  \r\n\r\n<P>De nederst på skemaernes forside anførte rubrikker, betegnet ad 4, ad 5 og  \r\n\r\n ad 6, er beregnet til angivelse af, hvor mange af de i rubrikkerne 4, 5 og 6  \r\n\r\n anførte lette, tunge og svære lastvogne der ønskes forsynet med CF-trækbeslag  \r\n\r\n eller påhængsvognskobling, og hvorledes disse køretøjer fordeler sig på  \r\n\r\n tjenestegrenene. </P>  \r\n\r\n<P>Der skal ikke ved opgørelsen af behovet tages hensyn til en forventet  \r\n\r\n afgang af køretøjer, jfr. nedenfor i afsnit V. </P>  \r\n\r\n<P>Opmærksomheden henledes på de på skemaernes bagside under I-IV ønskede  \r\n\r\n oplysninger. Særligt vedrørende pkt. III bemærkes, at udskrivning ikke kan  \r\n\r\n foretages, forinden oplysning om mødesteder foreligger, og at mødested må  \r\n\r\n anføres også for køretøjer, der ikke tilvejebringes ved udskrivning, jfr.  \r\n\r\n nedenfor i afsnit V. Mødested bør fastsættes således, at større  \r\n\r\n sammenhobninger af køretøjer undgås, at vedkommende tjenestegren hurtigst  \r\n\r\n muligt kan disponere over køretøjerne, og at modtagelsen i øvrigt kan  \r\n\r\n afvikles på forsvarlig måde. Man skal herved særligt pege på muligheden af at  \r\n\r\n anvende udrykningsstationer i byens periferi som mødesteder. </P>  \r\n\r\n<P>I de tilfælde, hvor opgørelse over behovet for motorkøretøjer allerede  \r\n\r\n måtte være indsendt hertil i henhold til cirkulærskrivelse heraf af 8.  \r\n\r\n oktober 1957, vil det dengang indsendte skema på anfordring kunne stilles til  \r\n\r\n rådighed til brug ved den opgørelse, der nu skal foretages. </P>  \r\n\r\n<P>Skemaerne indsendes til civilforsvarsstyrelsen i 2 eksemplarer snarest  \r\n\r\n muligt og senest den 1. november 1959. Ved senere ændringer i behovet  \r\n\r\n benyttes de samme skemaer. </P>  \r\n\r\n<P>V. UDSKRIVNING. </P>  \r\n\r\n<P>Når Civilforsvarsstyrelsen har modtaget de udfyldte skemaer, videresendes  \r\n\r\n det ene eksemplar til Motorudskrivningstjenesten, som derefter iværksætter  \r\n\r\n udskrivningen. Til dækning af afgang (udeblivere) udskrives der 10 pct. flere  \r\n\r\n køretøjer end det på skemaet opgivne behov. </P>  \r\n\r\n<P>Det i 1939-lovens § 10 omhandlede, af pågældende kommunalbestyrelse valgte  \r\n\r\n medlem af udpegningsnævnet kan være en til det lokale civilforsvar knyttet  \r\n\r\n person, og det vil efter Civilforsvarsstyrelsens opfattelse være  \r\n\r\n hensigtsmæssigt, at en sådan vælges til medlem med henblik på varetagelse af  \r\n\r\n det lokale civilforsvars interesser. </P>  \r\n\r\n<P>Efter foretagen udskrivning tilgår der det lokale civilforsvar et  \r\n\r\n eksemplar af udskrivningsbeviset (form. nr. II. F. 25-1956) og et  \r\n\r\n indkaldelseskort (form. nr. II. F. 14-1953). Udskrivningsbeviserne opbevares  \r\n\r\n i mapper efter tjenestegren. Indkaldelseskortene opbevares i kartotekskasser  \r\n\r\n i indregistreringsnummerorden. </P>  \r\n\r\n<P>Køretøjer til evakueringsstransport (grønt behovsskema rubrik y)  \r\n\r\n fremskaffes indtil videre ikke ved udskrivning i henhold til 1939-loven og må  \r\n\r\n derfor fremdeles tilvejebringes med hjemmel i civilforsvarslovens § 34. Man  \r\n\r\n har dog ikke anset det for nødvendigt eller hensigtsmæssigt at opretholde de  \r\n\r\n hidtil gældende bestemmelser alene for så vidt angår disse køretøjer, men har  \r\n\r\n lagt vægt på at etablere en enhedsordning, gældende for alle motorkøretøjer  \r\n\r\n til civilforsvaret. Man har derfor med Motorudskrivningstjenesten truffet  \r\n\r\n aftale om, at denne på grundlag af behovsskemaet tilstiller politiets  \r\n\r\n evakueringstjeneste et særligt indkaldelseskort for hvert af de heromhandlede  \r\n\r\n køretøjer. Herved er der tilvejebragt en smidig ordning, der i forhold til  \r\n\r\n vognejerne og de lokale civilforsvarsmyndigheder kun på uvæsentlige punkter  \r\n\r\n afviger fra udskrivningsordningen, og som muliggør, at de pågældende  \r\n\r\n køretøjer kan bruges til andre formål, når evakuering ikke står for. </P>  \r\n\r\n<P>Rydningsmateriel (bulldozere o.lign.) kan ikke udskrives, men  \r\n\r\n Motorudskrivningstjenesten vil opgive navn og adresse på ejerne med henblik  \r\n\r\n på rekvisition eller aftale om benyttelse. </P>  \r\n\r\n<P>For køretøjer, der skal indkaldes forlods, bør der udarbejdes og  \r\n\r\n ajourføres en liste over ejernes telefonnummer. </P>  \r\n\r\n<P>Køretøjer, der efter den hidtil gældende instruks er stillet frivilligt  \r\n\r\n til rådighed eller rekvireret i henhold til civilforsvarslovens § 34, må nu  \r\n\r\n enten udskrives efter 1939-loven eller frigives, såfremt de ikke mere findes  \r\n\r\n egnede. Ved udskrivning foranlediger Motorudskrivningstjenesten, at  \r\n\r\n udskrivningsbeviset får påtegning om, at det erstatter tidligere overenskomst  \r\n\r\n eller rekvisitionsbegæring. I tilfælde af frigivelse vil  \r\n\r\n Motorudskrivningstjenesten underrette det lokale civilforsvar, som derefter  \r\n\r\n drager omsorg for, at overenskomsten opsiges eller rekvisitionsbegæringen  \r\n\r\n annuleres. </P>  \r\n\r\n<P>Tidligere udskrevne køretøjer, der er stillet til rådighed for det lokale  \r\n\r\n civilforsvar i henhold til den ved cirkulærskrivelse herfra af 17. april 1957  \r\n\r\n og 4. juli 1958 gennemførte overgangsordning, vil af  \r\n\r\n Motorudskrivningstjenesten blive overført til de opgivne mødesteder,  \r\n\r\n reguleret efter behovet. </P>  \r\n\r\n<P>Ved et motorkøretøjs afhændelse eller flytning m.v. udtages  \r\n\r\n udskrivningsbevis og/eller indkaldelseskort efter nærmere ordre fra  \r\n\r\n Motorudskrivningstjenesten og indsendes til denne, der sørger for erstatning  \r\n\r\n eller ændring (se nedenfor). </P>  \r\n\r\n<P>Eftersyn af udskrevne køretøjer foretages til fastsatte terminer ved  \r\n\r\n Motorudskrivningstjenestens foranstaltning i henhold til den på  \r\n\r\n udskrivningsbeviset anførte eftersynsgruppe. I forbindelse med eftersynene  \r\n\r\n foretages supplementsudskrivning for stedfunden afgang. </P>  \r\n\r\n<P>Der foretages ikke eftersyn af køretøjer til evakueringstransport eller af  \r\n\r\n rydningsmateriel. </P>  \r\n\r\n<P>VI. INDKALDELSE. </P>  \r\n\r\n<P>Skal indkaldelse iværksættes, gives der meddelelse herom ved opslag eller  \r\n\r\n gennem radioen eller ved direkte meddelelse fra Civilforsvarsstyrelsen.  \r\n\r\n Indkaldelseskortene for de køretøjer, der skal give møde, tilgår da straks  \r\n\r\n vognejerne ved det lokale civilforsvars foranstaltning. Eventuelt foretages  \r\n\r\n telefonisk indkaldelse i henhold til forannævnte telefonliste af køretøjer,  \r\n\r\n der skal møde forlods. </P>  \r\n\r\n<P>Modtagelsen sker ved en tilsvarende anvendelse af vejledningen i tillæg 4  \r\n\r\n og 5 i &#187;Bestemmelser for udpegning af motorkøretøjer til krigsmagten og  \r\n\r\n civilforsvaret&#171;. </P>  \r\n\r\n<P>Det forudsættes, at det lokale civilforsvar allerede i fredstid har  \r\n\r\n udtaget personel og forberedt arbejdet samt prøvet funktionerne ved planspil  \r\n\r\n og under øvelser. Med henblik herpå bemyndiges de lokale  \r\n\r\n civilforsvarsmyndigheder til at indkalde de udskrevne motorkøretøjer til  \r\n\r\n såvel kortere mønstringer som til byøvelser. </P>  \r\n\r\n<P>VII. REKVISITION UDEN UDSKRIVNINGSNÆVNENES MEDVIRKEN. </P>  \r\n\r\n<P>Såfremt der under krigsforhold i en AKUT situation, hvor  \r\n\r\n udskrivningsnævnene ikke kan træde i funktion, opstår et uforudset øget  \r\n\r\n vognbehov, må dette dækkes ved rekvisition i henhold til civilforsvarslovens  \r\n\r\n § 34, jfr. Indenrigsministeriets bekendtgørelse nr. 371 af 19. august 1950 om  \r\n\r\n borgerens pligt til at stille deres ejendom til rådighed for civilforsvaret,  \r\n\r\n som ændret ved Indenrigsministeriets bekendtgørelse nr. 277 af 19. oktober  \r\n\r\n 1953 og Civilforsvarsstyrelsens cirkulærskrivelse af 28. februar 1959, og med  \r\n\r\n anvendelse af erstatningsbestemmelserne i tillæg 1.-2. og tillæg 1. a-2. a. i  \r\n\r\n &#187;Bestemmelser for udpegning af motorkøretøjer til krigsmagten og  \r\n\r\n civilforsvaret&#171;. </P>  \r\n\r\n<P>Motorudskrivningstjenesten i den pågældende landsdel og  \r\n\r\n Civilforsvarsstyrelsen underrettes snarest gennem vedkommende  \r\n\r\n CF-distriktskommando om foretagne rekvisitioner. </P>  \r\n\r\n<P>VIII. SÆRLIGE BESTEMMELSER OM KNALLERTER. </P>  \r\n\r\n<P>Ikke-indregistreringspligtige motorcykler - knallerter - udskrives ikke  \r\n\r\n efter 1939-loven og må derfor enten fremskaffes ad frivillig vej eller  \r\n\r\n rekvireres i henhold til civilforsvarslovens § 34, jfr. foran under afsnit  \r\n\r\n VII. </P>  \r\n\r\n<P>Ved indkaldelse af knallerter til tjeneste af over 1 døgns varighed kan  \r\n\r\n der ydes en erstatning for slid (bortset fra udgifter til benzin og olie) på  \r\n\r\n 8 øre pr. km og for afsavn på 15 kr. pr. dag. Ved indkaldelse til tjeneste af  \r\n\r\n under 1 døgns varighed kan der ydes en erstatning for slid (herunder til  \r\n\r\n dækning af udgifter til benzin og olie) på 12 øre pr. km og for afsavn på 1  \r\n\r\n kr. pr. time. </P>  \r\n\r\n<P>For de anførte erstatningsbeløb gælder i øvrigt de i nærværende skrivelse  \r\n\r\n samt i tillæg 1. og tillæg 1. a. fastsatte begrænsninger. Godtgørelse for  \r\n\r\n ind- og hjemtransport ydes i alle tilfælde efter de i tillæg 2. a. anførte  \r\n\r\n regler. </P>  \r\n\r\n<P>IX. FREMSKAFFELSE AF CHAUFFØRER. </P>  \r\n\r\n<P>Civilforsvarsstyrelsen er klar over, at den i det foregående beskrevne  \r\n\r\n nyordning med hensyn til tilvejebringelse af motorkøretøjer til det lokale  \r\n\r\n civilforsvar ikke løser de problemer, der kan opstå i forbindelse med  \r\n\r\n fremskaffelse af chauffører til køretøjerne. Disse problemer er for tiden  \r\n\r\n genstand for overvejelse i styrelsen med henblik på, om det vil være muligt  \r\n\r\n at etablere en ordning, der sikrer køretøjerne de fornødne kvalificerede  \r\n\r\n chauffører. </P>  \r\n\r\n<P>Indtil videre kan man derfor kun henvise til bestemmelsen i 1939-lovens §  \r\n\r\n 14, stk. 1, sidste pkt., ifølge hvilken ejeren af et til civilforsvaret  \r\n\r\n udskrevet motorkøretøj efter frivillig overenskomst kan antages til - for en  \r\n\r\n kortere eller længere tid - at føre sit til brug overtagne køretøj. </P>  \r\n\r\n<P>Som grundlag for en sådan overenskomst er hidtil benyttet den som bilag 2  \r\n\r\n til &#187;Bestemmelser vedrørende tilvejebringelse af motorkøretøjer til det  \r\n\r\n lokale civilforsvar&#171; optagne formular. Uanset at disse bestemmelser nu  \r\n\r\n er ophævet, kan denne formular fremdeles anvendes, men det vil normalt være  \r\n\r\n at foretrække, at der anvendes den med Civilforsvarsstyrelsens  \r\n\r\n cirkulærskrivelse af 21. oktober 1958 udsendte kontraktformular (CF-form.  \r\n\r\n 440), og anvendelse af denne formular er i hvert fald en betingelse for, at  \r\n\r\n den pågældende kan oppebære fremmødegodtgørelse i henhold til reglerne herom  \r\n\r\n i nævnte cirkulærskrivelse. </P>  \r\n\r\n<P>I det omfang, de pågældende kun skal forrette tjeneste som chauffør, vil  \r\n\r\n de lokale civilforsvarsmyndigheder kunne frafalde krav om en særlig  \r\n\r\n civilforsvarsuddannelse. Endvidere kan det for chauffører, som kun skal føre  \r\n\r\n deres eget køretøj eller det køretøj, som de til daglig fører, og som derfor  \r\n\r\n må antages ikke at have behov for nogen særlig uddannelse i at føre  \r\n\r\n motorkøretøj af den pågældende type, ses bort fra reglen om, at godtgørelse  \r\n\r\n først kan oppebæres for fremmøde, der finder sted efter at de første 10 timer  \r\n\r\n af uddannelsen er gennemgået. </P>  \r\n\r\n<P>P.D.V. </P>  \r\n\r\n<P>SCHULTZ. </P>  \r\n\r\n<P>/B. Michelsen. </P>  \r\n\r\n<P>fm. </P>  \r\n\r\n<P>------------- </P>  \r\n\r\n<P>BILAG </P>  \r\n\r\n<P>(Udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19590922010"
        },
        {
            "displayName": "Entydig dokumentidentifikation",
            "displayValue": "CM011348"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9220"
        },
        {
            "displayName": "År for udstedelse",
            "displayValue": "1959"
        },
        {
            "displayName": "Dato for underskrift",
            "displayValue": "09/09/1959"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 1.kt.j.nr.166-1-a"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}