{
    "id": 108674,
    "title": "1995 BTL 115   BETÆNKNING OVER FORSLAG TIL LOV OM ÆNDRING AF SKATTESTYRELSESLOVEN   (ÆNDRING AF REGLERNE FOR SKATTEANKENÆVN)    NR L 115 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 115",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 115 </P>  \r\n\r\n<P></P>  \r\n\r\n<P>Betænkning over Forslag til lov om ændring af skattestyrelsesloven  \r\n\r\n (Ændring af reglerne for skatteankenævn) <BR>  \r\n\r\n Nr L 115 1995-96, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19960320 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Endvidere har udvalget modtaget skriftlige henvendelser fra Aars Kommune  \r\n\r\n og Kommunernes Landsforening. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de stillede ændringsforslag. </P>  \r\n\r\n<P>Et mindretal (Venstres medlemmer af udvalget) bemærker, at forslaget om,  \r\n\r\n at der frivilligt med skatteministerens godkendelse i kommunerne kan  \r\n\r\n etableres fælleskommunale skatteankenævn, kan ses som et første skridt i en  \r\n\r\n proces hen imod en centralisering af klagebehandlingen i skattesager. </P>  \r\n\r\n<P>Dette er efter Venstres opfattelse betænkeligt, da skatteankenævnene jo  \r\n\r\n netop har deres styrke i inddragelse af lægmandselementet for derved at  \r\n\r\n anskueliggøre de forelagte skattesager ud fra ganske almindelige menneskers  \r\n\r\n sunde fornuft. Dette skal sammenholdes med, at skatteankenævnene støttes af  \r\n\r\n en faglig og juridisk bistand af de til nævnene knyttede sekretariater. Der  \r\n\r\n er dog som nævnt tale om en frivillig ordning, som der under udvalgsarbejdet  \r\n\r\n har vist sig at være bred opbakning bag. Venstre har derfor med de ovenfor  \r\n\r\n anførte betænkeligheder valgt også at støtte denne del af lovforslaget. </P>  \r\n\r\n<P>ÆndringsforslagAf <I>skatteministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 1 <B>1)</B> I det under <I>nr. 1</I> foreslåede <I>§ 6, stk. 2, nr.  \r\n\r\n 2,</I> ændres &#187;der både ligger i samme statsamt og i samme told- og  \r\n\r\n skatteregion&#171; til: &#187;der ligger i samme told- og skatteregion&#171;.  \r\n\r\n</P>  \r\n\r\n<P> <B>2)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 10, stk. 5,</I> ændres  \r\n\r\n &#187;Indenrigsministeren&#171; til: &#187;Skatteministeren&#171;.' </P>  \r\n\r\n<P>Til § 2 <B>3)</B> Ordet &#187;april&#171; ændres til: &#187;juli&#171;.  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget skyldes, at afgrænsningen mellem statsamter og  \r\n\r\n told- og skatteregioner i visse tilfælde er en sådan, at de kun har få  \r\n\r\n kommuner fælles. </P>  \r\n\r\n<P>Uden den foreslåede ændring ville disse kommuners mulighed for at indgå i  \r\n\r\n et samarbejde med andre kommuner om et fælleskommunalt skatteankenævn blive  \r\n\r\n stærkt begrænset. </P>  \r\n\r\n<P>Til nr. 2 Det foreslås at flytte kompetencen til at fastsætte regler for  \r\n\r\n vederlæggelsen af skatteankenævnenes formænd og andre medlemmer fra  \r\n\r\n indenrigsministeren til skatteministeren. </P>  \r\n\r\n<P>Formålet hermed er at samle den administrative kompetence til at fastsætte  \r\n\r\n regler for skatteankenævnenes virksomhed, jf. § 10, stk. 6, i  \r\n\r\n skattestyrelsesloven, med den administrative kompetence til at fastsætte  \r\n\r\n regler for vederlæggelse af nævnsmedlemmerne. </P>  \r\n\r\n<P>Under hensyn til at udgifterne afholdes af kommunerne, vil reglerne for  \r\n\r\n vederlæggelsen blive aftalt med Kommunernes Landsforening samt Københavns og  \r\n\r\n Frederiksberg Kommuner. </P>  \r\n\r\n<P>Til nr. 3 Under hensyn til at lovforslaget først forventes vedtaget af  \r\n\r\n Folketinget i marts måned 1996, og at lovforslaget skal følges op af en ny  \r\n\r\n forretningsorden for skatteankenævnene og af information, er det fundet mest  \r\n\r\n hensigtsmæssigt at foreslå lovens ikrafttræden udskudt fra den 1. april 1996  \r\n\r\n til den 1. juli 1996. </P>  \r\n\r\n<P>Jacob Buksti (S) nfmd. <I>Pia Gjellerup (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kristian Thulesen Dahl (DF) </I></P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/03/1996"
        },
        {
            "displayName": "Accession",
            "displayValue": "199514K00115"
        },
        {
            "displayName": "Entydig dokumentidentifikation",
            "displayValue": "CL004371"
        },
        {
            "displayName": "Dato for førstegangsindlæggelse",
            "displayValue": "27/03/1996"
        },
        {
            "displayName": "Dato for indlæggelse",
            "displayValue": "27/03/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}