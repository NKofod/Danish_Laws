{
    "id": 105967,
    "title": "1985 BSF 7   FORSLAG TIL FOLKETINGSBESLUTNING OM EN NY UNGDOMSBOLIGPOLITIK ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 7",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 7 </P>  \r\n\r\n<P></P>  \r\n\r\n<P>Forslag til folketingsbeslutning om en ny ungdomsboligpolitik </P>  \r\n\r\n<P></P>  \r\n\r\n<P>Fremsat af Albrechtsen (VS) Anne Grete Holmsgård (VS) Lenger (VS)  \r\n\r\n Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte de nødvendige </P>  \r\n\r\n<P>lovforslag til gennemførelse af en ny ungdomsboligpolitik efter </P>  \r\n\r\n<P>følgende retningslinjer: </P>  \r\n\r\n<P>a. En ungdomsboligkvota på 5.000 nye enheder i hvert af årene 1986 og </P>  \r\n\r\n<P>1987 og i den forbindelse en ophævelse af den i 1984 indførte </P>  \r\n\r\n<P>kommunale medfinansiering af ungdomsboliger samt endelig en </P>  \r\n\r\n<P>indsats over for problemerne i de kommuner med mange unge, som </P>  \r\n\r\n<P>ikke har opført alle de tildelte ungdomsboliger. </P>  \r\n\r\n<P>b. En ændring af lejelovgivningen, der giver kommunalbestyrelsen </P>  \r\n\r\n<P>mulighed for at beslutte at indføre en kommunal </P>  \r\n\r\n<P>værelsesregulering, således at der fastsættes omkostningsbestemt </P>  \r\n\r\n<P>husleje, og således at der under det regionale indstillingsudvalg </P>  \r\n\r\n<P>kan etableres en værelsesanvisning, hvortil alle værelser, som </P>  \r\n\r\n<P>ønskes udlejet, skal anmeldes med oplysning om værelsets standard, </P>  \r\n\r\n<P>størrelse, beliggenhed m.v. samt den ønskede husleje, og således </P>  \r\n\r\n<P>at det regionale indstillingsudvalg kan lade huslejenævnet </P>  \r\n\r\n<P>efterprøve disse lejevilkår, før udlejning godkendes. </P>  \r\n\r\n<P>c. En revision af reglerne om huslejestøtte til kollegier, således at </P>  \r\n\r\n<P>det sikres, at der med virkning fra 1. januar 1986 indføres et </P>  \r\n\r\n<P>huslejeloft på 750 kr. om måneden for et kollegieværelse, dog </P>  \r\n\r\n<P>således at dette loft kan hæves med 50 kr. om måneden i tilfælde, </P>  \r\n\r\n<P>hvor værelsesstandarden er væsentlig bedre end et normalværelse. </P>  \r\n\r\n<P>d. Indførelse af beboerdemokrati på kollegier og ungdomsboliger. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Mangelen på ungdomsboliger og regeringens uvilje til at gøre noget </P>  \r\n\r\n<P>alvorligt ved sagen er velkendte fænomener. </P>  \r\n\r\n<P>I sommeren 1985 fik 1955 ud af 2180 ansøgere til kollegieværelser i </P>  \r\n\r\n<P>København - eller næsten 90 pct. af ansøgerne - afslag på deres </P>  \r\n\r\n<P>ansøgning om kollegieværelse. I Århus stod 1600 på venteliste, det </P>  \r\n\r\n<P>største antal nogen sinde, og der var udsigt til at skaffe 150 </P>  \r\n\r\n<P>boliger til disse 1600 mennesker. I Odense oplyste det regionale </P>  \r\n\r\n<P>indstillingsudvalg, at der i juli 1985 var 124 boliger til 873 </P>  \r\n\r\n<P>ansøgere. I midten af august 1985 var i alt 5000 ansøgere blevet </P>  \r\n\r\n<P>afvist. </P>  \r\n\r\n<P>Den af regeringen foreslåede indsats indeholdende først og fremmest </P>  \r\n\r\n<P>en ungdomsboligkvota for 1986 på 2500 (en forhøjelse på 500 i </P>  \r\n\r\n<P>forhold til 1985) er helt utilstrækkelig. Der er ej heller nogen </P>  \r\n\r\n<P>grund til at formode, at problemerne vil kunne løses gennem det </P>  \r\n\r\n<P>private værelsesmarked. Således viste udtalelser fra </P>  \r\n\r\n<P>kollegiekontoret i Århus, at det er håbløst for de mange </P>  \r\n\r\n<P>studerende, der strømmer til Århus, at finde en bolig på det </P>  \r\n\r\n<P>private udlejningsmarked (se Aarhuus Stiftstidende den 16. juli </P>  \r\n\r\n<P>1985). I masser af tilfælde opkræves langt over 1.000 kr. om </P>  \r\n\r\n<P>måneden for et værelse, og det kan unge, der påbegynder en </P>  \r\n\r\n<P>uddannelse, ganske enkelt ikke magte økonomisk. De har derfor en </P>  \r\n\r\n<P>af følgende muligheder: </P>  \r\n\r\n<P>At de er så heldige at bo i den by, hvor de får uddannelsesplads og </P>  \r\n\r\n<P>fortsat har mulighed for at bo hjemme. Det fynske </P>  \r\n\r\n<P>regionalindstillingsudvalgs undersøgelse for Odense viste, at i </P>  \r\n\r\n<P>1984 måtte godt 1/5 af de nye studerende vælge denne løsning, der </P>  \r\n\r\n<P>givetvis ofte må være utilfredsstillende både for forældrene og </P>  \r\n\r\n<P>den unge. Eller at man er så &#187;heldig&#171; at kunne skaffe værelse  \r\n\r\n</P>  \r\n\r\n<P>eller lejlighed gennem slægtninge eller bekendte </P>  \r\n\r\n<P>(Odense-undersøgelsen viser, at næsten 1/4 af de nye studerende i </P>  \r\n\r\n<P>forbindelse med studiestart fik bolig gennem venner eller familie </P>  \r\n\r\n<P>(16 + 8 pct., altså i alt 24 pct.)). </P>  \r\n\r\n<P>Det er altså ikke vanskeligt at se, hvem der bliver taberen, nemlig </P>  \r\n\r\n<P>den unge, som får anvist studieplads i en &#187;fremmed&#171; by, som ikke  \r\n\r\n</P>  \r\n\r\n<P>kan skaffe bolig gennem forbindelser, og som ikke har </P>  \r\n\r\n<P>forældreøkonomi eller formue i ryggen. Det er </P>  \r\n\r\n<P>arbejderbefolkningens unge, der kommer sidst i køen og derfor ofte </P>  \r\n\r\n<P>står over for den sidste mulighed, nemlig simpelt hen at opgive at </P>  \r\n\r\n<P>påbegynde uddannelsen. Det er ikke kendt, i hvor mange tilfælde </P>  \r\n\r\n<P>dette bliver konsekvensen. </P>  \r\n\r\n<P>Boligministeren har i svaret på spørgsmål S 1461 (folketingsåret </P>  \r\n\r\n<P>1984-85) oplyst, at boligministeriet ikke råder over tal, der </P>  \r\n\r\n<P>belyser dette problems omfang, men at centralindstillingsudvalget </P>  \r\n\r\n<P>for kollegier i hovedstadsområdet vil foetage en undersøgelse. </P>  \r\n\r\n<P>Selv om der er mindre årgange på vej, er der ingen udsigt til, at </P>  \r\n\r\n<P>problemerne vil kunne løses uden en stærkt øget indsats. </P>  \r\n\r\n<P>Underskuddet af ungdomsboliger fik i sidste halvdel af 70'erne lov </P>  \r\n\r\n<P>til at vokse sig stort. Der blev fra 1976 til 1981 kun opført 657 </P>  \r\n\r\n<P>nye kollegieværelser/ungdomsboliger! (Kilde: udtalelse fra </P>  \r\n\r\n<P>ungdomsboligrådet d. 1. oktober 1981). </P>  \r\n\r\n<P>I 1982 og 1983 opførtes formentlig op mod 3000 enheder i alt ud af en </P>  \r\n\r\n<P>samlet kvota på 4000 for de to år, idet omkring 1000 enheder gik </P>  \r\n\r\n<P>til at finansiere løsningen af problemer i eksisterende kollegier. </P>  \r\n\r\n<P>Også i 1983, 1984 og 1985 har der været en årlig kvota på 2000, og </P>  \r\n\r\n<P>også her har der hvert år været tale om, at en del af kvoten er </P>  \r\n\r\n<P>gået til at støtte eksisterende byggeri (nettokvota 1984: 1478, </P>  \r\n\r\n<P>1985: formentlig ca. 1800). Hertil kommer, at i hvert fald </P>  \r\n\r\n<P>Københavns kommune ikke har kunnet udnytte sin del af denne kvota! </P>  \r\n\r\n<P>Disse tal skal sammenholdes med, at der i perioden, hvor der stort </P>  \r\n\r\n<P>set ikke blev bygget ungdomsboliger altså sidste halvdel af </P>  \r\n\r\n<P>70'erne - forsvandt et meget stort antal billige lejligheder, der </P>  \r\n\r\n<P>tidligere havde stået til rådighed for unge. (Disse forsvandt som </P>  \r\n\r\n<P>følge af ejerlejlighedsudstykninger, saneringer osv.). Også </P>  \r\n\r\n<P>værelser forsvandt i stort antal. </P>  \r\n\r\n<P>I denne periode opstod et efterslæb på måske 15.000 ungdomsboliger. </P>  \r\n\r\n<P>Dog kom der så lidt flere dårlige værelser (kælderværelser, </P>  \r\n\r\n<P>kvistværelser osv., som ikke tidligere kunne udlejes, og som ikke </P>  \r\n\r\n<P>burde kunne bruges til menneskeboliger i et såkaldt </P>  \r\n\r\n<P>velfærdssamfund, hvor de unge fik at vide, at boligen var en </P>  \r\n\r\n<P>menneskeret). Hertil kom så virkningen af de store årgange. Dette </P>  \r\n\r\n<P>øgede behov, der topper i slutningen af firserne, blev i en </P>  \r\n\r\n<P>glimrende rapport (udarbejdet af Studenterådet i Århus i 1982 på </P>  \r\n\r\n<P>basis af talmateriale fra socialforskningsinstituttet) opgjort til </P>  \r\n\r\n<P>ca. 23.000 boliger. </P>  \r\n\r\n<P>Disse oplysninger har jo længe været kendte, og det burde derfor </P>  \r\n\r\n<P>heller ikke kunne overraske nogen, at den førte politik i sommeren </P>  \r\n\r\n<P>1985 resulterede i den hidtil mest katastrofale mangel på boliger </P>  \r\n\r\n<P>til unge, der skal starte uddannelse. Antallet af afviste </P>  \r\n\r\n<P>kollegieværelsesansøgere er således steget med 30 pct. fra 1984 </P>  \r\n\r\n<P>til 1985. </P>  \r\n\r\n<P>Derfor må ungdomsboligkvoten for 1986 og 1987 forhøjes meget </P>  \r\n\r\n<P>væsentligt. En del af de nye ungdomsboliger bør indrettes således, </P>  \r\n\r\n<P>at de, når presset måske aftager noget, vil kunne omdannes til </P>  \r\n\r\n<P>andre boligformål, f.eks. ældreboliger. </P>  \r\n\r\n<P>Der er dog ikke nogen grund til at antage, at en kvota på 5000 i </P>  \r\n\r\n<P>hvert af årene 1986 og 1987 vil føre til en situation, hvor der </P>  \r\n\r\n<P>siden hen vil blive ledige ungdomsboliger. Selv om der ses bort </P>  \r\n\r\n<P>fra virkningen af de store årgange, så vil der uden tvivl </P>  \r\n\r\n<P>permanent være behov for disse boliger som ungdomsboliger, i hvert </P>  \r\n\r\n<P>fald hvis den øvrige del af dette forslag, nemlig en indsats over </P>  \r\n\r\n<P>for de allermest urimelige forhold - dvs. også en fjernelse af de </P>  \r\n\r\n<P>mest uacceptabelt dårlige værelser fra markedet skal afbødes. </P>  \r\n\r\n<P>Alt i alt forekommer en kvota på 5000 således at være det absolut </P>  \r\n\r\n<P>mindste, der kan forsvares. </P>  \r\n\r\n<P>Bemærkninger til de enkelte dele af forslaget </P>  \r\n\r\n<P>Ad a. Der er ovenfor argumenteret for en kvota på 5000. </P>  \r\n\r\n<P>Når det herudover foreslås igen at afskaffe den kommunale </P>  \r\n\r\n<P>medfinansiering af de nye ungdomsboliger, som blev indført ved lov </P>  \r\n\r\n<P>om ændring af lov om boligbyggeri, vedtaget i maj 1984, skyldes </P>  \r\n\r\n<P>det, at disse ekstraudgifter for kommunerne kan gøre det </P>  \r\n\r\n<P>vanskeligt for kommunalbestyrelserne at finde plads til opgaven i </P>  \r\n\r\n<P>budgetterne, uden at det skal gå ud over lige så vigtige - f.eks. </P>  \r\n\r\n<P>sociale - opgaver. </P>  \r\n\r\n<P>Endelig skal der gøres en indsats over for de kommuner, som ikke har </P>  \r\n\r\n<P>kunnet udnytte deres tildeling af nye ungdomsboliger. Problemet </P>  \r\n\r\n<P>har især gjort sig gældende i Københavns kommune, hvor der i årene </P>  \r\n\r\n<P>1982, 1983 og 1984 kunne have været opført (det vil sige, at der </P>  \r\n\r\n<P>var tildelt) i alt 574 enheder. </P>  \r\n\r\n<P>Ifølge svaret på S 1665 (folketingsåret 1984-85) havde kommunen heraf </P>  \r\n\r\n<P>dog kun opnået tilsagn til 472,5 enheder, hvoraf 242 endnu i </P>  \r\n\r\n<P>august 1985 ikke var påbegyndt. </P>  \r\n\r\n<P>Dette skal naturligvis ses i lyset af den helt ekstraordinært </P>  \r\n\r\n<P>kritiske situation på det københavnske boligmarked, hvor mange </P>  \r\n\r\n<P>unge simpelt hen er boligløse og har måttet gribe til bl.a. </P>  \r\n\r\n<P>besættelse af tomme boliger. Man har i denne sammenhæng forsøgt at </P>  \r\n\r\n<P>få problemerne med bolignøden til at forsvinde ved at sætte </P>  \r\n\r\n<P>politiet til at rydde disse bygninger (politiet har endog indført </P>  \r\n\r\n<P>næsten krigslignende tilstande i den indre by ved at åbne ild mod </P>  \r\n\r\n<P>de unge), men det må jo stå klart, at disse problemer ikke kan </P>  \r\n\r\n<P>løses med politi og revolvere, men kun gennem en samlet indsats, </P>  \r\n\r\n<P>der bl.a. indbefatter fremskaffelse af de nødvendige </P>  \r\n\r\n<P>ungdomsboliger. </P>  \r\n\r\n<P>Derfor må lovgivningen ikke alene give kommunerne adgang til at bygge </P>  \r\n\r\n<P>ungdomsboliger, men også pligt til det, i hvert fald når det </P>  \r\n\r\n<P>gælder de store uddannelsesbyer, hvor ungdomsboligmangelen er </P>  \r\n\r\n<P>størst. Fjernelsen af den kommunale medfinansiering skal netop ses </P>  \r\n\r\n<P>i lyset af, at der bliver tale om en pligt, som staten pålægger </P>  \r\n\r\n<P>kommunerne, og hvor staten derfor selvfølgelig må dække de dermed </P>  \r\n\r\n<P>forbundne merudgifter. </P>  \r\n\r\n<P>Ad b. Den foreslåede værelsesregulering skal udformes som en </P>  \r\n\r\n<P>udvidelse af lejerens retsbeskyttelse i forhold til de nugældende </P>  \r\n\r\n<P>regler i boligreguleringsloven, regler, som i øvrigt med </P>  \r\n\r\n<P>gennemførelsen af en lejelovsrevision vil komme til at omfatte </P>  \r\n\r\n<P>alle kommuner. </P>  \r\n\r\n<P>Hovedprincippet skal være, at lejeren kan kræve, at lejen for det </P>  \r\n\r\n<P>første er rimelig (således som reglerne i dag fastsætter), men for </P>  \r\n\r\n<P>det andet skal lejeren kunne kræve, at lejen højst udgør den </P>  \r\n\r\n<P>relative andel af ejendommens samlede nettoboligudgift, som </P>  \r\n\r\n<P>modsvares af værelsets andel af arealet, herunder eventuelt andel </P>  \r\n\r\n<P>i adgang til fællesfaciliteter såsom køkken og bad. Hertil kan </P>  \r\n\r\n<P>lægges et tillæg svarende til udlejerens omkostninger ved </P>  \r\n\r\n<P>rengøring, vedligeholdelse, regnskab m.v., dog højst 10 pct. af </P>  \r\n\r\n<P>værelsets andel af ejendommens samlede nettoboligudgift. Lejeren </P>  \r\n\r\n<P>kan til gengæld kræve fradrag i lejen for eventuelle mangler eller </P>  \r\n\r\n<P>dårlig kvalitet. Lejeren skal kunne kræve, at udlejeren over for </P>  \r\n\r\n<P>huslejenævnet dokumenterer værelsets andel af ejendommens </P>  \r\n\r\n<P>nettoboligudgifter samt tillægget for omkostninger. </P>  \r\n\r\n<P>For værelser med dårlig beliggenhed, bl.a. kælderværelser, værelser </P>  \r\n\r\n<P>under skråt tag og lignende, skal boligministeren fastsætte en </P>  \r\n\r\n<P>nedsat andel af ejendommens samlede nettoboligudgift. </P>  \r\n\r\n<P>I de større uddannelsesbyer skal der endvidere indføres en </P>  \r\n\r\n<P>værelsesanvisningsordning, der skal administreres af det regionale </P>  \r\n\r\n<P>indstillingsudvalg (i hovedstadsområdet af det centrale </P>  \r\n\r\n<P>indstillingsudvalg). Alle værelser skal efter denne ordning, hvis </P>  \r\n\r\n<P>de ønskes udlejet - eller genudlejet - anmeldes til </P>  \r\n\r\n<P>indstillingsudvalget, før udlejning sker. Udlejeren skal oplyse om </P>  \r\n\r\n<P>værelsets beliggenhed, størrelse, leje m.v. Indstillingsudvalget </P>  \r\n\r\n<P>skal have ret til at foretage formidlingen af udlejningen. </P>  \r\n\r\n<P>Indstillingsudvalget skal endvidere kunne standse udlejningen og </P>  \r\n\r\n<P>indbringe spørgsmålet om lejens størrelse for huslejenævnet, der </P>  \r\n\r\n<P>skulle nedsætte lejen ud fra de ovennævnte principper, også i </P>  \r\n\r\n<P>tilfælde, hvor værelset tidligere har været udlejet til en højere </P>  \r\n\r\n<P>leje. </P>  \r\n\r\n<P>Indførelsen af en værelsesregulering efter de ovennævnte principper </P>  \r\n\r\n<P>vil givetvis medføre, at der vil ske et fald i antallet af </P>  \r\n\r\n<P>værelser, der søges udlejet, dog næppe noget voldsomt fald. </P>  \r\n\r\n<P>Dette er prisen for at få fjernet de værste urimeligheder på dette </P>  \r\n\r\n<P>marked, hvor jungleloven hersker i dag. Blandt de mere ekstreme </P>  \r\n\r\n<P>udnyttelser af situtionen kan nævnes Ekstra Bladets oplysninger </P>  \r\n\r\n<P>(den 7. august 1985) om, at tre lejere i en villa i løbet af et </P>  \r\n\r\n<P>enkelt år havde betalt i alt 70.000 kr. for meget i leje! I den </P>  \r\n\r\n<P>forbindelse peger sekretær i Lejernes Landsorganisation i </P>  \r\n\r\n<P>Hovedstaden, Peter Andersen, i øvrigt på, at situationen i </P>  \r\n\r\n<P>stigende grad udnyttes af spekulanter, der opkøber villaer og </P>  \r\n\r\n<P>ejerlejligheder, som udlejes til lejere til ågerbeløb. </P>  \r\n\r\n<P>Det er klart, at når spekulationsmotivet fjernes eller i hvert fald </P>  \r\n\r\n<P>søges indskrænket mest muligt, vil der - som ovenfor nævnt - blive </P>  \r\n\r\n<P>færre værelser til udlejning. Dette kan kun yderligere understrege </P>  \r\n\r\n<P>behovet for den kvotaforhøjelse, der er indeholdt i dette </P>  \r\n\r\n<P>beslutningsforslags første del. </P>  \r\n\r\n<P>Ad c. Den revision af kollegiehuslejestøtteordningen, som </P>  \r\n\r\n<P>gennemførtes i foråret 1984 i forbindelse med vedtagelsen af lov </P>  \r\n\r\n<P>om ændring af lov om boligbyggeri, er med rette blevet udsat for </P>  \r\n\r\n<P>overordentlig stærk kritik. </P>  \r\n\r\n<P>Boligministeren havde således givet boligudvalget grund til at tro, </P>  \r\n\r\n<P>at konsekvenserne af omlægningen ville være overskuelige - </P>  \r\n\r\n<P>stigningen på 25 til 30 eller op til 55 kr. om måneden for et </P>  \r\n\r\n<P>kollegieværelse. Ændringerne viste sig at være langt voldsommere. </P>  \r\n\r\n<P>Desuden lykkedes det ikke at gennemføre omlægningen på en sådan </P>  \r\n\r\n<P>måde, at der var en forklarlig sammenhæng mellem lovens </P>  \r\n\r\n<P>intentioner (om at tage hensyn til værelsets standard m.v.) og de </P>  \r\n\r\n<P>praktiske konsekvenser, der viste sig helt uigennemtænkte og </P>  \r\n\r\n<P>urimelige </P>  \r\n\r\n<P>En undersøgelse udarbejdet af Lejernes Landsorganisation, </P>  \r\n\r\n<P>Kollegiesektionen, i vinteren 1984/85 viste, at ingen af de </P>  \r\n\r\n<P>undersøgte kollegier havde fået huslejenedsættelser som følge af </P>  \r\n\r\n<P>omlægningen, mens en række havde fået - i nogle tilfælde særdeles </P>  \r\n\r\n<P>alvorlige - huslejeforhøjelser. Det viste sig også, at ændringerne </P>  \r\n\r\n<P>på ingen måde havde sammenhæng med lovens erklærede intentioner. </P>  \r\n\r\n<P>Boligministerern havde i flere pressemeddelelser fremhævet, at </P>  \r\n\r\n<P>omlægningen nok i nogle tilfælde ville føre til stigninger, nemlig </P>  \r\n\r\n<P>hvor standarden var god, men også i andre tilfælde nedsættelser. </P>  \r\n\r\n<P>På de almindelige kollegier så man imidlertid intet til </P>  \r\n\r\n<P>nedsættelserne, kun til stigningerne! </P>  \r\n\r\n<P>Ifølge oplysninger fra Lejernes Landsorganisation, Kollegiesektionen </P>  \r\n\r\n<P>(se Politiken den 3. september 1985) var den gennemsnitlige </P>  \r\n\r\n<P>huslejestigning på kollegierne i hovedstadsområdet fra 1. august </P>  \r\n\r\n<P>1984 til 1. august 1985 på 12 pct., mens uddannelsesstøtten i </P>  \r\n\r\n<P>samme periode kun steg med 6 pct., således at kollegianerne i </P>  \r\n\r\n<P>gennemsnit må bruge 54 pct. af uddannelsesstøtten til at klare </P>  \r\n\r\n<P>huslejen. I gennemsnit var der tale om en stigning i </P>  \r\n\r\n<P>kollegiehuslejen fra 816 kr. til 916 kr. pr. måned. </P>  \r\n\r\n<P>Der er derfor klart behov for, at der igen gennemføres en revision af </P>  \r\n\r\n<P>ordningen, og i den forbindelse, at der igen fastsættes et </P>  \r\n\r\n<P>huslejeloft. Kollegianerne kan sjældent vælge og vrage mellem </P>  \r\n\r\n<P>værelser på forskellige kollegier. Som det er belyst tidligere i </P>  \r\n\r\n<P>bemærkningerne til dette forslag, skal de ofte være heldige, hvis </P>  \r\n\r\n<P>de overhovedet bliver tilbudt eön mulighed. Den må de tage uanset </P>  \r\n\r\n<P>prisen, det vil sige, at de unge ikke selv kan øve indflydelse på </P>  \r\n\r\n<P>valg af værelsesstandard, og derfor skal der heller ikke være </P>  \r\n\r\n<P>nogen afgørende forskel i lejen afhængig af kvaliteten. For at det </P>  \r\n\r\n<P>kan være rimeligt, må der i hvert fald først foreligge en reel </P>  \r\n\r\n<P>valgmulighed. </P>  \r\n\r\n<P>Ud fra en bedømmelse af de uddannelsessøgendes indtægtsgrundlag </P>  \r\n\r\n<P>findes det ikke forsvarligt at opkræve mere end maksimalt 800 kr. </P>  \r\n\r\n<P>i husleje for et enkeltværelse. </P>  \r\n\r\n<P>Dette er endda i overkanten af det forsvarlige og bør kun ske i </P>  \r\n\r\n<P>tilfælde med helt ekstraordinær god værelseskvalitet og service. </P>  \r\n\r\n<P>Derfor foreslås et generelt loft på 750 kr. om måneden med </P>  \r\n\r\n<P>mulighed for et tillæg på 25 eller 50 kr. om måneden i tilfælde </P>  \r\n\r\n<P>med standard væsentligt over det normale eller helt ekstraordinært </P>  \r\n\r\n<P>god kvalitet. </P>  \r\n\r\n<P>Samtidig skal huslejestøtten tilrettelægges således, at der bliver </P>  \r\n\r\n<P>mulighed for genopretning på nedslidte kollegier, der i forsøget </P>  \r\n\r\n<P>på at få økonomien til at hænge sammen har måttet spare for meget </P>  \r\n\r\n<P>på vedligeholdelse/henlæggelser. </P>  \r\n\r\n<P>Et loft som det foreslåede og mulighed for økonomisk genopretning vil </P>  \r\n\r\n<P>naturligvis indebære en øget udgift til ordningen i 1986, hvilket </P>  \r\n\r\n<P>regeringen må tage højde for. </P>  \r\n\r\n<P>Ad d. Beboerne på kollegier/ungdomsboliger har i dag alt for ringe </P>  \r\n\r\n<P>indflydelse på deres egen boligsituation, deres eget kollegium. </P>  \r\n\r\n<P>Sammenlignet med f.eks. almennyttigt byggeri, især </P>  \r\n\r\n<P>andelsboligforeninger, er tilstanden helt uholdbar, idet </P>  \r\n\r\n<P>kollegianerne kun har ret til en tredjedel af pladserne i </P>  \r\n\r\n<P>kollegiets bestyrelse. </P>  \r\n\r\n<P>Derfor må der for det første indføres beboervalgt flertal i </P>  \r\n\r\n<P>kollegiebestyrelsen (mindst 2/3 af pladserne), og desuden må det </P>  \r\n\r\n<P>sikres, at beboermødet/kollegianerrådet som minimum får samme </P>  \r\n\r\n<P>rettigheder, som afdelingsmødet har i en almennyttig boligafdeling </P>  \r\n\r\n<P>(boligbyggerilovens § 15, stk. 8-12). </P>  \r\n\r\n<P>Endelig må en sikring af beboerdemokratiet medføre, at </P>  \r\n\r\n<P>boligbyggerilovens bestemmelser om indgreb mod huslejeaktioner (§ </P>  \r\n\r\n<P>77) og bestemmelsen, der giver boligministeren adgang til at sætte </P>  \r\n\r\n<P>kollegiebestyrelsen under administration (§ 74, stk. 3), ophæves. </P>  \r\n\r\n<P>Såfremt beslutningsforslagets punkt c føres ud i livet, og såfremt </P>  \r\n\r\n<P>der sikres holdbare løsninger for de kollegier, der rammes af </P>  \r\n\r\n<P>betonskader eller andre store økonomiske vanskeligheder, vil der </P>  \r\n\r\n<P>jo næppe heller kunne opstå en situation, hvor en minister ville </P>  \r\n\r\n<P>fristes til at bruge disse bestemmelser. En sådan situation ville </P>  \r\n\r\n<P>kun opstå, såfremt problemerne ikke løses, det vil sige, såfremt </P>  \r\n\r\n<P>kollegianerne fortsat lades i stikken. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00007"
        },
        {
            "displayName": "Entydig dokumentidentifikation",
            "displayValue": "CL005605"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}