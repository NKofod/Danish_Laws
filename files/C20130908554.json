{
    "id": 145712,
    "title": "Skrivelse om ændring af lov om højeste, mellemste, forhøjet almindelig og almindelig førtidspension m.v., lov om social pension og lov om individuel boligstøtte",
    "documentTypeId": "200",
    "isSagsforlobPeriodValid": true,
    "shortName": "SKR nr 9085 af 28/02/2013",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af lov om højeste, mellemste, forhøjet almindelig og almindelig førtidspension m.v., lov om social pension og lov om individuel boligstøtte</p>\r\n<p class=\"Overskriftsnummer2\">(Frivillig overgang til førtidspension efter lov om social pension)</p>\r\n<p>Folketinget har den 28. februar 2013 vedtaget lovforslag nr. L 103: Forslag til lov om ændring af lov om højeste, mellemste, forhøjet almindelig og almindelig førtidspension m.v., lov om social pension og lov om individuel boligstøtte (Frivillig overgang til førtidspension efter lov om social pension).</p>\r\n<p>Lovforslaget som vedtaget ved 3. behandling kan findes i Retsinformation på www.retsinformation.dk og på Folketingets hjemmeside www.ft.dk.</p>\r\n<p>Loven indebærer, at førtidspensionister efter lov om højeste, mellemste, forhøjet almindelig og almindelig førtidspension m.v. (gammel ordning) i perioden 1. juni til 31. december 2013 skriftligt eller digitalt kan anmode Udbetaling Danmark om frivillig overgang til førtidspension efter lov om social pension.</p>\r\n<p>For personer, der vælger at overgå til førtidspension efter lov om social pension, udbetaler Udbetaling Danmark et korrektionsbeløb for perioden fra 1. januar 2013 og indtil den 1. i den måned, hvori der er ret til førtidspension efter lov om social pension, dog længst indtil 31. december 2013.</p>\r\n<p>For den enkelte førtidspensionist er det størrelsen af førtidspensionen og de afledte konsekvenser (fx ift. boligstøtte og merudgiftsydelse), der vil være afgørende for, om det økonomisk er en fordel at overgå til førtidspension efter lov om social pension. Om overgang til førtidspension efter lov om social pension vil være en fordel for den enkelte førtidspensionist afhænger desuden af en række individuelle forhold, herunder fx forhold vedrørende indtægt, helbred, bolig og samlivsstatus.</p>\r\n<p>Med loven får førtidspensionister på gammel ordning og modtagere af invaliditetsydelse senest den 31. maj 2013 en skriftlig meddelelse om ret til overgang til førtidspension efter lov om social pension, og et tilbud om at modtage vejledning fra Udbetaling Danmark og kommunerne om fordele og ulemper ved at overgå til førtidspension efter lov om social pension.</p>\r\n<p class=\"Overskriftstekst2\" style=\"text-align: left;\">Administrativ overgang til førtidspension efter lov om social pension</p>\r\n<p>En førtidspensionist efter gammel ordning kan skriftligt eller digitalt anmode Udbetaling Danmark om overgang til førtidspension efter reglerne i lov om social pension. Der er tale om en rent administrativ overgang uden nye vurderinger af nedsættelsen af arbejdsevnen mv.. Førtidspensionisten overgår til den ny ordning med virkning fra den 1. i måneden efter anmodningen er indgivet.</p>\r\n<p class=\"Overskriftstekst2\" style=\"text-align: left;\">Videreførsel af rettigheder og pligter ved overgang til førtidspension efter lov om social pension</p>\r\n<p class=\"BilagtekstListe\">Med loven videreføres rettigheder og pligter som den enkelte pensionist har opnået i forbindelse med tilkendelse af førtidspension efter lov om højeste, mellemste, forhøjet almindelig og almindelig førtidspension m.v. efter denne lovs almindelige betingelser.</p>\r\n<p class=\"Liste1\">\r\n   <span class=\"Liste1Nr\">–</span> Det betyder fx, at rettigheder og pligter vedrørende tilkendelsestidspunkt, bopælskrav og optjening videreføres efter overgang til førtidspension efter lov om social pension.</p>\r\n<p class=\"Liste1\">\r\n   <span class=\"Liste1Nr\">–</span> Førstegangsberegning af førtidspension efter lov om social pension, sker på grundlag af aktuel indkomst.</p>\r\n<p class=\"Liste1\">\r\n   <span class=\"Liste1Nr\">–</span> Førtidspension efter lov om social pension udbetales forud, hvis førtidspensionen efter gammel ordning hidtil har været udbetalt forud.</p>\r\n<p class=\"Liste1\">\r\n   <span class=\"Liste1Nr\">–</span> Krav på tilbagebetaling af pension efter gammel ordning fratrækkes i et eventuelt korrektionsbeløb ved overgang til førtidspension efter ny ordning. Hvis kravet ikke kan dækkes heri, fratrækkes det i resterende krav i pensionen efter lov om social pension.</p>\r\n<p class=\"Overskriftstekst2\" style=\"text-align: left;\">Ændrede rettigheder ved overgang til førtidspension efter lov om social pension</p>\r\n<p class=\"BilagtekstListe\">Der gælder en række særlige regler og vilkår, som det for nogle førtidspensionister er vigtigt at være opmærksom på, når det skal vurderes, om det samlet set er en fordel at overgå til førtidspension efter lov om social pension. Det kan fx være rettigheder for førtidspensionister efter gammel ordning, der ikke gælder for førtidspensionister efter lov om social pension:</p>\r\n<p class=\"Liste1\">\r\n   <span class=\"Liste1Nr\">–</span> Pensionen efter gammel ordning kan ikke frakendes. En førtidspensionist efter ny ordning kan frakendes førtidspensionen, hvis arbejdsevnen fx efterfølgende bliver væsentligt forbedret i forhold til det tidspunkt, hvor pensionisten overgår til førtidspension efter lov om social pension.</p>\r\n<p class=\"Liste1\">\r\n   <span class=\"Liste1Nr\">–</span> Førtidspensionister efter gammel ordning kan modtage varmetillæg, helbredstillæg, personligt tillæg, bistands- og plejetillæg. Et tilkendt bistands- og plejetillæg kan fortsat udbetales, når førtidspensionisten overgår til folkepension.</p>\r\n<p class=\"Liste1\">\r\n   <span class=\"Liste1Nr\">–</span> Samlevende førtidspensionister efter gammel ordning kan være omfattet af overgangsregler for samlevende, hvorefter de i forhold til fastsættelsen af pensionen betragtes som enlige, og dermed modtage en højere førtidspension.</p>\r\n<p class=\"Liste1\">\r\n   <span class=\"Liste1Nr\">–</span> Førtidspensionister efter gammel ordning, der har fået tilkendt førtidspension eller invaliditetsydelse med virkning fra før den 1. januar 2002, og som umiddelbart inden folkepensionsalderen modtager erhvervsudygtighedsbeløb, invaliditetsbeløb og førtidsbeløb, bevarer disse tillæg som 65- og 66. årig, det vil sige efter overgang til folkepension.</p>\r\n<p class=\"Liste1\">\r\n   <span class=\"Liste1Nr\">–</span> Efter lov om børnetilskud og forskudsvis udbetaling af børnetilskud er førtidspensionister efter gammel ordning berettiget til børnetilskud efter de regler, der gælder for modtagere af folkepension.</p>\r\n<p class=\"Liste1\">\r\n   <span class=\"Liste1Nr\">–</span> Efter lov om individuel boligstøtte kan førtidspensionister efter gammel ordning modtage boligydelse.</p>\r\n<p class=\"Overskriftstekst2\" style=\"text-align: left;\">Nye rettigheder ved overgang til førtidspension efter lov om social pension</p>\r\n<p class=\"Liste1\">\r\n   <span class=\"Liste1Nr\">–</span> Førtidspensionen efter lov om social pension ydes med ét samlet beløb, der er fuldt skattepligtigt. Ydelsen kompenserer alene manglende indtjening ved erhverv.</p>\r\n<p class=\"Liste1\">\r\n   <span class=\"Liste1Nr\">–</span> Førtidspensionister efter lov om social pension, har på lige fod med andre borgere mulighed for at søge om hjælp efter den sociale lovgivning, fx kompensation for handicapbetingede merudgifter efter lov om social service og hjælp efter lov om aktiv socialpolitik.</p>\r\n<p class=\"Liste1\">\r\n   <span class=\"Liste1Nr\">–</span> Førtidspensionister efter lov om social pension kan modtage boligsikring.</p>\r\n<p class=\"Liste1\">\r\n   <span class=\"Liste1Nr\">–</span> Førtidspensionister efter lov om social pension er forpligtet til at indbetale ATP-bidrag. For førtidspensionister på gammel ordning er indbetaling til ATP frivillig.</p>\r\n<p class=\"Overskriftstekst2\" style=\"text-align: left;\">Overgang til førtidspension efter lov om social pension ved bopæl i udlandet</p>\r\n<p>Førtidspensionister efter lov om højeste, mellemste, forhøjet almindelig og almindelig førtidspension har efter denne lov ikke ret til at få udbetalt pensionstillægget ved fast bopæl i udlandet. EU-forordningen giver dog mulighed herfor i EU/EØS-lande og Schweiz.</p>\r\n<p>Førtidspensionister efter lov om social pension har efter denne lov ikke mulighed for at få udbetalt førtidspensionens pensionstillæg ved fast bopæl i udlandet. EU-forordningen giver dog mulighed herfor ved bopæl i EU/EØS-lande og Schweiz. Efter overenskomster med USA, Indien, Sydkorea og Filippinerne er der også ret til den fulde førtidspension ved fast bopæl i et af disse lande.</p>\r\n<p>Efter en overgangsbestemmelse til lov om social pension bevarer førtidspensionister efter lov om social pension med fast bopæl i udlandet den 31. december 2012 fortsat ret til hele førtidspensionen ved uafbrudt fast bopæl i udlandet, så længe de pågældende har uafbrudt fast bopæl i det samme land udenfor EU/EØS og Schweiz.</p>\r\n<p class=\"Overskriftstekst2\" style=\"text-align: left;\">Orientering og vejledning før overgangen</p>\r\n<p>Udbetaling Danmark skal senest den 31. maj 2013 give modtagere af førtidspension og modtagere af invaliditetsydelse efter lov om højeste, mellemste, forhøjet almindelig og almindelig førtidspension m.v. meddelelse om ret til overgang til førtidspension efter lov om social pension.</p>\r\n<p>Udbetaling Danmark og kommunerne skal efter pensionistens anmodning vejlede førtidspensionisten om konsekvenserne ved at overgå til førtidspension efter reglerne i lov om social pension. Det er forudsat, at førtidspensionisten får en grundig vejledning på baggrund af pensionistens konkrete og aktuelle forhold. Udbetaling Danmark vejleder og stiller en beregner til rådighed i forhold til forsørgelsesydelse, boligstøtte og varmetillæg, mens kommunen vejleder om muligheden for hjælp efter aktivloven og serviceloven efter eventuel overgang til førtidspension efter lov om social pension. Endvidere er det forudsat, at Udbetaling Danmark og kommunen inden for hver deres myndighedsområde giver pensionisten en overordnet generel vejledning om, hvilke muligheder for tillæg og ydelser pensionisten i fremtiden vil blive omfattet af ved at overgå til førtidspension efter lov om social pension.</p>\r\n<p class=\"Overskriftstekst2\" style=\"text-align: left;\">Anmodning om overgang</p>\r\n<p>Anmodning om overgang til førtidspension efter lov om social pension kan indgives skriftligt eller digitalt til Udbetaling Danmark i perioden fra 1. juni til 31. december 2013. Anmodningen har bindende virkning. Det betyder, at førtidspensionisten ikke har mulighed for at fortryde sin anmodning om overgang til førtidspension efter lov om social pension, når anmodningen først er indgivet. Udbetaling Danmark og kommunen skal vejlede pensionisten herom.</p>\r\n<p>Overgang til førtidspension efter lov om social pension får virkning fra den 1. i den måned, der følger efter den nærmeste måned efter anmodningen er indgivet.</p>\r\n<p class=\"Overskriftstekst2\" style=\"text-align: left;\">Korrektionsbeløb</p>\r\n<p>For personer, der overgår til førtidspension efter lov om social pension, udbetaler Udbetaling Danmark et skattefrit korrektionsbeløb for perioden fra 1. januar 2013 og indtil den 1. i den måned, hvori der er ret til førtidspension efter lov om social pension, dog længst indtil 31. december 2013. Korrektionsbeløbet opgøres som forskellen mellem det faktisk udbetalte grundbeløb, pensionstillæg, førtidsbeløb, invaliditetsbeløb, den ekstra tillægsydelse og erhvervsudygtighedsbeløb i den måned, hvori der anmodes om overgang til førtidspension efter lov om social pension, og den første månedlige udbetaling af førtidspension efter lov om social pension. Korrektionsbeløbet udbetales for hver af de måneder i 2013, hvori der er udbetalt førtidspension efter den gamle ordning, og udbetalingen sker sammen med den første månedlige udbetaling af førtidspension efter lov om social pension.</p>\r\n<p>Udbetaling Danmarks afgørelse om korrektionsbeløbet kan indbringes for Ankestyrelsen.</p>\r\n<p class=\"Overskriftstekst2\" style=\"text-align: left;\">For pensionister med fast bopæl i udlandet</p>\r\n<p>For pensionister med fast bopæl i udlandet udøver Direktøren for Pensionsstyrelsen de beføjelser, som kommunerne og Udbetaling Danmark har efter lov om social pension og lov om højeste, mellemste forhøjet almindelig og almindelig førtidspension m.v.</p>\r\n<p class=\"Overskriftstekst2\" style=\"text-align: left;\">Afholdelse af udgifter til førtidspension</p>\r\n<p>Udgifter til førtidspension for pensionister, der overgår til førtidspension efter lov om social pension afholdes af henholdsvis staten og kommunen med samme forholdsmæssige procentsats, som staten og kommunen hidtil har afholdt udgifterne til den pågældendes grundbeløb og pensionstillæg efter den gamle ordning. Tilsvarende gælder for udgifter til korrektionsbeløb.</p><div class=\"Givet\" id=\"Givet\"><p class=\"Givet\" align=\"center\">Social- og Integrationsministeriet, den 28. februar 2013</p><p class=\"Sign1\" align=\"center\">Bent Nielsen</p><p class=\"Sign2\" align=\"right\">/ </p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/03/2013"
        },
        {
            "displayName": "Accession",
            "displayValue": "C20130908554"
        },
        {
            "displayName": "Entydig dokumentidentifikation",
            "displayValue": "BS000438"
        },
        {
            "displayName": "Dato for førstegangsindlæggelse",
            "displayValue": "02/03/2013"
        },
        {
            "displayName": "Dato for indlæggelse",
            "displayValue": "24/10/2014"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9085"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "28/02/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Integrationsmin., j.nr. 2012-6247"
        },
        {
            "displayName": "Stikord",
            "displayValue": "førtidspension, Førtidspension"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}