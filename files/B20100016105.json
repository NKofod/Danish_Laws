{
    "id": 130359,
    "title": "Bekendtgørelse om vaccination mod bluetongue",
    "documentTypeId": "60",
    "isSagsforlobPeriodValid": true,
    "shortName": "BEK nr 161 af 15/02/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om vaccination mod bluetongue</p>\n      <p class=\"Indledning2\">I medfør af § 4, § 30, stk. 1, § 33, § 53, stk. 1, og § 70, stk. 3, i lov nr. 432 af 9. juni 2004 om hold af dyr, og § 4, stk. 2, og § 38, stk. 4, i lov nr. 433 af 9. juni 2004 om dyrlæger, fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Anvendelsesområde og definitioner</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse ved vaccination mod bluetongue af dyr, der er modtagelige for sygdommen.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> »Bluetongue«: Bluetongue, serotype 8, der er vektoroverført sygdom forårsaget af et orbivirus.</p>\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> »Basisvaccineret eller basisvaccination«: Kvæg, der er vaccineret to gange med 25-35 dages interval, samt får og geder, der er vaccineret mindst en gang.</p>\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> »Ejeren eller den ansvarlige«: Enhver fysisk eller juridisk person, der ejer kvæg, får eller geder eller holder disse for andre, uanset om der er tale om en erhvervsmæssig aktivitet eller ej.</p>\n      <p class=\"ParagrafGruppeOverskrift\"><span id=\"Kap0_X2\">Ordinering af vaccine mod bluetongue</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Vaccine til brug ved vaccination mod bluetongue ordineres efter reglerne i bekendtgørelse om dyrlægers anvendelse, udlevering og ordinering af lægemidler til dyr.</p>\n      <p class=\"ParagrafGruppeOverskrift\"><span id=\"Kap0_X3\">Vaccination af dyr der er modtagelige for bluetongue</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ejeren eller den, der er ansvarlig for besætningen, kan lade dyrene i besætningen vaccinere i følgende omfang:</p>\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Kvæg, får og geder, der tidligere er vaccineret mod bluetongue, skal revaccineres mod bluetongue senest 365 dage efter sidste vaccination, hvis dyrets status som vaccineret ønskes opretholdt.</p>\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> Kvæg, får og geder, der ikke er basisvaccineret mod bluetongue, eller hvor der er gået mere end 365 dage siden sidste vaccination, kan basisvaccineres mod bluetongue. Dyrene skal være mindst 30 dage gamle, når de vaccineres.</p>\n      <p class=\"ParagrafGruppeOverskrift\"><span id=\"Kap0_X4\">Krav til udførelse, attestation og registrering af vaccination for kvæg, får og geder</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Følgende må vaccinere mod bluetongue:</p>\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> Autoriserede dyrlæger.</p>\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> Ejeren eller den ansvarlige for besætningen og dennes ansatte må vaccinere dyr i besætningen, hvis den eller de nævnte personer opfylder betingelserne i § 7 i bekendtgørelse om dyreejeres anvendelse af lægemidler til dyr og fødevarevirksomheders egenkontrol med restkoncentrationer.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Efter vaccinationen er afsluttet skal dyrlægen, der har forestået vaccination efter stk. 1, nr. 1, straks udfærdige, underskrive og udlevere en vaccinationsattest, der indeholder oplysninger om CKR-numre på vaccinerede dyr og vaccinationsdato(er), til ejeren eller den ansvarlige for besætningen.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ejeren eller den ansvarlige for en vaccineret kvægbesætning skal senest 7 dage efter, at vaccinationen er afsluttet, foranledige at der sker:</p>\n      <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> Registrering af oplysninger i besætningsregisteret om hvert enkelt vaccineret dyr med angivelse af CKR-nummer og vaccinationsdato(er) og</p>\n      <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> elektronisk registrering af de oplysninger, der er nævnt i nr. 1, i CHR.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Ejeren eller den ansvarlige for en vaccineret fåre- eller gedebesætning skal senest 7 dage efter, at vaccinationen er afsluttet, foranledige at der sker:</p>\n      <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> Registrering af oplysninger i besætningsregisteret om hvert enkelt vaccineret dyr med angivelse af CKR-nummer og vaccinationsdato og</p>\n      <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> elektronisk registrering af vaccinationen i CHR med angivelse af besætningsnummer, vaccinationsdato, antal vaccinerede dyr og antallet af dyr i besætningen på vaccinationstidspunktet.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Ejeren eller den ansvarlige for besætningen skal opbevare kopi af besætningsregisteret med oplysning om hvert enkelt vaccineret dyr med angivelse af CKR-nummer og vaccinationsdato(er) i 5 år, fra vaccinationen er afsluttet.</p>\n      <p class=\"ParagrafGruppeOverskrift\"><span id=\"Kap0_X5\">Betaling for vaccination mv.</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Alle udgifter til vaccination mod bluetongue er Fødevarestyrelsen uvedkommende.</p>\n      <p class=\"ParagrafGruppeOverskrift\"><span id=\"Kap0_X6\">Straf og ikrafttræden</span></p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Med bøde straffes den, som overtræder §§ 5-8.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er</p>\n      <p class=\"Liste1\"><span class=\"Liste1Nr\" id=\"Par10_Stk2_Num1\">1)</span> forvoldt skade på menneskers eller dyrs sundhed eller fremkaldt fare herfor, eller</p>\n      <p class=\"Liste1\"><span class=\"Liste1Nr\" id=\"Par10_Stk2_Num2\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 18. februar 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Fødevarestyrelsen, den 15. februar 2010</P><P CLASS=SIGN1 ALIGN=\"CENTER\">P.S.V.<BR>E.B.<BR>Birgit Hendriksen</P><P CLASS=SIGN2 ALIGN=\"RIGHT\">/ Susanne Kjøng Jørgensen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/02/2010"
        },
        {
            "displayName": "Accession",
            "displayValue": "B20100016105"
        },
        {
            "displayName": "Entydig dokumentidentifikation",
            "displayValue": "AH003747"
        },
        {
            "displayName": "Dato for førstegangsindlæggelse",
            "displayValue": "17/02/2010"
        },
        {
            "displayName": "Dato for indlæggelse",
            "displayValue": "17/02/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "15/02/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2010-20-2301-00364"
        },
        {
            "displayName": "Stikord",
            "displayValue": "Bluetongue, frivillig, vaccination"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}