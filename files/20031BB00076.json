{
    "id": 96644,
    "title": "Forslag til folketingsbeslutning om opkvalificering af familieplejen",
    "documentTypeId": "480",
    "isSagsforlobPeriodValid": true,
    "shortName": "2003/1 BSF 76",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 28. november 2003 af Sandy&nbsp;Brinck&nbsp;(S),  \r\n\r\n Jette&nbsp;Bergenholz Bautrup&nbsp;(S) og Margrethe Vestager (RV)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om opkvalificering af familieplejen  \r\n\r\n</P>  \r\n\r\n<P class=\"NormalInd\">  \r\n\r\n Folketinget pålægger regeringen i indeværende  \r\n\r\n folketingssamling at fremsætte forslag om, at  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n    \r\n\r\n indføre obligatoriske  \r\n\r\n forberedende kurser for plejefamilier,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n    \r\n\r\n forlænge  \r\n\r\n opsigelsesvarslet for plejefamilier og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n    \r\n\r\n opstille mulige  \r\n\r\n modeller for en ny aflønningsmetode.  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"NormalInd9\">  \r\n\r\n Familiepleje spiller en væsentlig rolle på hele  \r\n\r\n anbringelsesområdet, idet knap halvdelen af alle anbringelser foregår i  \r\n\r\n familiepleje (jf. Danmarks Statistik). Familiepleje er et godt tilbud at have  \r\n\r\n i  \r\n\r\n viften af instrumenter for børn, hvis biologiske familie af forskellige  \r\n\r\n årsager  \r\n\r\n ikke magter opgaven. Oplevelsen af en almindelig familie giver tryghed,  \r\n\r\n tilhørsforhold og ikke mindst et erfaringsgrundlag for selv at stifte familie  \r\n\r\n uden at videreføre det vrangbillede af familielivet, der førte til  \r\n\r\n anbringelse.  \r\n\r\n Forslagsstillerne er af den opfattelse, at plejefamilierne udfører en stor  \r\n\r\n socialpolitisk opgave, men at vi fra samfundets side ikke yder dem den  \r\n\r\n nødvendige støtte fagligt.  \r\n\r\n</P>  \r\n\r\n<P class=\"NormalInd9\">  \r\n\r\n Familiepleje er i sit udgangspunkt et ikkeprofessionelt  \r\n\r\n tilbud, hvilket forslagsstillerne ønsker at fastholde. Baggrunden for og  \r\n\r\n omfanget  \r\n\r\n af anbringelser i familiepleje understreger dog, at opgaven ikke bare er at  \r\n\r\n yde  \r\n\r\n omsorg for børn med almindelige behov, men derimod at yde omsorg for børn,  \r\n\r\n der  \r\n\r\n har behov, som det oftest kræver mere end sund fornuft alene at håndtere. Et  \r\n\r\n ikkeprofessionelt tilbud må af hensyn til børnene og plejefamilierne netop  \r\n\r\n bakkes op af faglig supervision. Det er samfundets opgave at sikre, at  \r\n\r\n familieplejen ikke bliver et uprofessionelt tilbud. Plejefamilierne må ikke  \r\n\r\n overlades til sig selv, men derimod nyde en faglig støtte.  \r\n\r\n</P>  \r\n\r\n<P class=\"NormalInd9\">  \r\n\r\n Mange anbragte børn oplever flere skift i deres  \r\n\r\n anbringelse, hvilket er højst uheldigt. Barnet er i forvejen sårbart på grund  \r\n\r\n af svigt i den biologiske familie, og selve anbringelsen vil barnet også  \r\n\r\n opleve  \r\n\r\n som en indgribende begivenhed. Barnet har brug for stabilitet. Barnet skal  \r\n\r\n oftest opbygge tillid til, at voksne er nogle, man kan regne med &#150; de  \r\n\r\n svigter  \r\n\r\n ikke, men er der for barnet. Derfor opleves skift i anbringelsen som endnu et  \r\n\r\n svigt, denne gang fra systemet. Det handler naturligvis om, at systemet skal  \r\n\r\n blive langt bedre til at anbringe barnet rigtigt første gang.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne mener, at familier, som ønsker at tage et  \r\n\r\n barn i familiepleje, skal forberedes grundigt på opgaven og ansvaret.  \r\n\r\n Samtidig  \r\n\r\n finder forslagsstillerne det uacceptabelt, at et så væsentligt forhold for  \r\n\r\n barnet kan opløses med en formel opsigelsesfrist på kun 1 måned.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Forberedende kurser  \r\n\r\n</P>  \r\n\r\n<P class=\"NormalInd9\">  \r\n\r\n Familieplejen kan noget, som en institution ikke kan &#150; den  \r\n\r\n kan give trygheden, omsorgen og erfaringen fra et almindeligt familieliv.  \r\n\r\n Familielivet  \r\n\r\n med et plejebarn er imidlertid ikke almindeligt og stiller ofte familierne  \r\n\r\n over  \r\n\r\n for ukendte og svære problemstillinger. Den faglige støtte til disse familier  \r\n\r\n er således afgørende for at have et i udgangspunktet ikkeprofessionelt tilbud  \r\n\r\n på anbringelsesområdet, uden at dette bliver uprofessionelt.  \r\n\r\n</P>  \r\n\r\n<P class=\"NormalInd9\">  \r\n\r\n For at udbrede og kvalificere rekrutteringen af  \r\n\r\n plejefamilier samt forberede familierne fagligt og psykologisk finder  \r\n\r\n forslagsstillerne at der bør indføres et forudgående kursusforløb svarende  \r\n\r\n til  \r\n\r\n det eksisterende kursusforløb for kommende adoptivforældre.  \r\n\r\n</P>  \r\n\r\n<P class=\"NormalInd9\">  \r\n\r\n De adoptionsforberedende kurser har netop til formål, at  \r\n\r\n familierne &#150; i en mere uformel dialog med myndighederne &#150; får  \r\n\r\n indblik i  \r\n\r\n opgavens omfang og egne evner, hvilket forslagsstillerne finder mindst lige  \r\n\r\n så  \r\n\r\n relevant for plejefamilier.  \r\n\r\n</P>  \r\n\r\n<P class=\"NormalInd9\">  \r\n\r\n Kursernes indhold bør tilrettelægges i et samarbejde mellem  \r\n\r\n plejefamiliernes interesseorganisationer, de kommunale organisationer og  \r\n\r\n Socialministeriet.  \r\n\r\n<I>  \r\n\r\n</I>  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Opsigelsesfrist  \r\n\r\n</P>  \r\n\r\n<P class=\"NormalInd9\">  \r\n\r\n Opsigelse af en plejefamilie samt ophøret af den konkrete  \r\n\r\n anbringelse for barnet kan ske med 1 måneds varsel, uanset hvor længe barnet  \r\n\r\n har boet hos familien. Opsigelsen og hjemgivelse er naturligvis en meget  \r\n\r\n voldsom oplevelse for barnet og den øvrige familie (særlig familiens øvrige  \r\n\r\n børn).  \r\n\r\n</P>  \r\n\r\n<P class=\"NormalInd9\">  \r\n\r\n Hjemgivelse er målet for enhver anbringelse, så længe dette  \r\n\r\n er til barnets bedste, men proceduren bør tilrettelægges så skånsomt som  \r\n\r\n muligt  \r\n\r\n og tage hensyn til barnet, således at det sikres, at hjemgivelsen sker på  \r\n\r\n barnets præmisser og ud fra barnets tarv.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne anser 1 måned for at være uhyre kort tid  \r\n\r\n for et barn til at forberede sig på endnu et skift, uanset om beslutningen er  \r\n\r\n rigtig og opfylder barnets drømme.  \r\n\r\n</P>  \r\n\r\n<P class=\"NormalInd9\">  \r\n\r\n Derudover finder forslagsstillerne det uacceptabelt, at en  \r\n\r\n plejefamilie kan opsige kontrakten med blot 1 måneds varsel. Dette er ikke  \r\n\r\n rimeligt over for barnet og giver samtidig ikke myndighederne den fornødne  \r\n\r\n tid  \r\n\r\n til at finde et hensigtsmæssigt tilbud til afløsning for det eksisterende. Et  \r\n\r\n skift i anbringelsessted er under alle omstændigheder ikke ønskværdigt for et  \r\n\r\n barn, som har brug for stabilitet og trygge rammer.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Ny aflønningsmodel  \r\n\r\n</P>  \r\n\r\n<P class=\"NormalInd9\">  \r\n\r\n Aflønningen af plejefamilier foregår i dag ud fra en  \r\n\r\n vurdering af barnets situation og sværhedsgraden af den opgave, det vil være  \r\n\r\n at  \r\n\r\n tage barnet i familiepleje. Udgangspunktet bliver hermed både ved anbringelse  \r\n\r\n og i det videre forløb barnets svagheder frem for dets ressourcer. Nogle  \r\n\r\n plejefamilier benævner meget sigende den nuværende aflønningsmodel som  \r\n\r\n »omvendt  \r\n\r\n resultatløn«, idet en positiv udvikling for barnet medfører færre  \r\n\r\n plejevederlag  \r\n\r\n for familien. Dette giver selvsagt en omvendt incitamentsstruktur, uanset  \r\n\r\n hvor  \r\n\r\n engagerede og opofrende plejefamilien er.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne finder det derfor nødvendigt, at  \r\n\r\n Folketinget får forelagt forskellige modeller for håndtering af skismaet  \r\n\r\n mellem  \r\n\r\n en aflønning ud fra opgavens omfang og en uheldig incitamentsstruktur.  \r\n\r\n Modellerne skal være båret af ønsket om at understøtte barnets ressourcer  \r\n\r\n mest  \r\n\r\n muligt både som udgangspunkt og som redskab i en anbringelse.  \r\n\r\n</P>  \r\n\r\n<P class=\"NormalInd9\">  \r\n\r\n Det samlede beslutningsforslag skal ses som et indspark til  \r\n\r\n diskussionen om en anbringelsesreform, hvor både opgavefordeling, indhold og  \r\n\r\n økonomi bør ses i et samlet hele. Derfor har forslagsstillerne ikke opstillet  \r\n\r\n isolerede beregninger eller fastlagt den organisatoriske placering for de  \r\n\r\n enkelte  \r\n\r\n forslag.  \r\n\r\n</P>  \r\n\r\n<P class=\"NormalInd9\">  \r\n\r\n &nbsp;  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Sandy Brinck  \r\n\r\n</SPAN>  \r\n\r\n</B>  \r\n\r\n (S):  \r\n\r\n</SPAN>  \r\n\r\n</P>  \r\n\r\n<P class=\"Tekst2\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til  \r\n\r\n folketingsbeslutning om opkvalificering af familieplejen.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 76).  \r\n\r\n</P>  \r\n\r\n<P class=\"NormalInd\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2003/1 BF 76",
            "stateLabel": "Bortfaldet",
            "references": [
                {
                    "shortName": "2003/1 BSF 76",
                    "title": "Forslag til folketingsbeslutning om opkvalificering af familieplejen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 96644,
                    "eliUri": "/eli/ft/20031BB00076",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20031/beslutningsforslag_oversigtsformat/B76.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/11/2003"
        },
        {
            "displayName": "Accession",
            "displayValue": "20031BB00076"
        },
        {
            "displayName": "Entydig dokumentidentifikation",
            "displayValue": "AX005725"
        },
        {
            "displayName": "Dato for førstegangsindlæggelse",
            "displayValue": "28/11/2003"
        },
        {
            "displayName": "Dato for indlæggelse",
            "displayValue": "28/11/2003"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}