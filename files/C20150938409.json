{
    "id": 172813,
    "title": "Cirkulære om tildeling af Forsvarets Medalje for Sårede i Tjeneste (godkendt af Hendes Majestæt Dronning Margrethe II den 2. juni 2015)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9384 af 02/06/2015",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om tildeling af Forsvarets Medalje for Sårede i Tjeneste</p>\r\n<p class=\"UnderTitel2\">(godkendt af Hendes Majestæt Dronning Margrethe II den 2. juni 2015)</p>\r\n<p class=\"Paragraf\" id=\"idbdec0b01-ee04-4264-a90b-46514fc2f705\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Forsvarets Medalje for Sårede i Tjeneste tildeles militært og civilt personel, der er eller har været ansat i Forsvaret, og som er alvorligere såret eller invalideret som følge af våbenvirkning, inkl. miner, i kamphandlinger eller over for terroristvirksomhed.</p>\r\n<p class=\"Stk2\">\r\n   <span class=\"StkNr\" id=\"id969b8acb-d86b-4e21-ba29-3c5f3dadef78\">Stk. 2.</span> Medaljen kan endvidere tildeles militært og civilt personel, der er eller har været ansat i Forsvaret, og som har fået fastsat en méngrad af Arbejdsskadestyrelsen for en psykisk efterreaktion som følge af oplevelser i forbindelse med deltagelse i en international eller national operation.</p>\r\n<p class=\"Stk2\">\r\n   <span class=\"StkNr\" id=\"idc965d835-1722-428a-b364-23a9d6dce58c\">Stk. 3.</span> Medaljen kan tillige tildeles andre danskere såvel som udlændinge, der til gavn for dansk forsvar har ydet en særlig fortjenstfuld indsats for andre, og derved selv er blevet alvorligere såret, invalideret, har fået fastsat en méngrad af Arbejdsskadestyrelsen for en psykisk efterreaktion eller er omkommet.</p>\r\n<p class=\"Stk2\">\r\n   <span class=\"StkNr\" id=\"iddb21ad11-b584-40d2-9c43-2e8774b15369\">Stk. 4.</span> Tildeling af medaljen foretages af forsvarschefen.</p>\r\n<p class=\"Paragraf\" id=\"idde7a2fdf-4638-4416-b464-c562e0e648d0\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Medaljen kan tildeles personer, som i henhold til § 1 er fysisk eller psykisk såret i medfør af hændelser, der har fundet sted efter den 1. januar 1948.</p>\r\n<p class=\"Paragraf\" id=\"idcf94aa0e-d3c1-4812-80bf-b9ad77412860\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Medaljen præges i sølv, der forgyldes, og bærer på aversen statsvåbenets tre kronede løver ledsaget af ni hjerter udfyldende hele aversens flade. På reversen indgraveres ”Såret i Tjeneste” og årstal indskrevet i en krans af egeløv.</p>\r\n<p class=\"Stk2\">\r\n   <span class=\"StkNr\" id=\"id09b4df67-92e8-41bb-b9bd-d7702c97fdcb\">Stk. 2.</span> Til medaljen hører et hvidt krydsbånd med to smalle røde kantstriber. Medaljens krydsbånd placeres på venstre side af brystet i overensstemmelse med det til enhver tid gældende reglement for bæring af dekorationer.</p>\r\n<p class=\"Stk2\">\r\n   <span class=\"StkNr\" id=\"id68822355-03bb-45eb-9560-70449bede5f2\">Stk. 3.</span> Ved gentagen tildeling forholdes således, at 2. gang påhæftes medaljens krydsbånd et egeløv i sølv, og 3. gang påhæftes medaljens krydsbånd et egeløv i guld. På medaljens rand indgraveres ”Såret i Tjeneste” og årstal.</p>\r\n<p class=\"Paragraf\" id=\"iddd4d0879-54d0-49fe-b44e-213b185883e5\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Medaljen tildeles som personlig ejendom.</p>\r\n<p class=\"Paragraf\" id=\"idf032d994-dec5-4f8e-8a54-4a31d4a39948\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> I øvrigt fastsættes de nærmere forhold af Den Værnsfælles Forsvarskommando.</p>\r\n<p class=\"Paragraf\" id=\"id4baaff53-7c38-4932-8c4a-3159337c3f5b\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Cirkulære nr. 9541 af den 26/10 2011 ophæves den 2. juni 2015.</p>\r\n<p class=\"Paragraf\" id=\"id70111fb0-0e38-4ddc-9cae-5dc6958eb15f\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Nærværende cirkulære træder i kraft den 2. juni 2015.</p><div class=\"Givet\" id=\"Givet\"><p class=\"Givet\" align=\"center\">Forsvarsministeriet, den 2. juni 2015</p><p class=\"Sign1\" align=\"center\">E.B.<br />Peter Wass</p><p class=\"Sign2\" align=\"right\">/ </p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/06/2015"
        },
        {
            "displayName": "Accession",
            "displayValue": "C20150938409"
        },
        {
            "displayName": "Entydig dokumentidentifikation",
            "displayValue": "AG000653"
        },
        {
            "displayName": "Dato for førstegangsindlæggelse",
            "displayValue": "20/06/2015"
        },
        {
            "displayName": "Dato for indlæggelse",
            "displayValue": "20/06/2015"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9384"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "02/06/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Forsvarsmin."
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}