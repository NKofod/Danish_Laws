{
    "id": 205016,
    "title": "Forslag til folketingsbeslutning om inkorporering af FN’s børnekonvention i dansk ret",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 45",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 20. november 2018 af Trine Torp (SF), Pia Olsen Dyhr (SF) og Jacob Mark (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om inkorporering af FN’s børnekonvention i dansk ret</p>\r\n<p class=\"Tekst1Sp\">Folketinget pålægger regeringen inden udgangen af folketingsåret at fremsætte lovforslag om inkorporering af FN’s konvention om barnets rettigheder i dansk ret.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en redigeret genfremsættelse af flere tidligere beslutningsforslag fra Socialistisk Folkeparti, herunder senest B 104, folketingsåret 2013-14, 1. samling. Der henvises til www.folketingstidende.dk, Folketingstidende 2013-14, 1. samling, tillæg A, B 104 som fremsat, og tillæg F, møde 28 kl. 17.03 og møde 86 kl. 17.36. Tidligere udgaver af beslutningsforslaget er beslutningsforslag nr. B 30, folketingsåret 2003-04, og beslutningsforslag nr. B 72, folketingsåret 2002-03.</p>\r\n<p class=\"NormalInd\">\r\n   <span class=\"Italic\">Formålet med beslutningsforslaget</span>\r\n</p>\r\n<p class=\"NormalInd\">Danmark har ratificeret FN’s konvention af 20. november 1989 om barnets rettigheder, også kaldet børnekonventionen. Danmark har derfor siden den 18. august 1991, hvor Folketinget vedtog ratifikationen, anerkendt og været forpligtet til at overholde konventionen.</p>\r\n<p class=\"NormalInd\">Men selv om Folketinget hen over årene har fulgt op på ratifikationen og vedtaget en række gode børnepolitiske initiativer, er en fuldstændig inkorporering af konventionen i dansk lovgivning fortsat vigtig. For det første vil en inkorporering have en stor symbolsk betydning nationalt og internationalt af den simple, men barske årsag, at børns rettigheder fortsat undertrykkes. I mange lande overalt på kloden kæmper man fortsat for børns ret til uddannelse, social sikkerhed, sundhed og en rimelig levestandard – og endelig for at sikre, at børn bliver hørt og deres synspunkter respekteret. Derfor er det ikke uden signalværdi, hvis Danmark går hele vejen og inkorporerer konventionen i dansk ret.</p>\r\n<p class=\"NormalInd\">For det andet vil en inkorporering også give børn flere formelle juridiske rettigheder, fordi børn, forældre og værger så mere direkte vil kunne løfte sager om brud på børns grundlæggende rettigheder over for domstolene her i Danmark. Samtidig vil inkorporeringen også fremadrettet kunne lægge nogle fornuftige rammer for, hvilken lovgivning Folketinget vil kunne vedtage i forhold til børn og unge.</p>\r\n<p class=\"NormalInd\">Disse forhold er senest blevet beskrevet i den betænkning, som Udvalget om inkorporering mv. inden for menneskeretsområdet (Menneskeretsudvalget) afleverede i 2014 (»Betænkning nr. 1546«, Udvalget om inkorporering mv. inden for menneskeretsområdet, Justitsministeriet, 2014). Udvalget blev nedsat af den tidligere S-SF-RV-regering den 21. december 2012 og havde bl.a. til opgave at vurdere, om menneskerettighedskonventioner, herunder børnekonventionen, var egnet til at blive inkorporeret i dansk ret. Udvalgets formand var højesteretsdommer Hanne Schmidt, og udvalget var herudover sammensat af 14 medlemmer med stor juridisk og faglig ekspertise, der bl.a. var indstillet af Dommerforeningen, Advokatrådet, Institut for Menneskerettigheder, Red Barnet, Børnerådet, en række ministerier m.fl.</p>\r\n<p class=\"NormalInd\">Af udvalgets betænkning fremgår det, at 6 af udvalgets 15 medlemmer anbefalede en inkorporering af børnekonventionen i dansk ret. 4 medlemmer havde en række forbehold, som gjorde, at de ikke umiddelbart kunne anbefale en inkorporering, mens de sidste 5 medlemmer, som var udpeget af regeringen, ikke ønskede at tage stilling til spørgsmålet (»Betænkning nr. 1546«, side 9-13).</p>\r\n<p class=\"NormalInd\">De væsentligste argumenter for en inkorporering var ifølge udvalget dels det forhold, at en inkorporering vil tydeliggøre muligheden for for private borgere at påberåbe sig konventionen ved de danske domstole, og dels det forhold, at en inkorporering også vil skabe en større bevidsthed og opmærksomhed omkring konventionen. Udvalget påpegede på den baggrund, at en inkorporering af børnekonventionen i dansk ret må forventes at styrke børns retstilling: »De nævnte hensyn indebærer alle efter udvalgets opfattelse en styrkelse af børns rettigheder på de retsområder, som FN-konventionen omfatter, i det omfang konventionens bestemmelser kan håndhæves ved domstolene. Dette taler efter udvalgets opfattelse for en inkorporering<span class=\"Italic\">.</span>« (»Betænkning nr. 1546«, side 214).</p>\r\n<p class=\"NormalInd\">Udvalget påpegede samtidig, at børnekonventionen indeholder en række vagt og generelt formulerede bestemmelser, og at dette bør tages i betragtning ved en eventuel inkorporering. Dette kunne være et argument imod en inkorporering, da en inkorporering dermed kan indebære en risiko for, at domstolene kommer til at træffe afgørelser, som det traditionelt set tilfalder Folketinget og regeringen at træffe. Omvendt påpegede udvalget, at ». . . domstolene og andre retsanvendende myndigheder hidtil har udvist – og fremover må antages at ville udvise – tilbageholdenhed over for at træffe sådanne afgørelser« (»Betænkning nr. 1546«, side 216), og at dette på den anden side altså talte for, at konventionen som helhed kunne anses som egnet til at blive inkorporeret i dansk ret.</p>\r\n<p class=\"NormalInd\">Udvalget bemærkede ligeledes, at Danmark ved flere lejligheder er blevet opfordret af FN’s Børnekomité til at inkorporere børnekonventionen i dansk ret, og at der i det lys vil være en positiv signalværdi  i forhold til omverdenen forbundet med at inkorporere konventionen i dansk ret (»Betænkning nr. 1546«, side 216).</p>\r\n<p class=\"NormalInd\">De 6 medlemmer af udvalget, som entydigt var for en inkorporering af børnekonventionen i dansk ret, fremhævede samtidig børnekonventionen sammen med handicapkonventionen som særlig væsentlige, idet en inkorporering af disse konventioner ifølge medlemmerne vil have en helt særlig og praktisk betydning for de persongrupper, de omfatter:  »Disse to konventioner har stor betydning for beskyttelsen af de to persongrupper, der i praksis er i særlig risiko for at blive udsat for indgreb og overgreb. Det er desuden inden for disse to konventioners anvendelsesområde, at der efter vores vurdering i praksis er længst vej til overholdelsen af internationale menneskerettigheder. FN's konvention om barnets rettigheder og FN's konvention om rettigheder for personer med handicap bør stå i centrum for den politiske og praktiske opmærksomhed, såfremt inkorporering skal have mærkbar praktisk betydning for borgerne i Danmark.« (»Betænkning nr. 1546«, side 258).</p>\r\n<p class=\"NormalInd\">Forslagsstillerne finder, at der på baggrund af det nævnte er tungtvejende argumenter for en inkorporering af børnekonventionen i dansk ret. Forslagsstillerne mener, at en inkorporering af en international konvention i dansk ret altid bør ske med grundighed og med øje for potentielle risici. Forslagsstillerne er af den overbevisning, at fordelene langt overstiger potentielle ulemper, når det handler om en inkorporering af FN’s konvention om barnets rettigheder i dansk ret. Barnets tarv og børns sikkerhed er en politisk kernesag, som alle bør være i stand til at slutte op om. En inkorporering af børnekonventionen i dansk ret vil betyde en styrkelse af børns rettigheder, og derfor bør der også være bred opbakning til at igangsætte en proces, der understøtter dette formål.</p>\r\n<p class=\"NormalInd\">Da konsekvensen primært vil være en tydeliggørelse af eksisterende regler og muligheder for at klage, vurderes de økonomiske konsekvenser at være begrænsede.</p>\r\n<p class=\"NormalInd\">Forslagsstillerne foreslår på den baggrund, at regeringen inden udgangen af folketingsåret 2018-19 fremsætter et lovforslag om inkorporering af FN’s konvention om barnets rettigheder i dansk ret.</p>\r\n<p class=\"NormalInd\">\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Trine Torp</span> (SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om inkorporering af FN’s børnekonvention i dansk ret.</p>\r\n<p class=\"ForslagsNummer\">(Beslutningsforslag nr. B 45)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 45",
            "stateLabel": "Forkastet",
            "references": [
                {
                    "shortName": "2018/1 BSF 45",
                    "title": "Forslag til folketingsbeslutning om inkorporering af FN’s børnekonvention i dansk ret",
                    "presentationName": "Beslutningsforslag som fremsat",
                    "documentTypeId": 480,
                    "documentId": 205016,
                    "eliUri": "/eli/ft/20181BB00045",
                    "externalLink": ""
                },
                {
                    "shortName": "2018/1 BTB 45",
                    "title": "Betænkning over Forslag til folketingsbeslutning om inkorporering af FN´s børnekonvention i dansk ret",
                    "presentationName": "Betænkning over beslutningsforslag",
                    "documentTypeId": 500,
                    "documentId": 207690,
                    "eliUri": "/eli/ft/20181DB00761",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b45/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "21/11/2018"
        },
        {
            "displayName": "Accession",
            "displayValue": "20181BB00045"
        },
        {
            "displayName": "Entydig dokumentidentifikation",
            "displayValue": "AX022006"
        },
        {
            "displayName": "Dato for førstegangsindlæggelse",
            "displayValue": "21/11/2018"
        },
        {
            "displayName": "Dato for indlæggelse",
            "displayValue": "21/11/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}