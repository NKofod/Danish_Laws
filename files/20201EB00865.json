{
    "id": 221943,
    "title": "Beretning over Forslag til folketingsbeslutning om ny lov om digital børnebeskyttelse, som beskytter børns færden på internettet",
    "documentTypeId": "510",
    "isSagsforlobPeriodValid": true,
    "shortName": "2020/1 BRB 54",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Børne- og Undervisningsudvalget den 17. marts 2021</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til folketingsbeslutning om ny lov om digital børnebeskyttelse, som beskytter børns færden på internettet</p>\r\n<p class=\"Fremsaetter\">[af Karina Lorentzen Dehnhardt (SF) m.fl.]:</p>\r\n<p class=\"BetaenkningsTekst1\">1. Politiske bemærkninger</p>\r\n<p class=\"BetaenkningsTekst2\">Socialdemokratiet, Venstre, Dansk Folkeparti, Socialistisk Folkeparti, Radikale Venstre, Enhedslisten, Det Konservative Folkeparti og Uffe Elbæk (UFG)</p>\r\n<p class=\"TekstGenerel\">Socialdemokratiets, Venstres, Dansk Folkepartis, Socialistisk Folkepartis, Radikale Venstres, Enhedslistens og Det Konservative Folkepartis medlemmer i udvalget og Uffe Elbæk (UFG) finder det vigtigt, at børn og unge kan færdes sikkert på internettet, og at børn og unges trivsel i højere grad skal tages alvorligt. Flertallet er derfor enige om, at der bør sættes rammer for, hvad techgiganter, virksomheder, spilproducenter m.fl. må udbyde til børn og unge på de digitale og sociale medier.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet konstaterer, at Djøf’s techkommission har fremlagt en række forslag til, hvordan vi beskytter børn og unge på internettet. Flertallet konstaterer samtidig, at flere undersøgelser af børn og unges brug af digitale og sociale medier giver anledning til bekymring. For eksempel viser en kortlægning fra VIVE bl.a., at blandt 11-15-årige oplyser 21-29 pct., at de jævnligt har oplevet, at de hele tiden tænker på, hvornår de næste gang kan komme på de sociale medier, og at 17-40 pct. har forsøgt at bruge mindre tid på de sociale medier, uden at det lykkedes (»Børn og unges trivsel og brug af digitale medier – to analysenotater«, VIVE, 2020). Dertil kommer, at Børns Vilkår på baggrund af deres rapport »Krop, køn og digital adfærd« fra 2020 anbefaler at fjerne digitalt adfærdsdesign, der forudsætter en norm om daglig tilgængelighed blandt børn og unge under 18 år (»Krop, køn og digital adfærd«, Børns Vilkår, 2000).</p>\r\n<p class=\"TekstGenerel\">Flertallet finder således, at digitale og sociale medier kan virke afhængighedsskabende på børn og unge, hvilket dels kalder på, at samfundet er bevidst om vigtigheden af digital dannelse i skolen og forældrenes ansvar for at sætte rammer for og guide deres børn, og dels at der vedtages ny lovgivning for at beskytte børn og unge på internettet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet pålægger derfor regeringen, at det i forlængelse af afrapporteringerne fra de to regeringsnedsatte arbejdsgrupper, jf. B 54 – bilag 2, drøftes på tværs af partierne, hvilke yderligere tiltag der med fordel kan igangsættes for at understøtte, at børn og unge kan færdes sikkert på internettet, og herunder drøfte en ny lov om digital børnebeskyttelse med mulige elementer fra det amerikanske lovforslag KIDS Act (KIDS Act, s. 3411 — 116th Congress, 2019-2020) og Djøf’s techkommission (TechDK Kommissionen).</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet konstaterer, at arbejdsgrupperne skulle have afrapporteret i 2020, men at arbejdet grundet den aktuelle situation med covid-19 er blevet forsinket. Eksempler på mulige tiltag, der kan drøftes i forlængelse af arbejdsgruppernes afrapportering og i forbindelse med drøftelserne af en ny lov om digital børnebeskyttelse, kan være at forbyde adfærdsdesign målrettet unge under 18 år, en tilvalgsmodel frem for en fravalgsmodel, for så vidt angår datasamlende elementer i børneprodukter, foranstaltninger, som sikrer, at børn ikke udsættes for voldeligt indhold, selvskadebilleder og børneporno, en strømlining af markedsføringsregler, så digitale produkter i højere grad skal leve op til beskyttelsesniveauet for fysiske produkter, samt sanktionsmuligheder ved overtrædelse af lovgivning.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet konstaterer, at en række digitale produkter udbydes af internationale techgiganter, og at det i et vist omfang potentielt kan være svært at regulere dele af det i Danmark. Flertallet pålægger derfor regeringen i samarbejde med partierne at undersøge mulighederne herfor. Flertallet vil ligeledes drøfte potentialet i videre at forfølge yderligere regulering på EU-plan.</p>\r\n<p class=\"TekstGenerel\">\r\n</p>\r\n<p class=\"BetaenkningsTekst2\">Venstre, Dansk Folkeparti og Det Konservative Folkeparti</p>\r\n<p class=\"TekstGenerel\">Venstres, Dansk Folkepartis og Det Konservative Folkepartis medlemmer i udvalget understreger ud over ovenstående bemærkninger behovet for, at regeringen i såvel rådssamlingerne på uddannelse, kultur og det retlige område løfter de danske ønsker, når det handler om at sikre bedre beskyttelse af børn og unge på nettet.</p>\r\n<p class=\"TekstGenerel\">Mindretalllet ønsker også, at den danske techambassadør i langt højere grad engageres og involveres i diskussionen om beskyttelse af børn og unge i den digitale verden, herunder i at finde konkrete løsninger og lave aftaler med techgiganterne, så der sikres reelle fremadrettede løsninger. Udvalget ønsker også, at regeringen sikrer, at techambassadøren i højere grad end i dag også løbende orienterer de relevante udvalg i Folketinget om indsatsen og om henholdsvis fremskridt og udfordringer på området.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved beretningsafgivelsen ikke medlemmer i udvalget og dermed ikke adgang til at komme med politiske bemærkninger i beretningen.</p>\r\n<p class=\"BetaenkningsTekst1\">2. Udvalgsarbejdet</p>\r\n<p class=\"TekstGenerel\">Beslutningsforslaget blev fremsat den 30. oktober 2020 og var til 1. behandling den 3. december 2020. Beslutningsforslaget blev efter 1. behandling henvist til behandling i Børne- og Undervisninsgudvalget.</p>\r\n<p class=\"BetaenkningsTekst2\">Oversigt over beslutningsforslagets sagsforløb og dokumenter</p>\r\n<p class=\"TekstGenerel\">Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet beslutningsforslaget i 3 møder.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 3 bilag på beslutningsforslaget.</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">Anders Kronborg</p>\r\n<p class=\"BeretningsUnderskriverTekst\">formand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 54",
            "stateLabel": "Beretning afgivet",
            "references": [
                {
                    "shortName": "2020/1 BSF 54",
                    "title": "Forslag til folketingsbeslutning om ny lov om digital børnebeskyttelse, som beskytter børns færden på internettet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 217045,
                    "eliUri": "/eli/ft/20201BB00054",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b54/index.htm"
                },
                {
                    "shortName": "2020/1 BRB 54",
                    "title": "Beretning over Forslag til folketingsbeslutning om ny lov om digital børnebeskyttelse, som beskytter børns færden på internettet",
                    "presentationName": "Beretning over beslutningsforslag",
                    "documentTypeId": 510,
                    "documentId": 221943,
                    "eliUri": "/eli/ft/20201EB00865",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "20/03/2021"
        },
        {
            "displayName": "Accession",
            "displayValue": "20201EB00865"
        },
        {
            "displayName": "Entydig dokumentidentifikation",
            "displayValue": "AX026077"
        },
        {
            "displayName": "Dato for førstegangsindlæggelse",
            "displayValue": "20/03/2021"
        },
        {
            "displayName": "Dato for indlæggelse",
            "displayValue": "20/03/2021"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}