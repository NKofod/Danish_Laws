{
    "id": 40946,
    "title": "Fastlæggelse af leveringssted ved udlejning af biler ",
    "documentTypeId": "250",
    "isSagsforlobPeriodValid": false,
    "shortName": "UDT nr 18544 af 02/12/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Told- og Skattestyrelsen orienterer om EF-domstolens afgørelse i  \r\n\r\n ARO-leasing sagen og dommens konsekvenser </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fastlæggelse af leveringssted ved udlejning af  \r\n\r\n biler </H1>  \r\n\r\n<P></P>  \r\n\r\n<P>I TfS 1994, 226 orienterede Told- og Skattestyrelsen om, at  \r\n\r\n udlejningsvirksomheder, som etablere sig i en anden medlemsstat og derfra  \r\n\r\n udlejede dansk indregistrerede biler til brug for danske kunder i Danmark,  \r\n\r\n skulle afregne dansk moms af sådanne leasingydelser. </P>  \r\n\r\n<P>EF-domstolen har med sin dom af 17. juli 1997 i sagen ARO Lease BV mod  \r\n\r\n Holland (C-190/95) ændret på denne fortolkning. Dommen er offentliggjort i  \r\n\r\n Skat Udland 1997, 312. </P>  \r\n\r\n<P>ARO-sagen drejede sig om den situation, hvor belgiske kunder leasede biler  \r\n\r\n hos en hollandsk udlejer. Leasingkontrakterne blev udfærdiget og underskrevet  \r\n\r\n i Holland, medens bilerne blev indkøbt i Belgien gennem selvstændige  \r\n\r\n mellemmænd. De belgiske kunder udsøgte selv hos forhandlerne de biler, som de  \r\n\r\n ønskede at lease. Kunderne afholdt desuden selv udgifterne til  \r\n\r\n vedligeholdelse og betalte vejskat i Belgien. Det hollandske firma rådede  \r\n\r\n desuden desuden hverken over et kontor eller et oplagringsareal i Belgien.  \r\n\r\n</P>  \r\n\r\n<P>Udlejning af transportmidler er omfattet af hovedreglen i momslovens § 15  \r\n\r\n (og artikel 9, stk. 1, i 6. momsdirektiv). Leveringsstedet for udlejning af  \r\n\r\n transportmidler er dermed der, hvor den, der leverer ydelsen, har etableret  \r\n\r\n enten stedet for sin økonomiske virksomhed eller et fast forretningssted,  \r\n\r\n hvorfra ydelsen leveres. </P>  \r\n\r\n<P>Domstolen slog i dommen fast, at i betragtning af, at transportmidler let  \r\n\r\n kan overskride landegrænser, er det vanskeligt, hvis ikke umuligt, at fastslå  \r\n\r\n det sted, hvor benyttelsen sker. Det er således nødvendigt at fastlægge et  \r\n\r\n anvendeligt kriterium for den konkrete momsopkrævning. Det er derfor, at 6.  \r\n\r\n momsdirektiv med hensyn til transportmidler af enhver art ikke har lagt det  \r\n\r\n sted, hvor benyttelsen sker, til grund, men af forenklingshensyn og i henhold  \r\n\r\n til hovedreglen det sted, hvor den, der yder tjenesten, har etableret  \r\n\r\n hjemstedet for sin økonomiske virksomhed. </P>  \r\n\r\n<P>Domstolen bemærkede dernæst, at for så vidt angår hovedreglen i artikel 9,  \r\n\r\n stk. 1, så har det sted, hvor tjenesteyderen har etableret hjemstedet for sin  \r\n\r\n økonomiske virksomhed, forrang som tilknytningsmoment. Et andet  \r\n\r\n etableringssted, hvorfra tilknytningen til hjemstedet ikke er nogen rationel  \r\n\r\n løsning ud fra et skatte- og momsmæssigt synspunkt, eller hvis den skaber  \r\n\r\n konflikt med en anden medlemsstat. </P>  \r\n\r\n<P>Domstolen anførte endvidere, at det fremgår af den sammenhæng, hvori  \r\n\r\n begreberne i artikel 9 anvendes, samt af denne bestemmelses formål, at det  \r\n\r\n kun kan komme i betragtning at henføre en tjenesteydelse til et andet  \r\n\r\n etableringssted end hjemstedet, hvis dette etableringssted i kraft af <I>en  \r\n\r\n varig samvirken af menneskelige og tekniske ressourcer, som er nødvendige for  \r\n\r\n at præstere bestemte tjenesteydelser, opfylder visse mindstekrav med hensyn  \r\n\r\n til stabilitet. </I></P>  \r\n\r\n<P>Et etableringssted kan følgelig kun anses for at være leveringssted for en  \r\n\r\n afgiftspligtigs tjenesteydelser - og dermed tjene som en undtagelse fra  \r\n\r\n kriteriet om hjemstedets forrang - såfremt det har en tilstrækkelig permanent  \r\n\r\n karakter, og det med hensyn til de menneskelige og tekniske ressourcer har en  \r\n\r\n struktur, der kan gøre det muligt selvstændigt at levere de omtalte  \r\n\r\n tjenesteydelser. </P>  \r\n\r\n<P>Levering af tjenesteydelserne i forbindelse med udlejning af køretøjer ved  \r\n\r\n leasing består i det væsentlige i, at kontrakterne forhandles, udfærdiges,  \r\n\r\n underskrives og gennemføres, samt i, at kunderne fysisk får stillet de  \r\n\r\n aftalte køretøjer til rådighed, idet disse forbliver leasingselskabets  \r\n\r\n ejendom. </P>  \r\n\r\n<P>Det følger ifølge domstolen heraf, at et leasingselskab ikke kan antages  \r\n\r\n at råde over et fast forretningssted i en medlemsstat, når selskabet i denne  \r\n\r\n stat hverken har sit eget personale eller en struktur, der har en  \r\n\r\n tilstrækkelig permanent karakter, og inden for hvilken der kan indgås  \r\n\r\n kontakter eller træffes administrative beslutninger til gennemførelse heraf.  \r\n\r\n Med andre ord en struktur, der kan gøre det muligt selvstændigt at levere de  \r\n\r\n omtalte tjenesteydelser. </P>  \r\n\r\n<P>Det hedder endeligt i domskonklusionen: </P>  \r\n\r\n<P>&#187;Artikel 9, stk. 1, i Rådets sjette direktiv 77/388/EØF af 17. maj  \r\n\r\n 1977 om harmonisering af medlemsstaternes lovgivning om omsætningsafgifter -  \r\n\r\n Det fælles merværdiafgiftssystem: ensartet beregningsgrundlag, skal fortolkes  \r\n\r\n således, at et leasingselskab, som er etableret i en medlemsstat, ikke  \r\n\r\n leverer sine tjenesteydelser fra et fast forretningssted i en anden  \r\n\r\n medlemsstat, når selskabet i henhold til leasingkontrakter udlejer  \r\n\r\n personbiler i denne medlemsstat til kunder, som er bosat der, når kunderne  \r\n\r\n tager kontakt med selskabet gennem selvstændige mellemmænd etableret i samme  \r\n\r\n stat, når de selv udsøger biler efter deres ønske hos forhandlere etableret i  \r\n\r\n denne stat, når selskabet køber bilerne i denne stat, hvor de indregistreres,  \r\n\r\n og udlejer dem til sine kunder i henhold til leasingkontrakter, der  \r\n\r\n udfærdiges og underskrives på selskabets hjemsted, når kunderne afholder  \r\n\r\n udgifterne til vedligeholdelse og betaler vejskat i denne stat, men selskabet  \r\n\r\n i denne stat hverken råder over et kontor eller et oplagringsareal til  \r\n\r\n biler.&#171;. </P>  \r\n\r\n<P>Domstolen kom således i ARO-sagen frem til, at beskatningsstedet for  \r\n\r\n leasingydelsen var Holland, idet det hollandske firma ikke kunne anses for at  \r\n\r\n have etableret et fast forretningssted i Belgien. Leasingydelsen kunne derfor  \r\n\r\n ikke pålægges belgisk moms. </P>  \r\n\r\n<P>Dommen indebærer, at virksomheder med fast forretningssted i een  \r\n\r\n medlemsstat på visse betingelser kun udlease biler til kunder i andre  \r\n\r\n EU-lande med den momssats, der gælder i det land, hvor udlejeren har fast  \r\n\r\n forretningssted. </P>  \r\n\r\n<P>For at der er tale om et fast forretningssted, skal der som anført i  \r\n\r\n dommen permanent være <B>menneskelige og tekniske ressourcer</B> til stede i  \r\n\r\n det pågældende land. </P>  \r\n\r\n<P>Danske virksomheder kan således ikke anses for at have etableret sig i  \r\n\r\n udlandet blot ved at etablere en postboks i det pågældende land. Der skal  \r\n\r\n bl.a. være et egentligt kontor med personale, som udfærdiger kontrakten. </P>  \r\n\r\n<P>For at en udenlandsk virksomhed kan anses for at være - etableret i  \r\n\r\n Danmark, er det tilsvarende nødvendigt, at der her i landet permanent er  \r\n\r\n menneskelige og tekniske ressourcer til stede, der gør det muligt  \r\n\r\n selvstændigt at levere disse ydelser fra Danmark. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Skat udland 1997, 312 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "Y19971854458"
        },
        {
            "displayName": "Entydig dokumentidentifikation",
            "displayValue": "CA008917"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "18544"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "02/12/1997"
        },
        {
            "displayName": "Ressortministeriets journalnummer",
            "displayValue": "99/92-309-00036"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}