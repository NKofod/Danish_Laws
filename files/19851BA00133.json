{
    "id": 106093,
    "title": "1985 BSF 133   FORSLAG TIL FOLKETINGSBESLUTNING OM TILBAGETRÆKNING AF DISPENSATIONER   VEDRØRENDE BRUG AF ASBEST OG FORBUD MOD IMPORT AF ASBESTHOLDIGE PRODUKTER  ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 133",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 133 </P>  \r\n\r\n<P></P>  \r\n\r\n<P>Forslag til folketingsbeslutning om tilbagetrækning af dispensationer  \r\n\r\n vedrørende brug af asbest og forbud mod import af asbestholdige produkter  \r\n\r\n</P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Albrechtsen (VS) Anne Grete  \r\n\r\n Holmsgård (VS) Lenger (VS) Tinning(VS) </P>  \r\n\r\n<P></P>  \r\n\r\n<P>den 4. april 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger arbejdsministeren </P>  \r\n\r\n<P>1. at trække dispensationen for produktion og anvendelse af </P>  \r\n\r\n<P>asbestcementprodukter tilbage med øjeblikkelig virkning (nuværende </P>  \r\n\r\n<P>frist: 1. januar 1990) </P>  \r\n\r\n<P>2. at trække dispensationen for anvendelse af asbest til </P>  \r\n\r\n<P>friktionsbelægninger tilbage pr. 1. januar 1987 (nuværende frist: </P>  \r\n\r\n<P>indtil videre) </P>  \r\n\r\n<P>3. at trække dispensationen for anvendelse af asbest til bundne </P>  \r\n\r\n<P>pakninger tilbage pr. 1. januar 1987 (nuværende frist: indtil </P>  \r\n\r\n<P>videre) </P>  \r\n\r\n<P>4. at forbyde import af ovennævnte asbestholdige produkter med </P>  \r\n\r\n<P>øjeblikkelig virkning for de friktionsbelægninger og pakninger, </P>  \r\n\r\n<P>der i dag findes asbestfri på markedet, og at forbyde import af </P>  \r\n\r\n<P>samtlige asbestholdige produkter pr. 1. januar 1987. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Dette forslag er en genfremsættelse af beslutningsforslag nr. B 126 </P>  \r\n\r\n<P>fra folketingsåret 1984-85 i en revideret form og med ajourførte </P>  \r\n\r\n<P>bemærkninger. </P>  \r\n\r\n<P>Debatten om asbestens farlighed er blusset op igen, denne gang i </P>  \r\n\r\n<P>forbindelse med indeklimaet. Sundhedsstyrelsen har i en skrivelse </P>  \r\n\r\n<P>af 29. april 1985 til boligministeriet erkendt, at det er </P>  \r\n\r\n<P>styrelsens opfattelse, at der består en veletableret </P>  \r\n\r\n<P>årsagssammenhæng mellem udsættelse for asbestfibre og risikoen for </P>  \r\n\r\n<P>efter års latenstid - foruden asbestose - at udvikle lungekræft </P>  \r\n\r\n<P>og/ eller lungehindekræft, ligesom sundhedsstyrelsen mener, at </P>  \r\n\r\n<P>selv ganske ringe og kortvarige udsættelser for asbeststøv efter </P>  \r\n\r\n<P>års latenstid har givet anledning til udvikling af </P>  \r\n\r\n<P>lungehindekræft, samt at der ikke er videnskabeligt grundlag for </P>  \r\n\r\n<P>at antage, at der for asbeststøv eksisterer nogen nedre sikker </P>  \r\n\r\n<P>ekspositionsgrænse. </P>  \r\n\r\n<P>Arbejdsministeren erkendte ligeledes under 1. behandling af B 126 </P>  \r\n\r\n<P>den 24. april 1985, at ingen nok så lav grænseværdi kan garantere, </P>  \r\n\r\n<P>at asbestudsatte arbejdere er uden risiko for at pådrage sig en </P>  \r\n\r\n<P>asbestbetinget kræftsygdom, og ministeren mente derfor, at </P>  \r\n\r\n<P>samtlige muligheder for en fremskyndelse af omstillingsprocessen </P>  \r\n\r\n<P>fra asbestholdige til asbestfri produkter skulle undersøges. </P>  \r\n\r\n<P>På den baggrund fremkom direktoratet for arbejdstilsynet den 23. </P>  \r\n\r\n<P>november 1985 med en redegørelse, som konkluderede: </P>  \r\n\r\n<P>ad 1) asbestcementprodukter </P>  \r\n\r\n<P>På baggrund af nuværende viden og teknik er det muligt at producere </P>  \r\n\r\n<P>asbestfri alternativer inden for alle typer plane H- og M-plader, </P>  \r\n\r\n<P>skiferplader og M-bølgeplader, medens det ikke skulle være muligt </P>  \r\n\r\n<P>at producere et asbestfrit alternativ til H-bølgepladen på </P>  \r\n\r\n<P>nuværende tidspunkt. Der foreligger et forskningsresultat, som </P>  \r\n\r\n<P>skal danne grundlag for en ombygning af en H-produktionslinie. </P>  \r\n\r\n<P>Arbejdstilsynet anbefaler derfor, at Dansk Eternit-Fabrik A/ S </P>  \r\n\r\n<P>fortsat skal have mulighed for fremstilling af </P>  \r\n\r\n<P>asbestcementprodukter til udgangen af 1988, idet man mener, at et </P>  \r\n\r\n<P>stop for produktionen af H-bølgeplader vil bremse udviklingen af </P>  \r\n\r\n<P>et miljømæssigt bedre produkt. Man mener endvidere, at de på </P>  \r\n\r\n<P>markedet værende udenlandske erstatningsplader dels kræver et </P>  \r\n\r\n<P>større tilpasningsarbejde på grund af pladernes mål, dels ikke er </P>  \r\n\r\n<P>fuldt tilfredsstillende, hvad angår styrken, samt at </P>  \r\n\r\n<P>produktionskapaciteten ikke kan stå mål med efterspørgslen. </P>  \r\n\r\n<P>Venstresocialisterne kan ikke godtage denne argumentation. </P>  \r\n\r\n<P>Arbejdernes helbred er vigtigere end et eventuelt ekstra arbejde </P>  \r\n\r\n<P>med at tilpasse pladerne. Hvad styrken angår, så henholder man sig </P>  \r\n\r\n<P>kun til Dansk Eternit-Fabriks påstand om de udenlandske pladers </P>  \r\n\r\n<P>manglende styrke. Disse er imidlertid afprøvet af Dantest og har </P>  \r\n\r\n<P>vist tilfredsstillende kvalitet. Venstresocialisterne ser derfor </P>  \r\n\r\n<P>ingen som helst grund til en fortsat dispensation vedrørende brug </P>  \r\n\r\n<P>af asbest til abestcementprodukter. Der foreligger </P>  \r\n\r\n<P>tilfredsstillende erstatningsprodukter uden asbest på markedet. </P>  \r\n\r\n<P>ad 2) bremsebelægninger </P>  \r\n\r\n<P>A/ S Roulunds Fabrikker har udarbejdet en statusrapport pr. primo </P>  \r\n\r\n<P>september 1985 om asbestfrie bremsebelægninger, muligheder og </P>  \r\n\r\n<P>begrænsninger. Det væsentligste problem ved udviklingsarbejdet af </P>  \r\n\r\n<P>asbestfri alternativer skulle bestå i, at 60 års erfaringsgrundlag </P>  \r\n\r\n<P>med asbestbaseret teknologi ikke længere kan anvendes, og at et </P>  \r\n\r\n<P>helt nyt erfaringsgrundlag skal opbygges. Dette er i sin rørende </P>  \r\n\r\n<P>enkelhed selvfølgelig rigtigt. Det skal dog med ind i billedet, at </P>  \r\n\r\n<P>man faktisk i alle disse 60 år har vidst, at asbest var farlig! </P>  \r\n\r\n<P>Direktoratet konkluderer, at problemerne vedrørende asbest i </P>  \r\n\r\n<P>arbejdsmiljøet ikke løses ved et forbud mod produktion af </P>  \r\n\r\n<P>asbestholdige bremsebelægninger på A/ S Roulunds Fabrikker, da ca. </P>  \r\n\r\n<P>85 pct. af behovet for asbestholdige bremsebelægninger dækkes ved </P>  \r\n\r\n<P>import. Venstresocialisterne erkender, at dette synspunkt er </P>  \r\n\r\n<P>korrekt, og har derfor føjet til dette forslag, at import af </P>  \r\n\r\n<P>asbestholdige friktionsbelægninger skal forbydes. </P>  \r\n\r\n<P>Som et argument for ikke at forbyde produktionen på A/ S Roulunds </P>  \r\n\r\n<P>Fabrikker bruger direktoratet, at målinger i oktober 1985 viser, </P>  \r\n\r\n<P>at asbestfiberkoncentrationen på udsatte steder ligger væsentligt </P>  \r\n\r\n<P>under den nu gældende grænseværdi på 0,5 fiber/ cm3. Dette er et </P>  \r\n\r\n<P>postulat uden hold i virkeligheden. Grænseværdien overskrides i </P>  \r\n\r\n<P>mere end 10 pct. af tilfældene, jfr. arbejdsministerens besvarelse </P>  \r\n\r\n<P>af arbejdsmarkedsudvalgets spørgsmål 53 af 14. januar 1986 (alm. </P>  \r\n\r\n<P>del - bilag 86), og i adskillige tilfælde er der tale om </P>  \r\n\r\n<P>overskridelser på helt op til mere end det dobbelte af den </P>  \r\n\r\n<P>tilladte grænseværdi, hvilket arbejdsministeren da også har måttet </P>  \r\n\r\n<P>indrømme. Dette skal sammenholdes med, at der ikke findes en nedre </P>  \r\n\r\n<P>grænse, hvor asbeststøvet er ufarligt. </P>  \r\n\r\n<P>Direktoratet anbefaler, at der sættes en tidsfrist for anvendelse af </P>  \r\n\r\n<P>asbest til bremsebelægninger til personbiler gældende til 1. </P>  \r\n\r\n<P>januar 1991. Dette er selvfølgelig bedre end den nuværende </P>  \r\n\r\n<P>tidsubestemte dispensation. Men det er ikke godt nok. Direktoratet </P>  \r\n\r\n<P>siger, at det på baggrund af nuværende viden og teknik er muligt </P>  \r\n\r\n<P>for Roulund at producere asbestfri bremsebelægninger til </P>  \r\n\r\n<P>skivebremser til 3 personbilmodeller, og at dette antal forventes </P>  \r\n\r\n<P>at stige til 6 medio 1986. Man vurderer, at den eksisterende </P>  \r\n\r\n<P>personbilpark vil kunne være forsynet med asbestfri </P>  \r\n\r\n<P>bremsebelægninger ved udgangen af 1990. </P>  \r\n\r\n<P>Svenske og tyske firmaer er imidlertid i stand til at levere </P>  \r\n\r\n<P>asbestfri belægninger til mere end 90 pct. af den eksisterende </P>  \r\n\r\n<P>person- og varebilpark, og de sidste er undervejs. </P>  \r\n\r\n<P>Forslagsstillerne ser ingen grund til at beskytte en dansk </P>  \r\n\r\n<P>producent, som ikke er up-to-date rent teknologisk med hensyn til </P>  \r\n\r\n<P>udviklingen af asbestfri bremsebelægninger, og man må, hvis ikke </P>  \r\n\r\n<P>Roulund kan leve op til kravet om asbestfri bremser, købe disse i </P>  \r\n\r\n<P>udlandet. Roulund har dog lanceret asbestfri bremseklodser til en </P>  \r\n\r\n<P>række modeller af VW, BMW, Volvo, Saab, Ford og Opel; foreløbig </P>  \r\n\r\n<P>dog kun i Sverige! Men de kan vel også leveres i Danmark. En frist </P>  \r\n\r\n<P>for dispensationen pr. 1. januar 1987 giver 3/4 år til at </P>  \r\n\r\n<P>markedsføre asbestfri belægninger, og det skulle være mere end </P>  \r\n\r\n<P>rigeligt. </P>  \r\n\r\n<P>ad 3) asbestholdige bundne pakninger </P>  \r\n\r\n<P>Direktoratet konkluderer, at man på nuværende tidspunkt end ikke kan </P>  \r\n\r\n<P>sætte en tidsfrist på med hensyn til dispensationens ophør, idet </P>  \r\n\r\n<P>der i dag kun findes asbestfri pakninger i begrænset omfang, og </P>  \r\n\r\n<P>man må derfor afvente resultater af igangværende forskning på </P>  \r\n\r\n<P>området. </P>  \r\n\r\n<P>Absurditeten når i dette tilfælde groteske højder, når ministeren </P>  \r\n\r\n<P>derefter på arbejdsmarkedsudvalgets spørgsmål nr. 57 af 14. </P>  \r\n\r\n<P>januar 1986 (alm. del - bilag 86) vedrørende en artikel i det </P>  \r\n\r\n<P>norske blad Arbeidsmiljø, som beskriver, at der på de allerfleste </P>  \r\n\r\n<P>områder i dag findes pakninger, som kan bruges som erstatninger </P>  \r\n\r\n<P>for asbestholdige pakninger, svarer, at der kan leveres asbestfri </P>  \r\n\r\n<P>pakninger på de allerfleste områder, som det fremgår af den nævnte </P>  \r\n\r\n<P>artikel. En frist for dispensationen pr. 1. januar 1987 giver også </P>  \r\n\r\n<P>her 3/4 år til at markedsføre asbestfri pakninger, og det skulle </P>  \r\n\r\n<P>være mere end rigeligt også her. </P>  \r\n\r\n<P>Den nuværende asbestbekendtgørelse er hullet som en si. Det er på </P>  \r\n\r\n<P>tide at få disse huller stoppet til. Da alle nu erkender, at </P>  \r\n\r\n<P>asbest er livsfarligt, må tiden vel også være kommet til at </P>  \r\n\r\n<P>forbyde brugen af det helt og fuldt, således at det bliver </P>  \r\n\r\n<P>arbejdernes liv og helbred, der sættes i centrum og ikke </P>  \r\n\r\n<P>industriens profitkrav. Det er også på tide. </P>  \r\n\r\n<P>Redegørelsen af 23. november 1985 fra direktoratet for </P>  \r\n\r\n<P>arbejdstilsynet skal til udtalelse i Arbejdsmiljørådet. Dette er </P>  \r\n\r\n<P>endnu ikke sket, men skulle efter sigende ske inden sommerferien </P>  \r\n\r\n<P>1986. Når Arbejdsmiljørådets udtalelse foreligger, skal </P>  \r\n\r\n<P>arbejdsministeren efter drøftelse med justitsministeren for så </P>  \r\n\r\n<P>vidt angår spørgsmålet om bremsebelægninger overveje, hvilke </P>  \r\n\r\n<P>ændringer der bør ske i de gældende asbestregler. </P>  \r\n\r\n<P>Venstresocialisterne mener imidlertid, der bør handles NU. </P>  \r\n\r\n<P>Asbeststøvets farlighed har været kendt siden århundredskiftet. En </P>  \r\n\r\n<P>engelsk forsker beskrev så tidligt som i 1907, hvorledes </P>  \r\n\r\n<P>obduktionen af en ung arbejder havde vist forandringer i lungerne </P>  \r\n\r\n<P>på grund af mikroskopiske asbestfibre, som havde indlejret sig i </P>  \r\n\r\n<P>lungevævet. Arbejderen var i øvrigt den sidste overlevende ud af </P>  \r\n\r\n<P>10, som 14 år tidligere var begyndt at arbejde i en </P>  \r\n\r\n<P>asbesttekstilfabrik. </P>  \r\n\r\n<P>I 1927 lå der en mere detaljeret beskrivelse af hele sygdomsbilledet. </P>  \r\n\r\n<P>Og i 1934 blev lungekræft beskrevet hos arbejdere med asbestose. I </P>  \r\n\r\n<P>1960 påviste man, at der var en sammenhæng mellem asbest og </P>  \r\n\r\n<P>lunge-bughindekræft (mesotheliom). </P>  \r\n\r\n<P>Til trods for denne endog meget veldokumenterede viden skete der </P>  \r\n\r\n<P>først noget herhjemme i 1972, hvor bl.a. påsprøjtning af frie </P>  \r\n\r\n<P>asbestfibre til isoleringsformål blev forbudt. Og dette forbud </P>  \r\n\r\n<P>blev så fulgt op i 1980 med regler, der forbyder erhvervsmæssig </P>  \r\n\r\n<P>anvendelse af asbest, dog med visse undtagelser. </P>  \r\n\r\n<P>Der er således foregået en fantastisk sjakren med arbejdernes liv og </P>  \r\n\r\n<P>helbred i årtier. Og verdensproduktionen af asbest er eksploderet </P>  \r\n\r\n<P>siden århundredskiftet, dvs. helbredsproblemerne er blevet større </P>  \r\n\r\n<P>og større. I 1900 blev der produceret ca. 32.000 ton pr. år. I </P>  \r\n\r\n<P>1978 blev der produceret 6 mill. ton pr. år! </P>  \r\n\r\n<P>På et spørgsmål i marts 1984 til arbejdsministeren, om man havde </P>  \r\n\r\n<P>beregnet, hvor mange nye tilfælde af lungekræft og mesotheliom der </P>  \r\n\r\n<P>kunne forventes ved den fortsatte asbestpåvirkning af arbejderne, </P>  \r\n\r\n<P>svarede direktoratet for arbejdstilsynet på ministerens vegne. </P>  \r\n\r\n<P>Arbejdstilsynet havde ikke foretaget beregning over, hvor mange </P>  \r\n\r\n<P>nye tilfælde der kunne forventes. Men ved de foranstaltninger, som </P>  \r\n\r\n<P>skulle gennemføres for at opnå dispensationen, ville der ske en </P>  \r\n\r\n<P>nedsættelse af mængden af asbestfibre. Dette kombineret med </P>  \r\n\r\n<P>støvsvage bearbejdningsmetoder ville nedsætte risikoen for, at </P>  \r\n\r\n<P>arbejderne pådrog sig en asbestforårsaget sygdom, mente </P>  \r\n\r\n<P>arbejdstilsynet. Dette betyder på et jævnt og ligetil dansk, at jo </P>  \r\n\r\n<P>mindre doser man udsættes for, jo mindre er risikoen! Men det er </P>  \r\n\r\n<P>værd at bemærke, at arbejdstilsynet ikke har kunnet skrive, at der </P>  \r\n\r\n<P>ingen risiko er. Svævende i luften står altså stadig væk </P>  \r\n\r\n<P>spørgsmålet, hvor mange nye tilfælde vi skal se. Og det spørgsmål </P>  \r\n\r\n<P>må blafre i vinden de næste 20, 30, 40 år. Så længe kan det jo </P>  \r\n\r\n<P>tage for nye tilfælde at komme til syne. </P>  \r\n\r\n<P>Men risikoen eksisterer ikke blot for eternitfabrikkens arbejdere. </P>  \r\n\r\n<P>Den eksisterer også for byggebranchens arbejdere. På </P>  \r\n\r\n<P>byggepladserne står arbejderne og tilskærer asbestplader den dag i </P>  \r\n\r\n<P>dag. Godt nok skal asbestcementprodukter til byggebranchen så vidt </P>  \r\n\r\n<P>muligt være tilpasset den påtænkte anvendelse. Men hvad </P>  \r\n\r\n<P>bølgeplader angår, skal ca. 60 pct. af den solgte mængde </P>  \r\n\r\n<P>færdigtilpassede produkter bearbejdes på byggepladserne. </P>  \r\n\r\n<P>Asbesten vil i øvrigt, selv om dispensationerne trækkes tilbage, </P>  \r\n\r\n<P>forurene danske arbejdspladser i år fremover, idet der er asbest i </P>  \r\n\r\n<P>de gamle konstruktioner. Asbesten sidder stadig væk i gammelt </P>  \r\n\r\n<P>isoleringsmateriale, og det er meget svært ikke at blive udsat for </P>  \r\n\r\n<P>asbestfibre, når man skal arbejde med disse materialer, f.eks. i </P>  \r\n\r\n<P>forbindelse med nedrivnings- og reparationsarbejder. </P>  \r\n\r\n<P>De mekanikere, der arbejder på værkstederne, vil også være udsat for </P>  \r\n\r\n<P>faren, når de udskifter og tilpasser asbestholdige </P>  \r\n\r\n<P>friktionsbelægninger i gamle bremser. Men jo før produktionen </P>  \r\n\r\n<P>stopper af samtlige asbestholdige produkter, jo mindre bliver </P>  \r\n\r\n<P>problemerne i fremtiden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00133"
        },
        {
            "displayName": "Entydig dokumentidentifikation",
            "displayValue": "CL005732"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "133"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}