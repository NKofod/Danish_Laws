{
    "id": 78550,
    "title": "Bekendtgørelse af aftale af 7. januar 1975 med Sverige om uændret fortsættelse af de gensidige fiskerirettigheder ud for Danmarks og Sveriges kyster. ",
    "documentTypeId": "220",
    "isSagsforlobPeriodValid": false,
    "shortName": "BKI nr 31 af 14/02/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 7. januar 1975 med  \r\n\r\n Sverige om uændret fortsættelse af de gensidige fiskerirettigheder ud for  \r\n\r\n Danmarks og Sveriges kyster. </H1>  \r\n\r\n<P></P>  \r\n\r\n<BR>  \r\n\r\n<P> <B>Bekendtgørelse af aftale af 7. januar 1975 med Sverige om uændret  \r\n\r\n fortsættelse af de gensidige fiskerirettigheder ud for Danmarks og Sveriges  \r\n\r\n kyster.</B>  </P>  \r\n\r\n<P>Ved en i København den 7. januar 1975 stedfunden noteveksling er der  \r\n\r\n indgået aftale mellem Danmark og Sverige om uændret fortsættelse af de  \r\n\r\n gensidige fiskerirettigheder ud for Danmarks og Sveriges kyster. </P>  \r\n\r\n<P>Den danske note har følgende ordlyd: </P>  \r\n\r\n<P>UDENRIGSMINISTERIET, København, den 7. januar 1975. </P>  \r\n\r\n<P>Deres Excellence, </P>  \r\n\r\n<P>Jeg har den ære at anerkende modtagelsen af Deres Excellences skrivelse af  \r\n\r\n dags dato, som har følgende ordlyd: </P>  \r\n\r\n<P>&#187;Den svenske regering har besluttet, at der fra den 1. januar 1974  \r\n\r\n skal være fiskerizone ud for hele Sveriges kyst. Den svenske fiskerizone  \r\n\r\n omfatter i princippet havområdet uden for territorialfarvandsgrænsen indtil 8  \r\n\r\n nautiske mil fra denne grænse. Fiskerizonens ydergrænse ligger således i  \r\n\r\n princippet 12 nautiske mil fra de svenske basislinier. Fiskerizonens nærmere  \r\n\r\n forløb fremgår af vedlagte kundgørelse om den svenske fiskerizones  \r\n\r\n udstrækning. </P>  \r\n\r\n<P>Oprettelsen af en svensk fiskerizone ud for hele den svenske kyst bør  \r\n\r\n efter svensk opfattelse ikke foranledige nogen ændring i den nugældende ret  \r\n\r\n for fiskefartøjer hjemmehørende i Sverige og Danmark til at drive fiskeri ud  \r\n\r\n for Danmarks respektive Sveriges kyster. Såfremt Danmarks regering tilslutter  \r\n\r\n sig ønsket om at denne ret skal bestå, tillader jeg mig at foreslå, at denne  \r\n\r\n skrivelse og det bekræftende svar, som det vil behage Deres Excellence at  \r\n\r\n sende mig, skal udgøre en mellem de to regeringer afsluttet overenskomst  \r\n\r\n herom, for hvilken der skal gælde en opsigelsesfrist på 5 år.&#171; </P>  \r\n\r\n<P>Jeg har endvidere den ære at meddele Deres Excellence, at den danske  \r\n\r\n regering er indforstået med indholdet af Deres skrivelse og er enig i, at  \r\n\r\n Deres skrivelse af i dag og dette svar skal udgøre en aftale mellem vore to  \r\n\r\n regeringer i så henseende. </P>  \r\n\r\n<P>Modtag, Deres Excellence, forsikringen om min mest udmærkede </P>  \r\n\r\n<P>højagtelse. </P>  \r\n\r\n<P>Ove Guldberg </P>  \r\n\r\n<P>Hans Excellence, </P>  \r\n\r\n<P>hr. Hubert de Besche, </P>  \r\n\r\n<P>Sveriges ambassadør, </P>  \r\n\r\n<P>Den kgl. svenske ambassade, </P>  \r\n\r\n<P>København. </P>  \r\n\r\n<P>Aftalen trådte i kraft den 7. januar 1975. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 14. februar  \r\n\r\n 1975. </I> </P>  \r\n\r\n<P CLASS=UNDERSKREVET-AF ALIGN=CENTER> <B>K.B. Andersen</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/05/1975"
        },
        {
            "displayName": "Accession",
            "displayValue": "L19750003164"
        },
        {
            "displayName": "Entydig dokumentidentifikation",
            "displayValue": "CM037759"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "14/02/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Fiskeriministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsministeriet, j.nr. 55.Sve.1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}