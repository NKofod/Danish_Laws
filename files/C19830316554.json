{
    "id": 69475,
    "title": "Skrivelse vedrørende nyt cirkulære om arbejdsmarkedsnævn.",
    "documentTypeId": "200",
    "isSagsforlobPeriodValid": false,
    "shortName": "SKR nr 3165 af 26/08/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse vedrørende nyt cirkulære om  \r\n\r\n arbejdsmarkedsnævn. </H1>  \r\n\r\n<P></P>  \r\n\r\n<BR>  \r\n\r\n<P>Der vedlægges hermed prøvetryk af arbejdsministeriets cirkulære af 23.  \r\n\r\n august 1983 om arbejdsmarkeds nævn. Det skal understreges, at dette ny  \r\n\r\n cirkulære o </P>  \r\n\r\n<P> arbejdsmarkedsnævn er trådt i kraft pr. den 23. august 1983. </P>  \r\n\r\n<P>Det hidtil gældende cirkulære om arbejdsmarkedsnævn af 23. maj 1979 er  \r\n\r\n herefter ophævet. </P>  \r\n\r\n<P>Det herved reviderede cirkulære om arbejdsmarkedsnævn skal blandt andet  \r\n\r\n ses på baggrund af den ændrede sammensætning af arbejdsmarkedsnævnene pr. den  \r\n\r\n 1. september 1981 samt i øvrigt ændringer i den arbejdsmarkedspolitiske  \r\n\r\n lovgivning, herunder f.eks. vedtagelse af lov om jobskabelse. Cirkulæret  \r\n\r\n indeholder endvidere ændrede bestemmelser vedrørende minoritetsbeskyttelse,  \r\n\r\n jvf. nedenfor. </P>  \r\n\r\n<P>Man skal særligt henlede arbejdsmarkedsnævnenes opmærksomhed på følgende  \r\n\r\n ændringer i forhold til det hidtil gældende cirkulære: </P>  \r\n\r\n<P> Ad cirkulærets punkt 8: </P>  \r\n\r\n<P>I henhold til det hidtil gældende cirkulære - og det nu foreliggende - har  \r\n\r\n arbejdsmarkedsnævnene udtalt sig forud for regionschefens indstilling til  \r\n\r\n arbejdsdirektøren om udnævnelse af souschefen på regionskontoret.  \r\n\r\n Arbejdsmarkedsnævnene skal nu ligeledes - efter indstilling fra vedkommende  \r\n\r\n arbejdsformidlingschef - udtale sig forud for ansættelsen af souschefer på  \r\n\r\n arbejdsformidlingens øvrige hovedkontorer. </P>  \r\n\r\n<P> Ad cirkulærets punkt 9: </P>  \r\n\r\n<P>Der er i det ny nævnscirkulære optaget en supplerende bestemmelse  \r\n\r\n vedrørende stemmelighed ved valg af arbejdsmarkedsnævnets formand. Såfremt  \r\n\r\n der ved valget af formand opstår stemmelighed, skal nævnets sekretær således  \r\n\r\n foranledige en ny afstemning om spørgsmålet, eventuelt på et nyt møde. Hvis  \r\n\r\n dette atter medfører stemmelighed foranlediger nævnssekretæren foretaget  \r\n\r\n lodtrækning mellem kandidaterne. </P>  \r\n\r\n<P> Ad cirkulærets punkt 10: </P>  \r\n\r\n<P>Posten som formandssuppleant skal fremover besættes med et medlem af  \r\n\r\n arbejdsmarkedsnævnet. Det bemærkes, at når formandssuppleanten fungerer som  \r\n\r\n formand, deltager en suppleant for formandssuppleanten i nævnsmødet med  \r\n\r\n stemmeret. </P>  \r\n\r\n<P> Ad cirkulærets punkt 11: </P>  \r\n\r\n<P>Det kan bemærkes, at det i det ny nævnscirkulære er præciseret, at  \r\n\r\n suppleantordningen i arbejdsmarkedsnævnene ikke indebærer, at der er tale om  \r\n\r\n personlige suppleanter for medlemmerne. Ved et medlems forfald kan enhver  \r\n\r\n suppleant fra pågældende gruppes i nævnet (arbejdsgiverside, lønmodtagerside  \r\n\r\n eller den kommunale/amtskommunale side) således indtage vedkommende medlems  \r\n\r\n plads. </P>  \r\n\r\n<P> Ad cirkulærets punkt 12: </P>  \r\n\r\n<P>Det ny nævnscirkulæres punkt 12 indeholder blandt andet ændrede  \r\n\r\n bestemmelser vedrørende arbejdsmarkedsnævns mulighed for at oversende sager  \r\n\r\n til Landsarbejdsnævnet, samt i øvrigt særlige bestemmelser vedrørende sager i  \r\n\r\n henhold til lov om jobskabelse. Der gælder således nu følgende bestemmelser:  \r\n\r\n a. Mindst 6 medlemmer kan forlange, at sager, der vedrører  \r\n\r\n arbejdsformidlingens administration (dog ikke besættelsen af stillinger som  \r\n\r\n arbejdsformidlingschef) eller den lokale arbejdsmarkedspolitiske indsats,  \r\n\r\n forelægges Landsarbejdsnævnet til udtalelse forinden arbejdsmarkedsnævnet  \r\n\r\n træffer afgørelse i sagen, ligesom mindst 6 medlemmer kan forlange, at  \r\n\r\n nævnets beslutning eller indstilling til atbejdsdirektøren forelægges  \r\n\r\n Landsarbejdsnævnet. b. Mindst 6 medlemmer kan forlange, at enhver sag i  \r\n\r\n henhold til jobskabeldesordningen forelægges Landsarbejdsnævnet til udtalelse  \r\n\r\n forinden arbejdsmarkedsnævnet træffer afgørelse i sagen. Dette gælder uanset  \r\n\r\n om sagen indebærer produktion til afsætning og uanset om der søges om  \r\n\r\n statsstøtte eller ej. Det bemærkes i denne forbindelse, at oversendelse af en  \r\n\r\n jobsskabelsessag med produktion til afsætning til Landsarbejdsnævnets  \r\n\r\n afgørelse, jfr. § 16, stk. 6, i bekendtgørelse om jobskabelse, sker ved  \r\n\r\n vedtagelse af et simpelt flertal af nævnet. c. Mindst 6 medlemmer kan  \r\n\r\n forlange, at jobskabelsessager med produktion til afsætning sendes til høring  \r\n\r\n i landsdækkende erhvervsorganisationer, jvf. § 16, stk. 3, i bekendtgørelse  \r\n\r\n om jobskabelse, forinden arbejdsmarkedsnævnet træffer afgørelse i sagen. d.  \r\n\r\n Mindst 6 medlemmer kan i enhver sag forlange, at arbejdsmarkedsnævnets  \r\n\r\n beslutninger forelægges Landsarbejdsnævnet til orientering. </P>  \r\n\r\n<P>Med henvisning til ovenstående skal det understreges, at i sager, hvor  \r\n\r\n arbejdsmarkedsnævnets afgørelse kan indankes til Landsarbejdsnævnet, kan  \r\n\r\n arbejdsmarkedsnævnet eller medlemmer af dette ikke foranledige, at sagen  \r\n\r\n forelægges Landsarbejdsnævnet til udtalelse. </P>  \r\n\r\n<P>Det bemærkes afslutningsvis, at eksemplarer af det ny cirkulære om  \r\n\r\n arbejdsmarkedsnævn til nævnsmedlemmer og suppleanter vil tilgå  \r\n\r\n arbejdsmarkedsnævnenes sekretariater medio uge 35 1983. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P>Henrik C. Thomas </P>  \r\n\r\n<P>sekretær </P>  \r\n\r\n<P>Prøvetryk af arbejdsministeriets cirkulære af 23. august 1983 er her  \r\n\r\n udeladt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19830316554"
        },
        {
            "displayName": "Entydig dokumentidentifikation",
            "displayValue": "CM028659"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3165"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "26/08/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet 1. kt. j.nr. 82-035-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}