{
    "id": 78651,
    "title": "Cirkulære om nedslagning af kreaturer angrebet af kvægtuberkulose eller smitsom kalvekastning. (Til samtlige politimestre) ",
    "documentTypeId": "140",
    "isSagsforlobPeriodValid": false,
    "shortName": "CIR nr 175 af 26/08/1959",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om nedslagning af kreaturer angrebet  \r\n\r\n af kvægtuberkulose eller smitsom kalvekastning. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige politimestre) </P>  \r\n\r\n<BR>  \r\n\r\n<P>Som det fremgår af § 8 i den i særtryk vedlagte bekendtgørelse nr. 274  \r\n\r\n herfra af dags dato om bekæmpelse af kvægtuberkulose og § 9 i den ligeledes i  \r\n\r\n særtryk vedlagte bekendtgørelse nr. 275 herfra af dags dato om bekæmpelse af  \r\n\r\n smitsom kalvekastning (brucellose hos kvæg) er veterinærdirektoratet  \r\n\r\n bemyndiget til at beordre husdyr (besætninger) angrebet af de nævnte sygdomme  \r\n\r\n slagtet. Sådanne nedslagningsforretninger vil formentlig ikke blive helt  \r\n\r\n sjældne, særlig ikke i det første års tid. </P>  \r\n\r\n<P>Landbrugsministeriet anser det for at være af afgørende betydning, at  \r\n\r\n nedslagningerne kan gennemføres hurtigt - i enkelte tilfælde med dags varsel  \r\n\r\n -, og at vurderingerne bliver så ensartede som muligt. </P>  \r\n\r\n<P>Idet man henviser til § 8, stk. 7, i lov nr. 156 af 14. april 1920 om  \r\n\r\n smitsomme sygdomme hos husdyrene og § 7 i instruks af 24. august 1894 for  \r\n\r\n veterinærpolitiet ved den offentlige behandling af smitsomme sygdomme hos  \r\n\r\n husdyrene, skal man anmode hr. politimesteren om snarest belejligt at udvælge  \r\n\r\n 2 taksationsmænd og 2 suppleanter, som må forudsættes at være i stand til at  \r\n\r\n ansætte værdien af avls-, brugs- og slagtekreaturer, og som vil være villige  \r\n\r\n til at varetage taksationerne inden for hele politikredsens område. </P>  \r\n\r\n<P>Med henblik på at forenkle den med disse nedslagninger forbundne  \r\n\r\n administration er veterinærdirektoratet instrueret om i almindelighed selv at  \r\n\r\n forestå nedslagningerne, således at politimestrenes medvirken i ukomplicerede  \r\n\r\n tilfælde indskrænkes til at holde vedkommende kredsdyrlæge underrettet om  \r\n\r\n navn, adresse og telefonnummer på fornævnte taksationsmænd og disses  \r\n\r\n suppleanter. </P>  \r\n\r\n<P>Kredsdyrlægerne vil herefter selv rette henvendelse til taksationsmændene,  \r\n\r\n vognmand og slagteri, samle sagens akter (taksationsforretningen, opgørelse  \r\n\r\n over honorar og befordringsgodtgørelse til taksationsmændene, jfr. cirkulære  \r\n\r\n nr. 55 herfra af 4. april 1955 til samtlige politimestre angående betalingen  \r\n\r\n til taksationsmænd, vognmandsregning, slagteopgørelse, passersedler m.v.) og  \r\n\r\n fremsende disse med fornøden attestation til veterinærdirektoratet, hvorfra  \r\n\r\n alle udbetalinger sker. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 26. august  \r\n\r\n 1959. </I> </P>  \r\n\r\n<P CLASS=UNDERSKREVET-AF ALIGN=CENTER>Karl Skytte. </P>  \r\n\r\n<P CLASS=MINISTER ALIGN=RIGHT>/J. Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1959"
        },
        {
            "displayName": "Accession",
            "displayValue": "C19590017509"
        },
        {
            "displayName": "Entydig dokumentidentifikation",
            "displayValue": "CM037861"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/2002"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "175"
        },
        {
            "displayName": "År for udstedelse",
            "displayValue": "1959"
        },
        {
            "displayName": "Dato for underskrift",
            "displayValue": "26/08/1959"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}