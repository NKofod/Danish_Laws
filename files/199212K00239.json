{
    "id": 111456,
    "title": "1992 LSF 239   FORSLAG TIL LOV OM ÆNDRING AF LOV OM PLANLÆGNING (TILVEJEBRINGELSE AF   INDKVARTERINGSSTEDER FOR ASYLANSØGERE) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 239",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 239 </P>  \r\n\r\n<P></P>  \r\n\r\n<P>Forslag til Lov om ændring af lov om planlægning (Tilvejebringelse af  \r\n\r\n indkvarteringssteder for asylansøgere) </P>  \r\n\r\n<P></P>  \r\n\r\n<P>Fremsat af miljøministeren (Svend Auken) </P>  \r\n\r\n<P></P>  \r\n\r\n<P>den 17. marts 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 30. april 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930027030\"> Lov nr. 270 af 06/05/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 388 af 6. juni 1991 om planlægning, som ændret ved lov nr. 9 af  \r\n\r\n 3. januar 1992, lov nr. 920 af 25. november 1992 og lov nr. 185 af 14. april  \r\n\r\n 1993, foretages følgende ændring: </P>  \r\n\r\n<P>Efter § 3 indsættes: </P>  \r\n\r\n<P> <B>&#187;§ 3 a.</B> Med henblik på etablering af de i stk. 2 nævnte  \r\n\r\n indkvarteringssteder kan miljøministeren efter indstilling fra  \r\n\r\n indenrigsministeren fritage bygge- og anlægsarbejder og ændret anvendelse af  \r\n\r\n eksisterende bebyggelse for at overholde lovens bestemmelser om  \r\n\r\n tilvejebringelse af region-, kommune- og lokalplaner, bestemmelserne om  \r\n\r\n tilladelse efter lovens § 35, stk. 1, samt bestemmelser i lokalplaner og de  \r\n\r\n planer m.v., der er opretholdt efter § 68, stk. 2. Fritagelsen kan  \r\n\r\n tidsbegrænses. </P>  \r\n\r\n<P> <I>Stk. 2.</I> Bestemmelsen i stk. 1 omfatter indkvarteringssteder for  \r\n\r\n asylansøgere, der tilvejebringes i henhold til udlændingelovens § 42 a, og  \r\n\r\n indkvarteringssteder, der tilvejebringes i henhold til § 7 i lov om  \r\n\r\n midlertidig opholdstilladelse til visse personer fra det tidligere  \r\n\r\n Jugoslavien m.v. </P>  \r\n\r\n<P> <I>Stk. 3.</I> Inden miljøministeren træffer beslutning efter stk. 1,  \r\n\r\n indhenter ministeren en udtalelse fra vedkommende amtsråd og  \r\n\r\n kommunalbestyrelse. Kommunalbestyrelsen skal forestå en oplysningsvirksomhed  \r\n\r\n om projektet, inden udtalelsen afgives. Miljøministeren fastsætter en frist  \r\n\r\n for amtsrådets henholdsvis kommunalbestyrelsens udtalelse.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Miljøministeren fremsætter forslag om revision af  \r\n\r\n planlægningslovens § 3 a inden udgangen af folketingsåret 1994-95. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 388 af 6. juni 1991 om planlægning som ændret ved lov nr. 9 af  \r\n\r\n 3. januar 1992 og lov nr. 920 af 25. november 1992 foretages følgende  \r\n\r\n ændring: </P>  \r\n\r\n<P>Efter <I>§ 3</I> indsættes: </P>  \r\n\r\n<P> <B>&#187;§ 3 a.</B> Med henblik på etablering af de i stk. 2 nævnte  \r\n\r\n indkvarteringssteder kan miljøministeren efter indstilling fra  \r\n\r\n indenrigsministeren fritage bygge- og anlægsarbejder og ændret anvendelse af  \r\n\r\n eksisterende bebyggelse for at overholde lovens bestemmelser om  \r\n\r\n tilvejebringelse af region-, kommune- og lokalplaner, bestemmelserne om  \r\n\r\n tilladelse efter lovens § 35, stk. 1, samt bestemmelser i lokalplaner og de  \r\n\r\n planer m.v., der er opretholdt efter § 68, stk. 2. Fritagelsen kan  \r\n\r\n tidsbegrænses. </P>  \r\n\r\n<P> <I>Stk. 2.</I> Bestemmelsen i stk. 1 omfatter indkvarteringssteder for  \r\n\r\n asylansøgere, der tilvejebringes i henhold til udlændingelovens § 42 a, og  \r\n\r\n indkvarteringssteder, der tilvejebringes i henhold til § 7 i lov om  \r\n\r\n midlertidig opholdstilladelse til visse personer fra det tidligere  \r\n\r\n Jugoslavien m.v. </P>  \r\n\r\n<P> <I>Stk. 3.</I> Inden miljøministeren træffer beslutning efter stk. 1,  \r\n\r\n indhenter ministeren en udtalelse fra vedkommende amtsråd og  \r\n\r\n kommunalbestyrelse. Kommunalbestyrelsen skal forestå en oplysningsvirksomhed  \r\n\r\n om projektet, inden udtalelsen afgives. Miljøministeren fastsætter en frist  \r\n\r\n for amtsrådets henholdsvis kommunalbestyrelsens udtalelse&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelse i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <B>1.</B> Et lovforslag med tilsvarende sigte har tidligere været  \r\n\r\n fremsat, jf. L 171, Folketingstidende 1992/93 spalte 4576. Forslaget blev  \r\n\r\n imidlertid trukket tilbage inden 1. behandlingen. Formålet med lovforslaget  \r\n\r\n er at ændre planloven med henblik på at sikre, at der i takt med antallet af  \r\n\r\n indrejste asylansøgere og med meget kort varsel kan tilvejebringes de  \r\n\r\n fornødne indkvarteringsfaciliteter i eksisterende bebyggelse eller i nyopført  \r\n\r\n byggeri. </P>  \r\n\r\n<P>Det foreslås således at give miljøministeren adgang til at fritage  \r\n\r\n konkrete projekter vedrørende etablering af indkvarteringssteder for  \r\n\r\n asylansøgere fra planlovens bestemmelser om tilvejebringelse af region-,  \r\n\r\n kommune- og lokalplaner. For projekter i landzone foreslås, at ministeren kan  \r\n\r\n fritage for kravet om landzonetilladelse. For projekter, der er omfattet af  \r\n\r\n bestemmelser i en lokalplan/byplanvedtægt, foreslås, at ministeren kan  \r\n\r\n fritage for overholdelsen af disse bestemmelser. </P>  \r\n\r\n<P>Det tidligere fremsatte lovforslag indeholdt ingen bestemmelse om  \r\n\r\n inddragelse af offentligheden. I dette lovforslag er der foreslået en  \r\n\r\n bestemmelse om, at kommunalbestyrelsen skal forestå en oplysningsvirksomhed  \r\n\r\n om projektet, inden kommunalbestyrelsen afgiver sin udtalelse til  \r\n\r\n miljøministeren. </P>  \r\n\r\n<P> <B>2.</B> Siden efteråret 1991 er der sket en betydelig stigning i  \r\n\r\n antallet af spontane asylansøgere, der indrejser her i landet. Mens det  \r\n\r\n samlede indrejsetal for 1991 var godt 4.600 personer, er der i 1992 indrejst  \r\n\r\n 13.876 asylansøgere, hvilket svarer til en tredobling i forhold til 1991.  \r\n\r\n</P>  \r\n\r\n<P>Indrejsemønstret i 1992 har været afgørende præget af det store antal  \r\n\r\n spontane asylansøgere fra det tidligere jugoslaviske område. Det er derfor  \r\n\r\n meget vanskeligt at opstille en prognose vedrørende de fremtidige  \r\n\r\n indrejsetal, men det må i lyset af den nuværende situation forventes, at de  \r\n\r\n høje indrejsetal fortsætter i 1993. </P>  \r\n\r\n<P> <B>3.</B> Det danske modtagesystem har i 1992 været meget hårdt belastet  \r\n\r\n af de mange spontane asylansøgere. Således er antallet af asylcentre fra  \r\n\r\n starten af 1990 steget fra 12 til 74 ved udgangen af 1992. Ved udgangen af  \r\n\r\n 1992 var i alt indkvarteret 12.163 personer på centrene. </P>  \r\n\r\n<P>Asylansøgere er hidtil i det væsentlige indkvarteret rundt omkring i  \r\n\r\n landet i mindre asylcentre, der drives af Dansk Røde Kors. Centrene er som  \r\n\r\n alt overvejende hovedregel etableret i lejemål. </P>  \r\n\r\n<P>På baggrund af det meget betydelige indrejsetal har det i et vist omfang  \r\n\r\n været nødvendigt at tage utraditionelle indkvarteringsfaciliteter i brug. Det  \r\n\r\n har således været nødvendigt - som absolutte nødløsninger - at indkvartere  \r\n\r\n ca. 1000 asylansøgere på skibet Norrøna og ligeledes ca. 1000 på  \r\n\r\n hotelplatformen Flotel Europa. Det har endvidere været nødvendigt i en række  \r\n\r\n tilfælde at indkvartere asylansøgere på midlertidige centre samt i  \r\n\r\n sportshaller m.v. </P>  \r\n\r\n<P> <B>4.</B> På baggrund af det stigende problem med tilvejebringelse af de  \r\n\r\n fornødne indkvarteringsfaciliteter i efteråret 1992 og starten af 1993, blev  \r\n\r\n der igangsat et arbejde med henblik på - sideløbende med tilvejebringelse af  \r\n\r\n traditionel indkvartering - at tilvejebringe alternative løsninger af  \r\n\r\n indkvarteringsproblemet. </P>  \r\n\r\n<P>I samarbejde med Forsvarets Bygningstjeneste har Indenrigsministeriet  \r\n\r\n gennemført en udbudsrunde, hvor 7 entreprenørvirksomheder blev anmodet om at  \r\n\r\n udarbejde detailprojekter til opførelse af asylcenterbygninger. Der er tale  \r\n\r\n om præfabrikerede bygninger i fleksible &#187;landsbymodeller&#171; i  \r\n\r\n størrelse fra et par hundrede personer og op efter. Der er nu indledt  \r\n\r\n forhandlinger med den vindende entreprenørvirksomhed. </P>  \r\n\r\n<P>På baggrund af en opfordring til samtlige ministre, amtsråd og  \r\n\r\n kommunalbestyrelser om at undersøge mulighederne for indkvartering - herunder  \r\n\r\n arealer til præfabrikerede asylcentre - af det stigende antal asylansøgere er  \r\n\r\n der tilvejebragt det fornødne antal pladser til behovet i de første måneder  \r\n\r\n af 1993. Det må imidlertid konstateres, at mulighederne for yderligere at  \r\n\r\n tilvejebringe indkvarteringsmuligheder i takt med indrejsetallene er  \r\n\r\n begrænsede. </P>  \r\n\r\n<P>Der er derfor behov for at tilvejebringe asylcenterkapacitet enten i  \r\n\r\n præfabrikerede asylcentre eller i den eksisterende bygningsmasse. </P>  \r\n\r\n<P> <B>5.</B> Behovet for fortsat at kunne tilvejebringe de nødvendige  \r\n\r\n indkvarteringsfaciliteter i den eksisterende bygningsmasse og nødvendigheden  \r\n\r\n af med kort varsel at kunne opføre præfabrikerede asylcentre nødvendiggør en  \r\n\r\n ændring af planloven. Det foreslås således at supplere miljøministerens  \r\n\r\n eksisterende lovhjemmel til med baggrund i landsplanmæssige interesser at  \r\n\r\n fritage konkrete bygge- og anlægsarbejder m.v. for at overholde sædvanlige  \r\n\r\n krav om tilvejebringelse af en plan eller selv at overtage kompetencen til at  \r\n\r\n tilvejebringe en plan henholdsvis meddele en tilladelse eller dispensation.  \r\n\r\n</P>  \r\n\r\n<P>Efter planlovens § 3, stk. 1 og 2, kan miljøministeren udstede et  \r\n\r\n landsplandirektiv, der fritager et konkret projekt for tilvejebringelse af  \r\n\r\n region- og kommuneplantillæg og lokalplan samt landzonetilladelse. </P>  \r\n\r\n<P>Udstedelsen af sådanne landsplandirektiver er ikke i loven bundet af en  \r\n\r\n særlig procedure, men et udkast bliver efter praksis forhandlet med de  \r\n\r\n berørte myndigheder og organisationer, ligesom der som regel gennemføres en  \r\n\r\n offentlighedsprocedure, som kan erstatte lovens almindelige bestemmelser om  \r\n\r\n offentliggørelse af planforslag. </P>  \r\n\r\n<P>Efter planlovens § 3, stk. 4, kan miljøministeren i særlige tilfælde  \r\n\r\n overtage amtsråds og kommunalbestyrelsers kompetencer efter loven. Det vil  \r\n\r\n sige, at ministeren for eksempel kan overtage kompetencen til at meddele en  \r\n\r\n nødvendig dispensation fra en lokalplan eller byplanvedtægt eller en  \r\n\r\n landzonetilladelse. Bestemmelsen giver ikke ministeren en udvidet kompetence  \r\n\r\n til at dispensere, og den giver heller ikke hjemmel til at fravige lovens  \r\n\r\n almindelige krav om naboorientering forud for en dispensation fra en  \r\n\r\n lokalplan/byplanvedtægt. </P>  \r\n\r\n<P>I den særlige situation, der er opstået i forbindelse med modtagelsen af  \r\n\r\n det meget store antal asylansøgere, er de gældende muligheder for at få en  \r\n\r\n hurtig afklaring af et konkret projekts forhold til planlovgivningen ikke  \r\n\r\n tilstrækkelige. Der er i den givne situation behov for en hurtig og enkel  \r\n\r\n behandling af de enkelte projekter. </P>  \r\n\r\n<P>Det foreslås derfor, at miljøministeren får adgang til at fritage konkrete  \r\n\r\n projekter vedrørende indkvarteringssteder for asylansøgere fra planlovens  \r\n\r\n bestemmelser om tilvejebringelse af region-, kommune- og lokalplaner. For  \r\n\r\n projekter i landzone kan ministeren efter forslaget fritage for kravet om  \r\n\r\n landzonetilladelse. For projekter, der er omfattet af bestemmelser i en  \r\n\r\n lokalplan/byplanvedtægt, kan ministeren efter forslaget fritage for  \r\n\r\n overholdelsen af disse bestemmelser. </P>  \r\n\r\n<P>Det er en betingelse, at indenrigsministeren har afgivet indstilling om  \r\n\r\n anvendelse af den foreslåede beføjelse til etablering af et konkret projekt.  \r\n\r\n Det forudsættes, at lokaliseringsmuligheden forinden er forhandlet med  \r\n\r\n Miljøministeriet. </P>  \r\n\r\n<P>Inden miljøministeren træffer beslutning, skal vedkommende amtsråd og  \r\n\r\n kommunalbestyrelse have lejlighed til at afgive en udtalelse i sagen. Der  \r\n\r\n skal endvidere gives en orientering i lokalområdet om det konkrete projekt,  \r\n\r\n inden vedkommende kommunalbestyrelse afgiver udtalelsen til miljøministeren.  \r\n\r\n Det er kommunalbestyrelsen, der skal orientere om projektet, eventuelt med  \r\n\r\n bistand fra Direktoratet for Udlændinge. Det kan for eksempel ske ved et  \r\n\r\n borgermøde. Miljøministeren fastsætter en frist for de to udtalelser. Fristen  \r\n\r\n vil efter omstændighederne kunne være ganske kort. </P>  \r\n\r\n<P>Miljøministeren foretager en planlægningsmæssig vurdering af projektets  \r\n\r\n lokalisering. </P>  \r\n\r\n<P>Efter 2. behandling den 27. april 1993 </P>  \r\n\r\n<P> <B>§ 1</B>  </P>  \r\n\r\n<P>I lov nr. 388 af 6. juni 1991 om planlægning, som ændret ved lov nr. 9 af  \r\n\r\n 3. januar 1992, lov nr. 920 af 25. november 1992 og lov nr. 185 af 14. april  \r\n\r\n 1993, foretages følgende ændring: </P>  \r\n\r\n<P>Efter § 3 indsættes: </P>  \r\n\r\n<P> <B>&#187;§ 3 a.</B> Med henblik på etablering af de i stk. 2 nævnte  \r\n\r\n indkvarteringssteder kan miljøministeren efter indstilling fra  \r\n\r\n indenrigsministeren fritage bygge- og anlægsarbejder og ændret anvendelse af  \r\n\r\n eksisterende bebyggelse for at overholde lovens bestemmelser om  \r\n\r\n tilvejebringelse af region-, kommune- og lokalplaner, bestemmelserne om  \r\n\r\n tilladelse efter lovens § 35, stk. 1, samt bestemmelser i lokalplaner og de  \r\n\r\n planer m.v., der er opretholdt efter § 68, stk. 2. Fritagelsen kan  \r\n\r\n tidsbegrænses. </P>  \r\n\r\n<P> <I>Stk. 2.</I> Bestemmelsen i stk. 1 omfatter indkvarteringssteder for  \r\n\r\n asylansøgere, der tilvejebringes i henhold til udlændingelovens § 42 a, og  \r\n\r\n indkvarteringssteder, der tilvejebringes i henhold til § 7 i lov om  \r\n\r\n midlertidig opholdstilladelse til visse personer fra det tidligere  \r\n\r\n Jugoslavien m.v. </P>  \r\n\r\n<P> <I>Stk. 3.</I> Inden miljøministeren træffer beslutning efter stk. 1,  \r\n\r\n indhenter ministeren en udtalelse fra vedkommende amtsråd og  \r\n\r\n kommunalbestyrelse. Kommunalbestyrelsen skal forestå en oplysningsvirksomhed  \r\n\r\n om projektet, inden udtalelsen afgives. Miljøministeren fastsætter en frist  \r\n\r\n for amtsrådets henholdsvis kommunalbestyrelsens udtalelse.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Miljøministeren fremsætter forslag om revision af  \r\n\r\n planlægningslovens § 3 a inden udgangen af folketingsåret 1994-95. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/05/1993"
        },
        {
            "displayName": "Accession",
            "displayValue": "199212K00239"
        },
        {
            "displayName": "Entydig dokumentidentifikation",
            "displayValue": "CL007022"
        },
        {
            "displayName": "Dato for førstegangsindlæggelse",
            "displayValue": "06/05/1993"
        },
        {
            "displayName": "Dato for indlæggelse",
            "displayValue": "06/05/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "239"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}