{
    "id": 166689,
    "title": "Ligebehandlingsnævnets afgørelse om etnicitet - chikane - kompetence - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9470 af 10/12/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnicitet - chikane - kompetence - ej medhold</p>\r\n<div class=\"Resume\">\r\n   <p class=\"TekstGenerel\">J.nr. 2500186-10</p>\r\n   <p class=\"TekstGenerel\">Ligebehandlingsnævnet tiltrådte sekretariatets afvisning af en sag, der omhandlede et krav om godtgørelse, på grund af en radioudsendelse som havde groft stødende indhold, overfor personer af anden etnisk baggrund. Ligebehandlingsnævnet fandt at radioudsendelsen ikke var omfattet af lovens chikane begreb.</p>\r\n</div>\r\n<p>Klagen drejer sig om krav på godtgørelse for tort i forbindelse med afsagt dom om overtrædelse af straffelovens § 266b om racisme.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Ligebehandlingsnævnet tiltræder sekretariatets afvisning af sagen.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>I august 2006 lagde indklagede en radioudsendelse ud på internettet.</p>\r\n<p>I udsendelsen blev det blandt andet udtalt \"evakueringen af Libanon blev den første evakuering af danskere, hvor ingen danskere deltog. Der var kun fremmede. Den såkaldte evakuering af danskere fra Libanon har kastet et ubarmhjertigt lys over det forhold, at vort land er forvandlet til den tredje verdens affaldsplads\". \"Nu påstår alle disse elendige fremmede altså, at de er danskere. At fremmed blod flyder i deres årer, og at de derfor ikke ser ud som danskere, at de ikke taler som danskere, at de er hedninge og djævletilbedere. . .\".</p>\r\n<p>Byretten fandt ved dom afsagt den 18. september 2009 indklagede skyldig i overtrædelse af straffelovens § 266b og anførte blandt andet, at det måtte have stået indklagede klart, at han ved at fremsætte de pågældende udtalelser, der ikke kunne legitimeres under påberåbelse af saglig debat, overskred grænserne for ytringsfriheden. Da udtalelserne var fremsat i en udsendelse på netradio, og således indebar en større udbredelse og vedrørte indvandrere i Danmark, fandt byretten derfor, at forholdet var omfattet af straffelovens § 266b. Straffen blev fastsat til 30 dages fængsel, der var en fællesstraf med en tidligere dom fra 2006. I januar 2010 stadfæstede Østre Landsret dommen.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at sagen kan behandles af Ligebehandlingsnævnet, da den drejer sig om racisme og etnisk ligebehandling. Klager har ret til godtgørelse på baggrund af Østre Landsrets dom af 11. januar 2010.</p>\r\n<p>Klager er konkret og individuelt blevet chikaneret af indehaveren af indklagede, og klagers sag bør derfor kunne tages under behandling af Ligebehandlingsnævnet. Det forhold at der kan være et delvist sammenfald med området dækket af straffelovens § 266b bør ikke udelukke klageren fra beskyttelsen efter lov om etnisk ligebehandling.</p>\r\n<p>I forbindelse med sagens behandling valgte domstolene ikke at medtage krav om tort, men at udskille spørgsmålet til selvstændig behandling. Indklagede er derfor aldrig blevet tvunget til at betale godtgørelse for de menneskelige omkostninger, som chikanen har haft på klager.</p>\r\n<p>Indklagede skal stå til regnskab for de overtrædelser af lov om etnisk ligebehandling, der sker i forbindelse med udførelse af privat virksomhed, herunder betale godtgørelse til de forurettede i sagen.</p>\r\n<p>Klager henviser til nævnets afgørelse i sagen om vinhuset (j.nr. 2500067-10), hvor nævnet fandt, at det var chikane, at indehaveren blandt andet udtalte at, klager skulle \"skrubbe hjem til dit forpulede land\". Denne ytring blev fremsat direkte overfor klageren i den pågældende sag.</p>\r\n<p>Klageren ser ingen forskel på, at ytringen fremsættes direkte overfor den forurettede, eller at den fremsættes gennem telefonen, via fjernsyn eller radio. I hvert enkelt tilfælde må det afgørende være, om personen konkret er blevet personligt forurettet og ikke, om det drejer sig om en bredere kreds.</p>\r\n<p>Klager er dansk statsborger og var på sommerferie i Libanon i sommeren 2006, da kampene brød ud. Han er derfor blevet personligt chikaneret, da studieværten hos indklagede omtalte ham som \"\"<span class=\"Italic\">hedning og djævletilbeder\", og at den såkaldte evakuering af danskere fra Libanon kastede et ubarmhjertigt lys over det forhold, at vort land er forvandlet til den tredje verdens affalds .</span> <span class=\"Italic\">.</span> <span class=\"Italic\">.</span> <span class=\"Italic\">Vi ønsker ikke noget bastard samfund, hvor tilfældige fremmede kalder sig danskere, skønt enhver kan se, at de ikke er danskere osv.\"</span>.</p>\r\n<p>Det bemærkes, at der i juni 2010 faldt dom i en sag om overtrædelse af straffelovens § 266b, hvor en person havde råbt \"perker luder\" mv. efter to piger med anden etnisk oprindelse.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af lov om etnisk ligebehandling, at man ikke må udsætte en anden person for direkte eller indirekte forskelsbehandling på grund af vedkommendes eller en tredjemands race eller etniske oprindelse.</p>\r\n<p>Chikane skal betragtes som forskelsbehandling, når en optræden i relation til race eller etnisk oprindelse finder sted med det formål eller den virkning at krænke en persons værdighed og skabe et truende, fjendtligt, nedværdigende, ydmygende eller ubehageligt klima for den pågældende.</p>\r\n<p>Klager, som hørte til den gruppe personer, der på generel vis blev omtalt i den pågældende radioudsendelse, gør gældende, at han ved radioudsendelsen blev udsat for chikane. Han påstår, at han i denne forbindelse er berettiget til godtgørelse.</p>\r\n<p>Det fremgår imidlertid udtrykkeligt af lovens forarbejder, at der kun foreligger chikane i lovens forstand, når den chikanøse adfærd er rettet mod en eller flere konkrete personer. Klager blev ikke i radioudsendelsen nævnt ved navn eller på anden måde individuelt chikaneret.</p>\r\n<p>Radioudsendelsen er derfor på trods af sit groft stødende indhold ikke omfattet af lovens chikanebegreb, selv ikke over for personer i den ubestemte gruppe, der på generel måde blev omtalt i radioudsendelsen. Nævnet har derfor ikke mulighed for at behandle spørgsmålet om godtgørelse.</p>\r\n<p>Nævnet tiltræder derfor sekretariatets afvisning af sagen.</p>\r\n<p>\r\n   <span class=\"Italic\">&lt;2500186-10&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150947025"
        },
        {
            "displayName": "Entydig dokumentidentifikation",
            "displayValue": "CF000707"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9470"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "10/12/2010"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500186-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}