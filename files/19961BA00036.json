{
    "id": 106488,
    "title": "1996 BSF 36   FORSLAG TIL FOLKETINGSBESLUTNING OM FULD OMKOSTNINGSDÆKNING AF UDGIFTER   TIL SAGKYNDIG BISTAND I SKATTESAGER VED SKATTEANKENÆVN, LANDSSKATTERET,   LANDSRET OG HØJESTERET ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 36",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 36 </P>  \r\n\r\n<P></P>  \r\n\r\n<P>Forslag til folketingsbeslutning om fuld omkostningsdækning af udgifter  \r\n\r\n til sagkyndig bistand i skattesager ved skatteankenævn, Landsskatteret,  \r\n\r\n landsret og Højesteret </P>  \r\n\r\n<P></P>  \r\n\r\n<P>Fremsat af Gitte Seeberg (KF) Flemming Hansen (KF) Brian Mikkelsen (KF)  \r\n\r\n Peter Brixtofte (V) Svend Aage Jensby (V) Erling Oxdam (V) </P>  \r\n\r\n<P></P>  \r\n\r\n<P>den 24. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om </P>  \r\n\r\n<P>omkostningsdækning til sagkyndig bistand i skattesager, således at </P>  \r\n\r\n<P>omkostningsdækningen udstrækkes til også at gælde sager ved </P>  \r\n\r\n<P>skatteankenævn og dækningsgraden øges til 100 pct. i de tilfælde, </P>  \r\n\r\n<P>hvor skatteyderen får helt eller delvist medhold. </P>  \r\n\r\n<P> <I>Bemærkninger til forslaget</I>  Efter de nuværende regler kan man kun  \r\n\r\n få dækket udgifter til bistand i forbindelse med skattesager ved  \r\n\r\n Landsskatteret, landsret og Højesteret. Der finder ikke omkostningsdækning  \r\n\r\n sted ved bistand i forbindelse med sager ved skatteankenævn og ved de  \r\n\r\n kommunale forvaltninger. For personer og dødsboer dækkes udgifterne med  \r\n\r\n aktuelt 44 pct. Udgifter, der er betalt efter udgangen af kalenderåret 1997,  \r\n\r\n dækkes med 38 pct. Omkostningsdækning ydes med 34 pct. for selskaber m.v.  \r\n\r\n Omkostningsdækningen ydes uanset om skatteyderen vinder eller taber den  \r\n\r\n pågældende sag. </P>  \r\n\r\n<P>Det foreslås, at omkostningsdækningen udstrækkes til også at gælde sager  \r\n\r\n ved skatteankenævn, og at dækningsgraden øges til 100 pct. i de tilfælde,  \r\n\r\n hvor skatteyderen får helt eller delvist medhold. Sidstnævnte vil sikre, at  \r\n\r\n skatteyderen ikke vil have udgifter i de tilfælde, hvor skattemyndighederne  \r\n\r\n med urette har rejst en sag. </P>  \r\n\r\n<P>Skattesystemet er efterhånden så omfattende og kompliceret, at almindelige  \r\n\r\n skatteborgere ikke har mulighed for at gennemskue og forstå systemet. Det  \r\n\r\n betyder, at de oftest er nødt til at anvende sagkyndig bistand i tvister med  \r\n\r\n skattemyndighederne. Det gælder, uanset på hvilket niveau i systemet tvisten  \r\n\r\n opstår. Det er derfor rimeligt, at det offentlige i højere grad dækker  \r\n\r\n skatteydernes udgifter til sagkyndig bistand i skattesager. Som reglerne er i  \r\n\r\n dag, er der mange, som undlader at rejse en sag - også selv om de føler sig  \r\n\r\n rimelig sikre i deres sag - fordi de ikke selv har den fornødne indsigt til  \r\n\r\n at køre sagen og de fornødne økonomiske ressourcer til at indhente sagkyndig  \r\n\r\n bistand. I 1995 fik hver tredje, der klagede til de kommunale skatteankenævn,  \r\n\r\n medhold. </P>  \r\n\r\n<P>Når den fulde omkostningsdækning også skal gælde klagesager ved  \r\n\r\n skatteankenævnene, som ellers er forpliget til at fremlægge alle relevante  \r\n\r\n oplysninger - også de der taler til gunst for skatteyderen - hænger det  \r\n\r\n sammen med, at skattelovgivningen er så kompliceret, at såvel de kommunale  \r\n\r\n ligningsmyndigheder som skatteankenævnene i mange tilfælde har vanskeligt ved  \r\n\r\n at fortolke lovgivningen. Dette ses bl.a. ved, at afgørelser truffet af de  \r\n\r\n kommunale ligningsmyndigheder og skatteankenævnene ændres til fordel for  \r\n\r\n skatteyderen, når de kommer højere op i systemet. </P>  \r\n\r\n<P>Omkostningsdækningen skal sikre en grundig belysning af sagen og medvirke  \r\n\r\n til, at sagsbehandlingstiden forkortes. Omkostningsdækningen fratager dog  \r\n\r\n ikke skatteankenævnene for deres forpligtelse til at fremlægge relevante  \r\n\r\n oplysninger, der taler til gunst for skatteyderen. </P>  \r\n\r\n<P>I dag er det stort set gratis for skattemyndighederne at anke en sag, hvor  \r\n\r\n skatteyderen har fået medhold ved en klageinstans, og der har i de seneste år  \r\n\r\n været en tendens til, at skattemyndighederne anker flere og flere af den type  \r\n\r\n sager. Myndighederne må være klar over, at borgernes økonomi i mange tilfælde  \r\n\r\n er berørt af sagen i mange år fremover. Skattemyndighederne bør kun anke i de  \r\n\r\n tilfælde, hvor der er tale om en sag af helt principiel karakter, frem for  \r\n\r\n automatisk at anke alt. Ved i højere grad at dække skatteydernes omkostninger  \r\n\r\n er det ikke længere gratis for myndighederne at rejse sager mod borgerne.  \r\n\r\n Dette skulle medvirke til at begrænse antallet af sager. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Gitte Seeberg</B> (KF): </P>  \r\n\r\n<P>Som ordfører for forslagsstillerne tillader jeg mig hermed at fremsætte:  \r\n\r\n</P>  \r\n\r\n<P> <I>Forslag til folketingsbeslutning om fuld omkostningsdækning af  \r\n\r\n udgifter til sagkyndig bistand i skattesager ved skatteankenævn,  \r\n\r\n Landsskatteret, landsret og Højesteret.</I>  </P>  \r\n\r\n<P>(Beslutningsforslag nr. B 36). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/10/1996"
        },
        {
            "displayName": "Accession",
            "displayValue": "19961BA00036"
        },
        {
            "displayName": "Entydig dokumentidentifikation",
            "displayValue": "CL007209"
        },
        {
            "displayName": "Dato for førstegangsindlæggelse",
            "displayValue": "24/10/1996"
        },
        {
            "displayName": "Dato for indlæggelse",
            "displayValue": "24/10/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}