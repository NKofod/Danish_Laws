{
    "id": 118395,
    "title": "PERSONBESKATNING 1984   AFSNIT PV - LEASING ",
    "documentTypeId": "1490",
    "isSagsforlobPeriodValid": true,
    "shortName": "STV nr 20012 af 01/01/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afsnit PV - Leasing </H1>  \r\n\r\n<P></P>  \r\n\r\n<P>Ved lov nr. 576 af 15.dec. 1983 om ændring af afskrivningsloven og  \r\n\r\n forskellige skattelove blev der gennemført begrænsning af fradragsretten i  \r\n\r\n forbindelse med leasingvirksomhed. Til loven knytter sig skd.cirk. af 2.april  \r\n\r\n 1984. </P>  \r\n\r\n<P>Ved lov nr. 614 af 19.dec. 1984 har loven fået en tilføjelse, som omtales  \r\n\r\n nærmere i det følgende. </P>  \r\n\r\n<P> <I>Almindelige bemærkninger </I> . </P>  \r\n\r\n<P>Loven griber ind mod visse former for erhvervsmæssig udlejning af  \r\n\r\n afskrivningsberettigede aktiver (leasing). Formålet med indgrebet er at lægge  \r\n\r\n en dæmper på den anvendelse af leasing, som består i, at retten til  \r\n\r\n skattemæssig afskrivning overføres til en kreds af personer med en høj  \r\n\r\n marginalskat. De pågældende personer står som ejere af aktiverne, som de  \r\n\r\n lejer ud til brugerne. </P>  \r\n\r\n<P>Juridisk er der ingen forskel på leje og leasing. Loven omfatter derfor  \r\n\r\n både aftaler, som man i almindelig sprogbrug vil karakterisere som leje, og  \r\n\r\n de projekter, som man normalt benævner leasing. </P>  \r\n\r\n<P>Loven omfatter som udgangspunkt enhver form for udlejning af  \r\n\r\n afskrivningsberettigede driftsmidler. Driftsmidler til en anskaffelsespris  \r\n\r\n under 25.000 kr. og udlejning af kortere varighed end 6 måneder er dog  \r\n\r\n undtaget. Endvidere undtages aktiver, der har færre end tre ejere og aktiver,  \r\n\r\n der udlejes fra aktieselskaber og andre selskabsskattepligtige. </P>  \r\n\r\n<P>Reglerne omfatter således som hovedregel udlejning af driftsmidler, der  \r\n\r\n sker fra et personligt firma med tre eller flere indehavere. </P>  \r\n\r\n<P>I tilfælde, hvor et aktiv købes og udlejes til en tidligere ejer (sale and  \r\n\r\n lease back), omfatter loven ikke blot maskiner m.v., men også skibe,  \r\n\r\n bygninger, installationer og dræningsanlæg. </P>  \r\n\r\n<P>Der gælder endvidere en særlig regel om tilfælde, hvor et driftsmiddel,  \r\n\r\n skib eller bygning m.v. købes og udlejes til en tidligere ejer, der enten  \r\n\r\n beskattes efter de særlige regler for andelsforetagender, eller som ikke er  \r\n\r\n skatteplitig her i landet. I disse tilfælde omfatter loven alle udlejere,  \r\n\r\n også selskaber og selvstændig virksomhed med en eller to indehavere. </P>  \r\n\r\n<P>Endelig omfattes udlejning af bygninger m.v. fra et personligt firma med  \r\n\r\n mere end to indehavere til lejere, der enten beskattes efter de særlige  \r\n\r\n regler for andelsforetagender, eller som ikke er skattepligtige her i landet.  \r\n\r\n Dette gælder, selv om lejeren ikke tidligere har ejet bygningen m.v. </P>  \r\n\r\n<P> <I>Ny regel </I> . </P>  \r\n\r\n<P>Med lov nr.614 af 19.dec. 1984 er der gennemført den yderligere  \r\n\r\n begrænsning, at 1983-lovens regler også omfatter aktiver som de foran nævnte,  \r\n\r\n der indgår som led i en fælles udlejningsvirksomhed, selv om aktivet kun har  \r\n\r\n en eller to ejere (§ 34, stk. 3). </P>  \r\n\r\n<P> <I>De skattemæssige virkninger </I> . </P>  \r\n\r\n<P>Ved udlejning, der omfattes af loven, ophæves adgangen til at  \r\n\r\n pristalsregulere anskaffelsessummen og muligheden for løbende at foretage  \r\n\r\n afskrivninger. </P>  \r\n\r\n<P>For driftsmidler og skibe bevares adgangen til at fradrage tab, når den  \r\n\r\n erhvervsmæssige virksomhed ophører. Fortjeneste eller tab skal medregnes i  \r\n\r\n den almindelge skattepligtige indkomst. </P>  \r\n\r\n<P>Tab på bygninger m.v. kan i overensstemmelse med gældende regler ikke  \r\n\r\n fradrages, mens eventuel fortjeneste skal opgøres og beskattes efter reglerne  \r\n\r\n i EBL. </P>  \r\n\r\n<P> <I>Ikrafttræden </I> . </P>  \r\n\r\n<P>Loven har virkning for aktiver, som er erhvervet den 30.november 1983  \r\n\r\n eller senere. I de tilfælde, hvor køb af andele eller aktiver er sket ved en  \r\n\r\n skriftlig aftale, der er indgået før den nævnte dato, berøres investorernes  \r\n\r\n afskrivningsadgang ikke. </P>  \r\n\r\n<P>Den foran omtalte nye regel om fælles udlejningsvirksomhed (§ 34 stk. 3)  \r\n\r\n har virkning for aktiver, hvor skriftlig aftale om erhvervelsen ikke er  \r\n\r\n indgået før den 13.dec. 1984. </P>  \r\n\r\n<P><IMG SRC=\"/image.aspx?id=118395&img=AN7353_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Se side 1044 i det trykte materiale </P>  \r\n\r\n<P> <I>Hvilken udlejning omfattes af loven § 34A, stk. 1 </I> . </P>  \r\n\r\n<P>Efter § 34A, stk. 1 skal fuldt eller begrænset skattepligtige personer og  \r\n\r\n dødsboer anvende reglerne i det nye afsnit VA på følgende aktiver, der ejes  \r\n\r\n af mere end to ejere: </P>  \r\n\r\n<P>1) Maskiner, inventar og lignende driftsmidler, der udlejes. </P>  \r\n\r\n<P>Al udlejning af driftsmidler, der ejes af mere end to ejere, er omfattet  \r\n\r\n af bestemmelsen. Dette gælder f.eks. udlejning til personer, der er fuldt  \r\n\r\n eller begrænset skattepligtige her i landet, eller til personer, der ikke er  \r\n\r\n skattepligtige her i landet, og udlejning til aktieselskaber,  \r\n\r\n anpartsselskaber eller til fonde, indkøbsforeninger samt produktions- og  \r\n\r\n salgsforeninger. </P>  \r\n\r\n<P>Bestemmelsen omfatter også skattepligtige personer og dødsboer, der lejer  \r\n\r\n andele af et driftsmiddel ud til en tidligere ejer (lease back). Det er også  \r\n\r\n her uden betydning, om lejeren (den tidligere ejer) er en person eller et  \r\n\r\n selskab, eller om lejeren er skattepligtig her i landet. </P>  \r\n\r\n<P>2) Skibe og driftsmidler om bord på skibe, der udlejes til en tidligere  \r\n\r\n ejer (lease back). </P>  \r\n\r\n<P>Foranstående pkt. 1 omfatter både udlejning til en tidligere ejer og  \r\n\r\n udlejning til lejere, der ikke tidligere har ejet driftsmidlet, hvorimod pkt.  \r\n\r\n 2 om skibe kun omfatter udlejning til en tidligere ejer (lease back). </P>  \r\n\r\n<P>Personer og dødsboer, der udlejer et skib til en anden end den tidligere  \r\n\r\n ejer, er således ikke omfattet af de her omtalte regler i afsnit VA, selv om  \r\n\r\n der er mere end to ejere. Om den begrænsning af afskrivningerne, der er  \r\n\r\n gennemført ved lov nr. 614 af 19. dec. 1984 for skibe, der har mere end 10  \r\n\r\n ejere, (og lystbåde uansat antallet af ejere), se L 5.4. </P>  \r\n\r\n<P>Ved udlejning til en tidligere ejer er det uden betydning, om denne er en  \r\n\r\n person eller et selskab, eller om den tidligere ejer er skattepligtig her i  \r\n\r\n landet. Reglen gælder således f.eks. også, når den tidligere ejer beskattes  \r\n\r\n efter SSL § 1, stk. 1, nr. 3a eller nr.4, om indkøbsforeninger samt  \r\n\r\n produktions- og salgsforeninger. Det er også uden betydning, om den tidligere  \r\n\r\n ejer selv benytter aktivet eller videreudlejer det til en ny lejer, som ikke  \r\n\r\n tidligere har ejet aktivet. </P>  \r\n\r\n<P>3) Afskrivningsberettigede bygninger, installationer i sådanne bygninger  \r\n\r\n samt dræningsanlæg på jordbrugsbedrifter, der udlejes til en tidligere ejer  \r\n\r\n (lease back). Om lease back, se foran under pkt. 2. </P>  \r\n\r\n<P>Det er uden betydning, om bygningen er afskrivningsberettiget efter AL §  \r\n\r\n 18 eller § 20 (om blandet erhvervsmæssig og privat benyttelse). Bygninger på  \r\n\r\n lejet grund samt fast ejendom, hvorpå der hviler en hjemfaldsforpligtelse  \r\n\r\n eller anden forpligtelse af lignende art, er også omfattet af bestemmelsen.  \r\n\r\n For disse gælder der dog særlige afskrivningsregler med hjemmel i  \r\n\r\n statsskatteloven, som ikke er omfattet af loven. Ejeren kan derfor vælge at  \r\n\r\n foretage afskrivninger efter disse særlige regler, når betingelserne herfor  \r\n\r\n er til stede. I så fald kan der afskrives, men afskrivningsgrundlaget bliver  \r\n\r\n ikke pristalsreguleret. </P>  \r\n\r\n<P>Afskrivningsberettigede installationer i bygninger, der ikke kan  \r\n\r\n afskrives, er ikke omfattet af reglerne. På disse installationer kan der  \r\n\r\n således fortsat afskrives, selv om bygningen udlejes af flere end to ejere  \r\n\r\n til en tidligere ejer. </P>  \r\n\r\n<P>4) Afskrivningsberettigede bygninger, installationer og dræningsanlæg, der  \r\n\r\n udlejes til lejere, der ikke er tidligere ejere, men i øvrigt er omfattet af  \r\n\r\n § 34A, stk. 4 eller stk. 5. </P>  \r\n\r\n<P>Bestemmelsen omfatter udlejning til lejere, som hverken er fuldt  \r\n\r\n skattepligtige her i landet eller begrænset skattepligtige her af indkomst  \r\n\r\n fra en virksomhed, hvor det lejede aktiv benyttes. Endvidere omfatter  \r\n\r\n bestemmelsen udlejning til lejere, som er skattepligtige efter § 1, stk. 1,  \r\n\r\n nr.3a eller nr.4, i selskabsskatteloven (SSL) om indkomstforeninger samt  \r\n\r\n produktions- og salgsforeninger. Det gælder, selv om lejeren ikke tidligere  \r\n\r\n har ejet bygningen eller anlægget. </P>  \r\n\r\n<P> <I>Mere end to ejere § 34A, stk. 2 </I> . </P>  \r\n\r\n<P>Reglerne i stk. 1 omfatter som hovedregel aktiver med mere end to ejere.  \r\n\r\n Tilhører aktivet et interessentskab, kommanditselskab eller et partrederi,  \r\n\r\n hvor der er mere end to deltagere, anses aktivet for at være ejet af mere end  \r\n\r\n to ejere. Det samme gælder ved andre former for sameje. </P>  \r\n\r\n<P>Ved opgørelsen af antallet af ejere medregnes selskabebeskattede enheder  \r\n\r\n som f.eks. aktieselskaber også, selv om disse ikke berøres af bestemmelsen i  \r\n\r\n stk. 1. Hvis f.eks. et interessentskab består af to aktieselskaber og en  \r\n\r\n fysisk person, er der tre ejere. Det er dog alene den fysiske person, der  \r\n\r\n berøres af bestemmelsen i stk. 1. Hvis interessentskabet udelukkende består  \r\n\r\n af aktieselskaber, er de ikke omfattet af indgrebet, og bestemmelsen i stk. 1  \r\n\r\n kommer således ikke til anvendelse, selv om der er mere end to ejere. </P>  \r\n\r\n<P> <I>Fælles udlejningsvirksomhed § 34A, stk. 3 </I> . </P>  \r\n\r\n<P>Aktiver, der indgår som led i en fælles udlejningsvirksomhed, omfattes af  \r\n\r\n reglerne i afsnit V A, selv om aktivet kun har en eller to ejere. </P>  \r\n\r\n<P>Denne regel har kun virkning for aktiver, hvor skriftlig aftale om  \r\n\r\n erhvervelsen ikke er indgået før den 13.dec. 1984. </P>  \r\n\r\n<P> <I>Lease-back til ikke-skattepligtige m.v. § 34A, stk. 4 </I> . </P>  \r\n\r\n<P>§ 34A, stk. 4 er et supplement til bestemmelserne i stk. 1. </P>  \r\n\r\n<P>Bestemmelsen omfatter både maskiner, inventar og lignende driftsmidler,  \r\n\r\n skibe og driftsmidler om bord på skibe samt afskrivningsberettigede  \r\n\r\n bygninger, installationer i sådanne bygninger og dræningsanlæg på  \r\n\r\n jordbrugsbedrifter. Udlejes et sådant aktiv til en tidligere ejer, som  \r\n\r\n hverken er fuldt skattepligtig her i landet eller begrænset skattepligtigher  \r\n\r\n af indkomst i en virksomhed, hvor det lejede aktiv benyttes, skal reglerne i  \r\n\r\n afsnit V A anvendes i stedet for de almindelige afskrivningsregler, selv om  \r\n\r\n aktivet kun ejes af en eller to ejere. Reglen gælder også for selskaber eller  \r\n\r\n foreninger og institutioner, der er fuldt eller begrænset skattepligtige  \r\n\r\n efter SSL §§ 1 og 2, og som udlejer aktiver til de nævnte lejere. Det gælder,  \r\n\r\n hvad enten selskabet ejer aktivet alene, i sameje med en eller flere  \r\n\r\n personer,et eller flere dødsboer eller i sameje med et eller flere selskaber.  \r\n\r\n</P>  \r\n\r\n<P> <I>Lease back til andelsforetagende § 34A, stk. 5 </I> . </P>  \r\n\r\n<P>Bestemmelsen i stk. 4 suppleres af stk.5, hvor det fastslås, at reglerne i  \r\n\r\n afsnit VA anvendes i stedet for de almindelige afskrivningsregler, når  \r\n\r\n aktivet udlejes til en tidligere ejer, der er skattepligtig efter de særlige  \r\n\r\n regler i SSL om indkøbsforeninger samt produktions- og salgsforeninger. Efter  \r\n\r\n SSL beskattes disse foreninger ikke af indkomsten, men af en procentdel af  \r\n\r\n den skattepligtige formue. </P>  \r\n\r\n<P>Reglen omfatter alle udlejere, jfr. stk. 4. </P>  \r\n\r\n<P> <I>Fremleje § 34A, stk. 6 </I> . </P>  \r\n\r\n<P>Efter § 34A, stk. 6 bestemmelsen er lejeforholdet omfattet af reglerne om  \r\n\r\n udleje til en tidligere ejer, selv om udlejningen sker gennem et mellemled,  \r\n\r\n f.eks. et aktieselskab. </P>  \r\n\r\n<P>Bestemmelsen gælder, hvad enten det er den oprindelige eller en senere  \r\n\r\n ejer, der lejer driftsmidlet. I begge situationer er lejeren omfattet af  \r\n\r\n udtrykket &quot;en tidligere ejer&quot;. </P>  \r\n\r\n<P>Har aktivet skiftet ejer flere gange, inden de nuværende ejere erhvervede  \r\n\r\n det, gælder reglen ved udleje til enhver tidligere ejer. </P>  \r\n\r\n<P>Af bestemmelsen fremgår endvidere, at lejeforholdet behandles som  \r\n\r\n udlejning til en tidligere ejer, hvis denne har en bestemmende indflydelse på  \r\n\r\n lejerens handlemåde, eller hvis lejeren har en sådan indflydelse på den  \r\n\r\n tidligere ejers handlemåde. Denne bestemmende indflydelse kan skyldes  \r\n\r\n besiddelse af kapitalandele (aktier, anparter o.lign.), vedtægtsbestemmelser,  \r\n\r\n aftaler eller fælles ledelse. </P>  \r\n\r\n<P>Selv om der således ikke er formel identitet mellem den tidligere ejer og  \r\n\r\n lejeren, omfattes forholdet af reglerne om &quot;lease back&quot;. </P>  \r\n\r\n<P> <I>25.000 kr.'s-reglen § 34B, stk. 1 </I> . </P>  \r\n\r\n<P>Overstiger anskaffelsessummen for et driftsmiddel ikke 25.000 kr., kan  \r\n\r\n udlejeren afskrive på driftsmidlet efter de almindelige regler. Det gælder,  \r\n\r\n selv om driftsmidlet ejes af tre eller flere ejere, der hver især kan  \r\n\r\n afskrive på en andel af anskaffelsessummen. </P>  \r\n\r\n<P>Det er en betingelse, at den samlede anskaffelsessum for driftsmidlet ikke  \r\n\r\n overstiger beløbsgrænsen. Anskaffes et driftsmiddel af tre udlejere f.eks.  \r\n\r\n for 60.000 kr., således at hver især skal betale 20.000 kr., overstiger den  \r\n\r\n samlede anskaffelsessum beløbsgrænsen på 25.000 kr., og bestemmelsen anvendes  \r\n\r\n ikke. </P>  \r\n\r\n<P>Det er den aftalte anskaffelsessum, der er afgørende ved bedømmelsen af,  \r\n\r\n om driftsmidlet er omfattet af reglen. Der skal således ikke ske nogen  \r\n\r\n omregning til kontantværdi. </P>  \r\n\r\n<P>Bestemmelsen betyder,at et interessenskab kan købe en flerhed af  \r\n\r\n driftsmidler, som hver har en anskaffelsessum på under 25.000 kr. uden af  \r\n\r\n blive omfattet af reglerne. </P>  \r\n\r\n<P> <I>6 månedersreglen § 34B, stk. 1 </I> . </P>  \r\n\r\n<P>Bestemmelsen undtager endvidere udlejning mellem samme udlejer og samme  \r\n\r\n lejer, når lejeforholdet inden for et indkomstår ikke vedvarer i perioder,  \r\n\r\n der sammenlagt overstiger 6 måneder. </P>  \r\n\r\n<P>Det er således uden betydning, om sådan udlejning sker i en eller flere  \r\n\r\n perioder inden for indkomståret. </P>  \r\n\r\n<P>Det afgørende er ejerens indkomstår og ikke lejerens. Er der flere ejere,  \r\n\r\n og har disse indkomstår, der dækker forskellige perioder, skal det afgøres  \r\n\r\n for hver enkelt ejer, om udlejningen i den pågældendes indkomstår ikke  \r\n\r\n overstiger den nævnte periode. </P>  \r\n\r\n<P>Der ses kun bort fra udlejning i under 6 måneder, hvis lejemålet både  \r\n\r\n retligt og faktisk ikke overstiger perioder, der sammenlagt undgør det nævnte  \r\n\r\n antal måneder. Det betyder, at udlejning i f.eks. 4 måneder i indkomståret  \r\n\r\n ikke er undtaget fra reglerne i afsnit VA, hvis lejekontrakten lyder på  \r\n\r\n f.eks. 8 måneder i alt. </P>  \r\n\r\n<P>Reglen om &quot;korttidsudlejning&quot; omfatter foruden driftsmidler og  \r\n\r\n skibe også bygninger, installationer og dræningsanlæg. Bestemmelsen  \r\n\r\n indebærer, at de nævnte aktiver, der udlejes i korte peioder ad gangen til  \r\n\r\n forskellige lejere, ikke er omfattet af de nye regler, selv om aktivet  \r\n\r\n udelukkende anvendes til udlejning. </P>  \r\n\r\n<P>Er der ikke formel identitet mellem to lejere, skal udlejning til en ny  \r\n\r\n lejer alligevel sidestilles med udlejning til samme lejer, hvis den ene lejer  \r\n\r\n har en bestemmende indflydelse på den anden lejers handlemåde. Det betyder,  \r\n\r\n at perioder med udlejning til sådanne lejere lægges sammen ved bedømmelse af,  \r\n\r\n om udlejningen til samme lejer overstiger 6 måneder i indkomståret. </P>  \r\n\r\n<P> <I>Erhvervelse ved arv § 34B, stk. 2 </I> . </P>  \r\n\r\n<P>Et aktiv, der udlejes, men som ikke har været omfattet af reglerne i  \r\n\r\n afsnit VA som følge af, at antallet af ejere ikke har været mere end to, kan  \r\n\r\n efter § 34B, stk. 2, udlægges fra et dødsbo til flere arvinger, således at  \r\n\r\n ejerantallet overstiger to, uden at aktivet herved bliver omfattet af  \r\n\r\n reglerne i afsnit VA. </P>  \r\n\r\n<P>Har afdøde imidlertid før den 30.november 1983 erhvervet aktiver eller  \r\n\r\n andele i aktiver, som, hvis de var erhvervet efter dette tidspunkt, ville  \r\n\r\n være omfattet af reglerne i afsnit VA, kan aktiverne kun udlægges til  \r\n\r\n arvingerne uden at blive omfattet af reglerne i afsnit VA, hvis udlæg sker  \r\n\r\n med succession, dvs. når arvingerne indtræder i afdødes rettigheder og  \r\n\r\n forpligtelser, herunder ovetager afdødes afskrivningsgrundlag of fortsætter  \r\n\r\n de af denne foretagne afskrivninger. </P>  \r\n\r\n<P>Sker udlæg uden succession, eller sælger boet de udlejede aktiver, skal de  \r\n\r\n nye ejere, hvis aktivet fortsat omfattes af reglerne i § 34A, anvende  \r\n\r\n reglerne i afsnit VA. </P>  \r\n\r\n<P> <I>Dispensation § 34B, stk. 3 </I> . </P>  \r\n\r\n<P>Dispensationsbeføjelsen betyder, at ministeren for skatter og afgifter kan  \r\n\r\n undtagere ejere, der udlejer aktiver som nævnt i § 34A, fra at være omfattet  \r\n\r\n af afsnit VA. </P>  \r\n\r\n<P>Bestemmelsen kan f.eks. anvendes, hvis et firma med mere end to indehavere  \r\n\r\n køber en afskrivningsberettiget industriejendom og udlejer en del af  \r\n\r\n lokalerne til den tidligere ejer, medens firmaet selv benytter resten af  \r\n\r\n ejendommen. Der kan endvidere være tale om udlejning af enkeltaktiver fra  \r\n\r\n interessentskaber i en længere periode end 6 måneder i et indkomstår, f.eks.  \r\n\r\n hvis et interessentskab i en stille periode kun kan udnytte ledig kapacitet  \r\n\r\n gennem udlejning af en maskine. </P>  \r\n\r\n<P>Et kommanditselskab, der drev virksomhed med salg og udlejning af nye og  \r\n\r\n brugte entreprenørmaskiner, opnåede dispensation fra reglerne i afsnit VA,  \r\n\r\n idet udlejning af maskiner ansås for at være et normalt led i den almindelige  \r\n\r\n erhvervsmæssige virksomhed, skd.69.164. </P>  \r\n\r\n<P>Et I/S, der bestod af 3 personer udlejede maskiner til et ApS.  \r\n\r\n Interessenterne ejede alle anparter i selskabet og deltog alle i driften  \r\n\r\n heraf. I/S-et opnåede ikke dispensation, skd.69.165. </P>  \r\n\r\n<P> <I>Særskilt saldo § 34C </I> . </P>  \r\n\r\n<P>Anskaffelsessummen for maskiner, inventar og lignende driftsmidler samt  \r\n\r\n skibe og driftsmidler om bord på skibe, der er omfattet af bestemmelserne i §  \r\n\r\n 34A, samt forbedringsudgifter vedrørende disse driftsmidler og skibe skal  \r\n\r\n indgå i en fælles særskilt saldo for sådanne aktiver. </P>  \r\n\r\n<P>Saldoen pristalsreguleres ikke, og den kan ikke afskrives. Ved salg af et  \r\n\r\n driftsmiddel eller et skib fradrages salgssummen i saldoværdien. </P>  \r\n\r\n<P>Reglerne om straksafskrivning af driftsmidler med en levealder på under 3  \r\n\r\n år i AL § 3, stk. 1, kan ikke anvendes på anskaffelsessummen for de  \r\n\r\n driftsmidler (til over 25.000 kr.), der indgår i den særskilte saldo. </P>  \r\n\r\n<P>Reglerne om forskudsafskrivning på driftsmidler i afsnit IVA kan ikke  \r\n\r\n anvendes på driftsmidler, der skal udlejes som nævnt i afsnit VA, da der ikke  \r\n\r\n kan afskrives på disse driftsmidler. </P>  \r\n\r\n<P>Repareres et driftsmiddel eller et skib, der er omfattet af reglerne i  \r\n\r\n afsnit VA, kan udgiften fradrages i den skattepligtige indkomst efter AL § 4,  \r\n\r\n stk. 1. Er der udbetalt en erstatnings- eller forsikringssum, kan der dog kun  \r\n\r\n ske fradrag for det beløb, hvormed reparationsudgiften overstiger  \r\n\r\n erstatnings- eller forsikringssummen. </P>  \r\n\r\n<P>Er erstatnings- eller forsikringssummen større end reparationsudgiften,  \r\n\r\n fradrages det overskydende beløb i saldoværdien. </P>  \r\n\r\n<P>Bliver saldoen negativ som følge af, at der konstateres fortjeneste ved  \r\n\r\n salg af driftsmidler og skibe, kan den negative saldo udlignes ved  \r\n\r\n anskaffelser eller medregnes ved opgørelsen af den skattepligtige indkomst  \r\n\r\n som nævnt i AL § 5. Overføres den negative saldo til det følgende indkomstår  \r\n\r\n efter § 5, stk. 1, skal der dog ikke ske nogen pristalsregulering. </P>  \r\n\r\n<P> <I>Ophør - Almindelig indkomst § 34D </I> . </P>  \r\n\r\n<P>Ophører en udlejningsvirksomhed, der er omfattet af § 34A, medregnes  \r\n\r\n fortjeneste eller tab ved salg af driftsmidler eller skibe og driftsmidler om  \r\n\r\n bord på skibe i den skattepligtige almindelige indkomst for det indkomstår,  \r\n\r\n hvori udlejningsvirksomheden ophører. </P>  \r\n\r\n<P>Efter de regler, der gælder for virksomhed, der ikke er omfattet af lovens  \r\n\r\n afsnit VA, beskattes fortjeneste eller tab ved ophør af virksomhed med særlig  \r\n\r\n indkomstskat, jfr. LOSI § 2. </P>  \r\n\r\n<P> <I>Bygninger m.v. § 34E </I> . </P>  \r\n\r\n<P>For bygninger, installationer i afskrivningsberettigede bygninger og  \r\n\r\n dræningsanlæg på jordbrugsbedrifter, der udlejes som nævnt i § 34A til en  \r\n\r\n tidligere ejer eller til en af de særligt opregnede lejere, kan  \r\n\r\n anskaffelsessummen efter forslaget ikke pristalsreguleres eller afskrives.  \r\n\r\n Det samme gælder eventuelle ombygnings- eller forbedringsudgifter, der er  \r\n\r\n afholdt på de nævnte bygninger. Ombygnings- eller forbedringsudgifter kan  \r\n\r\n heller ikke straksafskrives efter AL § 21, stk. 2-4. </P>  \r\n\r\n<P>Det er ikke nødvendigt at foretage en kontantværdiansættelse af  \r\n\r\n anskaffelsessummen efter AL § 19A for bygninger, installationer eller  \r\n\r\n dræningsanlæg, der udlejes som nævnt, da disse ikke er  \r\n\r\n afskrivningsberettigede. </P>  \r\n\r\n<P>Bestemmelsen gælder ikke for installationer i ikke-afskrivningsberettigede  \r\n\r\n bygninger. </P>  \r\n\r\n<P> <I>Salg af bygninger m.v. § 34F </I> . </P>  \r\n\r\n<P>Efter de regler, der gælder for bygninger m.v., der ikke er omfattet af  \r\n\r\n det nye afsnit VA, kan tab, der konstateres ved salg af  \r\n\r\n afskrivningsberettigede bygninger, hverken fradrages i den skattepligtige  \r\n\r\n særlige indkomst eller i den skattepligtige almindelige indkomst. Bygninger,  \r\n\r\n installationer i afskrivningsberettigede bygninger og dræningsanlæg på  \r\n\r\n jordbrugsbedrifter, der udlejes som nævnt i § 34A, er omfattet af reglerne i  \r\n\r\n afsnit VA, således at reglerne i afsnit IV og IVA om bygninger og  \r\n\r\n forskudsafskrivninger samt afsnit IVB om dræningsanlæg på jordbrugsbedrifter  \r\n\r\n ikke gælder for de nævnte bygninger eller anlæg. Det er derfor i § 34F  \r\n\r\n udtrykkelig nævnt, at tab ved salg af udlejede bygninger m.v., der er  \r\n\r\n omfattet af § 34A, ikke kan fradrages i almindelig eller særlig indkomst.  \r\n\r\n</P>  \r\n\r\n<P>Sælges bygningen med fortjeneste, skal denne opgøres og behandles efter  \r\n\r\n reglerne i EBL. Sker salget inden 7 år efter købet, skal der således opgøres  \r\n\r\n en fortjeneste på grundlag af den kontantværdiansatte pristalsregulerede  \r\n\r\n anskaffelsessum og den kontantværdiansatte salgssum. Ved salg efter 7 år er  \r\n\r\n fortjenesten skattefri. </P>  \r\n\r\n<P>Der sker ingen opgørelse og beskatning af genvundne afskrivninger efter AL  \r\n\r\n § 29, da den skattepligtige ikke har kunnet afskrive på bygningen. </P>  \r\n\r\n<P> <I>Overførsel § 32A </I> . </P>  \r\n\r\n<P>Bestemmelsen omhandler overførsel af dritsmidler eller skibe, herunder  \r\n\r\n driftsmidler om bord på skibe, til eller fra: </P>  \r\n\r\n<P>1) udelukkende erhvervsmæssig benyttelse efter afsnit I eller III eller  \r\n\r\n</P>  \r\n\r\n<P>2) blandet erhvervsmæssig og privat benyttelse efter afsnit II eller </P>  \r\n\r\n<P>3) udelukkende privat benyttelse fra eller til udlejning, som er omfattet  \r\n\r\n af afsnit VA. </P>  \r\n\r\n<P>Overfører den skattepligtige driftsmidler eller skibe som nævnt, skal  \r\n\r\n overførslen sidestilles med salg og køb af driftsmidlerne eller skibene.  \r\n\r\n Aktivets handelsværdi på overførselstidspunktet skal anvendes som  \r\n\r\n overdragelsessum. </P>  \r\n\r\n<P> <I>Overføres til udlejning § 32A, stk. 1 </I> . </P>  \r\n\r\n<P>Overføres driftsmidler eller skibe fra udelukkende erhvervsmæssig  \r\n\r\n benyttelse efter afksrivningslovens afsnit I eller III til udlejning, der er  \r\n\r\n omfattet af afsnit VA, skal saldoværdien efter § 2 (driftsmidler) eller § 13  \r\n\r\n (skibe og driftsmidler om bord på skibe) formindskes med aktivets  \r\n\r\n handelsværdi på overførselstidspunktet. Forholdet sidestilles med slag, og  \r\n\r\n saldoen skal derfor formindskes, inden pristalsregulering og afskrivning  \r\n\r\n foretages for det indkomstår, hvori overførslen sker. Det betyder,at det  \r\n\r\n overførte beløb ikke kan pristalsreguleres og afskrives i dette år. </P>  \r\n\r\n<P>Ophører den virksomhed, hvori aktivet blev benyttet erhvervsmæssigt, ved  \r\n\r\n overførslen, skal den skattepligtige dog opgøre fortjeneste eller tab efter  \r\n\r\n reglerne i AL § 6. Fortjeneste eller tab på aktiverne i den ophørte  \r\n\r\n virksomhed skal i så fald beskattes efter reglerne i LOSI. </P>  \r\n\r\n<P>Sker overførslen fra blandet erhvervsmæssig og privat benyttelse, skal  \r\n\r\n fortjeneste eller tab opgøres og beskattes efter AL § 9 som almindelig  \r\n\r\n indkomst. </P>  \r\n\r\n<P>Ved overførslen indgår handelsværdien som anskaffelsessum i saldoen eller  \r\n\r\n § 34C. Fortjeneste eller tab på aktivet, som vedrører tiden før overførslen,  \r\n\r\n medregnes således ikke i saldoværdien efter § 34C. Beløbet forbliver på den  \r\n\r\n afskrivningsberettigede saldo eller beskattes som nævnt efter reglerne i LOSI  \r\n\r\n eller som almindelig indkomst, hvis aktivet blev benyttet blandet  \r\n\r\n erhvervsmæssigt og privat. </P>  \r\n\r\n<P> <I>Overføres fra udlejning § 32A, stk. 2 </I> . </P>  \r\n\r\n<P>Overføres driftsmidler eller skibe fra udlejning, der er omfattet af  \r\n\r\n afsnit VA, til udelukkende erhvervsmæssig benyttelse efter AL afsnit I eller  \r\n\r\n III, skal aktivets handelsværdi på overførselstidspunktet medregnes i  \r\n\r\n saldoværdien efter § 2 eller § 13. Forholdet sidestilles med anskaffelse af  \r\n\r\n aktivet, og &quot;fem sjettedelsreglen&quot; i lovens § 2 skal derfor  \r\n\r\n anvendes. Endvidere kan det overførte beløb ikke pristalsreguleres i det år,  \r\n\r\n hvori overførslen sker. </P>  \r\n\r\n<P>Overføres aktivet til blandet erhvervsmæssig og privat benyttelse, er det  \r\n\r\n overførte beløb (handelsværdien) afskrivningsberettiget efer AL § 8. </P>  \r\n\r\n<P>Ved overførslen formindkes saldoen efter § 34C med det overførte aktivs  \r\n\r\n handelsværdi. Fortjeneste eller tab på aktivet, der vedrører tiden før  \r\n\r\n overførslen, bibeholdes således i den ikke afskrivningsberettigede saldoværdi  \r\n\r\n efter § 34C. </P>  \r\n\r\n<P>Ophører udlejningsvirksomheden, der er omfattet af § 34A, ved overførslen,  \r\n\r\n opgøres og beskattes fortjeneste eller tab dog efter § 34D. </P>  \r\n\r\n<P> <I>Formueansættelser LL § 18A </I> . </P>  \r\n\r\n<P>Driftsmidler m.v. og skibe, der også er omfattet af afskrivningslovens  \r\n\r\n afsnit VA, ved opgørelsen af den skattepligtige formue værdiansættes med  \r\n\r\n udgangspunkt i saldoværdien efter § 34C i AL. Denne saldoværdi udgøres af  \r\n\r\n anskaffelsessummen for alle den skattepligtiges driftsmidler m.v. og skibe,  \r\n\r\n der er omfatet af § 34A, samt forbedringsudgifter vedrørende disse aktiver.  \r\n\r\n Da der i denne særlige saldo imidlertid ikke tages hensyn til  \r\n\r\n værdiforringelser i ejertiden af de omfattede aktiver, gives der ved  \r\n\r\n formueopgørelsen for formueskattepligtige personer og dødsboer et nedslag på  \r\n\r\n 30 pct. af saldoværdien efter § 34C. Dette nedslag vil således også omfatte  \r\n\r\n eventuelle skibe, der indgår i den ikke-afskrivningsberettigede særlige  \r\n\r\n saldo. </P>  \r\n\r\n<P> <I>Fast ejendom </I> . </P>  \r\n\r\n<P>Der er ingen ændringer i reglerne i LL § 18B om værdiansættelse af fast  \r\n\r\n ejendom, se G 5.3. </P>  \r\n\r\n<P> <I>Ikrafttrædelse </I> . </P>  \r\n\r\n<P>De nye regler har virkning for aktiver, der erhverves den 30.november 1983  \r\n\r\n eller senere. Dokumentation for et eventuelt tidligere erhvervelsestidsunkt  \r\n\r\n skal foreligge i form af en skriftlig aftale om erhvervelse af aktivet. </P>  \r\n\r\n<P>Denne ikrafttrædelsesregel betyder, at inestorer, der har fået frigivet  \r\n\r\n henlagte midler efter lov om investeringsfonds eller etableringskontomidler  \r\n\r\n efter etableringskontoloven, eller som har foretaget forskudsafskrivninger  \r\n\r\n efter AL på aktiver, der skal udlejes som nævnt i § 34A, ikke berøres af  \r\n\r\n bestemmelserne, selv om de ikke har anskaffet aktiverne i AL's forstand (AL §  \r\n\r\n 7) inden den 30.nov.1983. </P>  \r\n\r\n<P>Udgifter til forbedringer behandles på same måde som aktivet. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19842P00021"
        },
        {
            "displayName": "Entydig dokumentidentifikation",
            "displayValue": "AN007353"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1984"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}