{
    "id": 214134,
    "title": "Ligebehandlingsnævnets afgørelse om etnisk oprindelse - hudfarve og race - adgangsbegrænsning - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9215 af 09/03/2020",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnisk oprindelse - hudfarve og race - adgangsbegrænsning - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 19-21224</span>\r\n   </p>\r\n   <p class=\"TekstGenerel\">En mand med et udenlandsk klingende navn klagede over, at han blev nægtet adgang til en natklub på grund af race og etnisk oprindelse. Manden havde ikke påvist faktiske omstændigheder, der gav anledning til at formode, at han havde været udsat for forskelsbehandling på grund af race og/eller etnisk oprindelse. Nævnet lagde herved vægt på, at det ikke havde været muligt for natklubben at forholde sig nærmere til klagen, da manden blandt andet ikke havde oplyst, hvornår den påståede afvisning fandt sted. Manden havde trods opfordret hertil ikke besvaret nævnets henvendelser.</p>\r\n   <p class=\"TekstGenerel\">Efter nævnets faste praksis fik klager herefter ikke medhold i klagen.</p>\r\n   <p class=\"TekstGenerel\">Afgørelsen blev truffet af nævnets formand.</p>\r\n</div>\r\n<p>Klagen angår påstået forskelsbehandling på grund af race og etnisk oprindelse i forbindelse med, at klager har oplyst, at han blev nægtet adgang til en natklub.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med lov om etnisk ligebehandling, at klager blev nægtet adgang til den indklagede natklub.</p>\r\n<p>\r\n</p>\r\n<p>\r\n   <span class=\"Bold\">Sagens behandling</span>\r\n</p>\r\n<p>\r\n</p>\r\n<p>Afgørelsen er truffet af Ligebehandlingsnævnets formand.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, der har et udenlandsk klingende navn, har klaget over, at han blev nægtet adgang til den indklagede natklub i marts måned.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 17. april 2019.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han blev nægtet adgang til den indklagede natklub på grund af sin race og etniske oprindelse.</p>\r\n<p>\r\n</p>\r\n<p>Klager var med sine to venner i byen i marts og tog forbi natklubben.</p>\r\n<p>\r\n</p>\r\n<p>Da klager tidligere havde oplevet falske grunde for ikke at blive lukket ind på natklubber, stod klager og hans venner på afstand og lyttede til, hvad natklubbens picker sagde til andre personer, der ville ind på natklubben. Personerne skulle blot vise ID og kom derefter ind på natklubben uden problemer.</p>\r\n<p>\r\n</p>\r\n<p>Klager og hans venner stillede sig derefter i kø til natklubben. Da det blev deres tur, vendte pickeren sig om og talte til dørmanden, hvorefter pickeren vendte sig om igen og sagde, at klager og hans venner ikke ville blive lukket ind. Klager og hans venner blev ikke spurgt om ID.</p>\r\n<p>\r\n</p>\r\n<p>Da klager og hans venner ville have en begrundelse for afvisningen, svarede pickeren, at der var gæsteliste den pågældende aften.</p>\r\n<p>\r\n</p>\r\n<p>Klager og hans venner konfronterede pickeren og sagde, at de havde lyttet med, og at ingen andre personer var blevet spurgt, om de var på gæstelisten.</p>\r\n<p>\r\n</p>\r\n<p>Klager spurgte herefter pickeren, om afvisningen kunne have noget at gøre med, at klager og hans venner er mørke i huden. Dette benægtede pickeren.</p>\r\n<p>\r\n</p>\r\n<p>Klager og hans venner blev ikke behandlet på samme måde som personer foran i køen, som var lysere i huden og af etnisk dansk oprindelse.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at sagen bør afvises.</p>\r\n<p>\r\n</p>\r\n<p>Indklagede gør videre gældende, at klager ikke er blevet udsat for forskelsbehandling på grund af race og/eller etnisk oprindelse i forbindelse med adgang til natklubben.</p>\r\n<p>\r\n</p>\r\n<p>Klagen er udokumenteret og grundløs. Indklagedes personale er blevet adspurgt om episoden, men ingen kan huske den.</p>\r\n<p>\r\n</p>\r\n<p>Indklagede har i sine bemærkninger til nævnet opfordret klager til at angive datoen for episoden, således at indklagede kunne adspørge personalet om episoden ud fra konkrete forhold.</p>\r\n<p>\r\n</p>\r\n<p>Indklagede har gæster af alle etniske oprindelser hver weekend.</p>\r\n<p>\r\n</p>\r\n<p>Indklagede tager afstand fra enhver form for diskrimination og forskelsbehandling og har aldrig haft sager herom.</p>\r\n<p>\r\n</p>\r\n<p>Gæster bliver alene afvist, hvis de udviser truende adfærd, ikke opfylder natklubbens dress code, ikke overholder aldersgrænsen, eller hvis der er fuldt booket.</p>\r\n<p>\r\n</p>\r\n<p>Indklagede beklager, at klager har følt sig forskelsbehandlet på grund af sin race og/eller etniske oprindelse. Indklagede byder gerne klager velkommen en anden aften.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af race og etnisk oprindelse efter lov om etnisk ligebehandling.</p>\r\n<p>\r\n</p>\r\n<p>Det fremgår af lov om etnisk ligebehandling, at ingen må udsætte en anden person for direkte eller indirekte forskelsbehandling på grund af vedkommendes eller tredjemands race eller etniske oprindelse.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af race eller etnisk oprindelse behandles ringere, end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, hvis en bestemmelse, betingelse eller praksis, der tilsyneladende er neutral, vil stille personer af en bestemt race eller etnisk oprindelse ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opfylde det er hensigtsmæssige og nødvendige.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der udøves direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Det er nævnets vurdering, at klager ikke har påvist faktiske omstændigheder, der giver anledning til at formode, at han har været udsat for forskelsbehandling på grund af race og/eller etnisk oprindelse.</p>\r\n<p>\r\n</p>\r\n<p>Nævnet har herved lagt vægt på, at det ikke har været muligt for indklagede at forholde sig nærmere til klagen, da klager blandt andet ikke har oplyst, hvornår den påståede afvisning fandt sted.</p>\r\n<p>\r\n</p>\r\n<p>Klager har trods opfordret hertil ikke besvaret nævnets henvendelser.</p>\r\n<p>\r\n</p>\r\n<p>I tidligere sager, hvor klagere ikke havde oplyst nærmere om datoen for påståede afvisninger, vurderede Ligebehandlingsnævnet, at der ikke var påvist faktiske omstændigheder, der gav anledning til at formode, at klagerne havde været udsat for forskelsbehandling. Det indgik i nævnets vurdering, at det – uden oplysning om en konkret dato - ikke havde været muligt for de indklagede at forholde sig nærmere til klagerne. Klagerne fik derfor ikke medhold i klagerne.</p>\r\n<p>\r\n</p>\r\n<p>Afgørelserne med sagsnr. 2016-6811-17765 og sagsnr. 2015-6811-07898 er tilgængelige på retsinformation.</p>\r\n<p>\r\n</p>\r\n<p>Efter nævnets faste praksis får klager herefter ikke medhold i klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p>\r\n</p>\r\n<p>- § 1, stk. 1, og stk. 4, om nævnets kompetence</p>\r\n<p>- § 6, stk. 3, om formandsafgørelser</p>\r\n<p>- § 9, stk. 1 og 2, om klagebehandling</p>\r\n<p>- § 12, stk. 1, om klagebehandling</p>\r\n<p>\r\n</p>\r\n<p>\r\n</p>\r\n<p>Lov om etnisk ligebehandling</p>\r\n<p>\r\n</p>\r\n<p>- § 2 om lovens anvendelsesområde</p>\r\n<p>- § 3, stk. 1-3, om forbud mod forskelsbehandling</p>\r\n<p>- § 7 om bevisbyrde</p>\r\n<p>\r\n</p>\r\n<p>\r\n</p>\r\n<p>&lt;19-21224&gt;</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/04/2020"
        },
        {
            "displayName": "Accession",
            "displayValue": "W20200921525"
        },
        {
            "displayName": "Entydig dokumentidentifikation",
            "displayValue": "CY000450"
        },
        {
            "displayName": "Dato for indlæggelse",
            "displayValue": "23/04/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9215"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "09/03/2020"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "19-21224"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}