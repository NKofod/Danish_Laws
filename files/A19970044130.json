{
    "id": 84973,
    "title": "Lov om ændring af dobbeltbeskatningsoverenskomst mellem Kongeriget Danmark og Det Schweiziske Forbund ",
    "documentTypeId": "10",
    "isSagsforlobPeriodValid": false,
    "shortName": "LOV nr 441 af 10/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om ændring af dobbeltbeskatningsoverenskomst  \r\n\r\n mellem Kongeriget Danmark og Det Schweiziske Forbund </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Protokol af 11. marts 1997 mellem Kongeriget  \r\n\r\n Danmark og Det Schweiziske Forbund til ændring af overenskomsten mellem  \r\n\r\n Kongeriget Danmark og Det Schweiziske Forbund til undgåelse af  \r\n\r\n dobbeltbeskatning for så vidt angår indkomst- og formueskatter, undertegnet i  \r\n\r\n Bern den 23. november 1973, kan tiltrædes på Danmarks vegne. Protokollen er  \r\n\r\n optaget som bilag til denne lov. </P>  \r\n\r\n<P CLASS=STK> <I>Stk. 2. </I> Protokollen træder i kraft og finder anvendelse  \r\n\r\n i Danmark efter bestemmelserne i protokollens artikel 8. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Loven træder i kraft dagen efter bekendtgørelsen  \r\n\r\n i Lovtidende. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Loven gælder ikke for Færøerne og Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 10.  \r\n\r\n juni 1997 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Carsten Koch </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>PROTOKOL </P>  \r\n\r\n<P>til </P>  \r\n\r\n<P>ændring af overenskomsten mellem Kongeriget Danmark og Det Schweiziske  \r\n\r\n Forbund til undgåelse af dobbeltbeskatning for så vidt angår indkomst- og  \r\n\r\n formueskatter </P>  \r\n\r\n<P>Regeringen i Kongeriget Danmark og Regeringen i Det Schweiziske Forbund  \r\n\r\n</P>  \r\n\r\n<P>som ønsker at ændre overenskomsten mellem Kongeriget Danmark og Det  \r\n\r\n Schweiziske Forbund til undgåelse af dobbeltbeskatning for så vidt angår  \r\n\r\n indkomst- og formueskatter, undertegnet i Bern den 23. november 1973  \r\n\r\n (herefter omtalt som &#187;overenskomsten&#171;), </P>  \r\n\r\n<P>er blevet enige om følgende: </P>  \r\n\r\n<P> <I>Artikel 1</I>  </P>  \r\n\r\n<P>Alle bestemmelser om eller henvisninger til formueskat i overenskomsten  \r\n\r\n skal kun finde anvendelse i det omfang, begge kontraherende stater påligner  \r\n\r\n formueskat. </P>  \r\n\r\n<P> <I>Artikel 2</I>  </P>  \r\n\r\n<P CLASS=PUNKT> <B>1.</B> Artikel 2, stk. 3, i overenskomsten erstattes af  \r\n\r\n følgende: </P>  \r\n\r\n<P CLASS=PUNKT> <B>3.</B> De gældende skatter, på hvilke overenskomsten skal  \r\n\r\n finde anvendelse, er især: </P>  \r\n\r\n<UL CLASS=PLAIN-LIST>  \r\n\r\n<LI>a) I Danmark: </LI>  \r\n\r\n<LI>(i) indkomstskatten til staten </LI>  \r\n\r\n<LI>(ii) den kommunale indkomstskat </LI>  \r\n\r\n<LI>(iii) den amtskommunale indkomstskat </LI>  \r\n\r\n<LI>(iv) skatter i henhold til kulbrinteskatteloven </LI>  \r\n\r\n</UL>  \r\n\r\n<P>(herefter omtalt som &#187;dansk skat&#171;) </P>  \r\n\r\n<UL CLASS=PLAIN-LIST>  \r\n\r\n<LI>b) i Schweiz: </LI>  \r\n\r\n</UL>  \r\n\r\n<P>skatter, som pålignes af forbundet, kantoner og kommuner, af </P>  \r\n\r\n<UL CLASS=PLAIN-LIST>  \r\n\r\n<LI>(i) indkomst (samlet indkomst, lønindkomst, indkomst fra formue,  \r\n\r\n fortjeneste ved erhvervsvirksomhed, kapitalgevinster og andre former for  \r\n\r\n indkomst); og </LI>  \r\n\r\n<LI>(ii) formue (samlet formue, fast og rørlig ejendom, erhvervsaktiver,  \r\n\r\n indbetalt kapital og reserver, og andre former for formue) </LI>  \r\n\r\n</UL>  \r\n\r\n<P>(herefter omtalt som &#187;schweizisk skat&#171;).' </P>  \r\n\r\n<P CLASS=PUNKT> <B>2.</B> Artikel 2, stk. 6, i overenskomsten ophæves. </P>  \r\n\r\n<P> <I>Artikel 3</I>  </P>  \r\n\r\n<P>Artikel 3, stk. 1, litra a), i overenskomsten erstattes af følgende: </P>  \r\n\r\n<UL CLASS=PLAIN-LIST>  \r\n\r\n<LI>&#187;a) udtrykket &#187;Danmark&#171; betyder Kongeriget Danmark,  \r\n\r\n herunder territorialfarvandet som dette i overensstemmelse med international  \r\n\r\n ret er fastlagt; udtrykket omfatter ikke Færøerne og Grønland og deres  \r\n\r\n territorialfarvand;&#187; </LI>  \r\n\r\n</UL>  \r\n\r\n<P> <I>Artikel 4</I>  </P>  \r\n\r\n<P>I overenskomstens artikel 8 indsættes som stk. 4: </P>  \r\n\r\n<P CLASS=PUNKT> <B>4.</B> Med hensyn til fortjeneste, som oppebæres af det  \r\n\r\n danske, norske og svenske luftfartskonsortium Scandinavian Airlines System  \r\n\r\n (SAS), skal bestemmelserne i stk. 1 og 3 kun finde anvendelse på den del af  \r\n\r\n fortjenesten, som svarer til den andel, der ejes i dette konsortium af SAS  \r\n\r\n Danmark A/S, den danske partner i Scandinavian Airlines System (SAS).&#171;  \r\n\r\n</P>  \r\n\r\n<P> <I>Artikel 5</I>  </P>  \r\n\r\n<P CLASS=PUNKT> <B>1.</B> I overenskomstens artikel 13, stk. 2, udgår 2.  \r\n\r\n punktum. </P>  \r\n\r\n<P CLASS=PUNKT> <B>2.</B> Artikel 13, stk. 3, i overenskomsten erstattes af  \r\n\r\n følgende: </P>  \r\n\r\n<P CLASS=PUNKT> <B>3.</B> Fortjeneste ved afhændelse af skibe eller  \r\n\r\n luftfartøjer, der anvendes i international trafik, eller af rørlig ejendom,  \r\n\r\n der er knyttet til driften af sådanne skibe eller luftfartøjer, kan kun  \r\n\r\n beskattes i den kontraherende stat, hvor foretagendets virkelige ledelse har  \r\n\r\n sit sæde.' </P>  \r\n\r\n<P CLASS=PUNKT> <B>3.</B> I overenskomstens artikel 13 indsættes som stk. 4:  \r\n\r\n</P>  \r\n\r\n<P CLASS=PUNKT> <B>4.</B> Med hensyn til fortjeneste, som oppebæres af det  \r\n\r\n danske, norske og svenske luftfartskonsortium Scandinavian Airlines System  \r\n\r\n (SAS), skal bestemmelserne i stk. 3 kun finde anvendelse på den del af  \r\n\r\n fortjenesten, som svarer til den andel, der ejes i dette konsortium af SAS  \r\n\r\n Danmark A/S, den danske partner i Scandinavian Airlines System (SAS).' </P>  \r\n\r\n<P CLASS=PUNKT> <B>4.</B> I overenskomstens artikel 13 indsættes som stk. 5:  \r\n\r\n</P>  \r\n\r\n<P CLASS=PUNKT> <B>5.</B> Fortjeneste ved afhændelse af alle andre aktiver  \r\n\r\n end de, der er nævnt i stykkerne 1-4, kan kun beskattes i den kontraherende  \r\n\r\n stat, hvor afhænderen er hjemmehørende.' </P>  \r\n\r\n<P> <I>Artikel 6</I>  </P>  \r\n\r\n<P>I overenskomstens artikel 15 indsættes som stk. 4: </P>  \r\n\r\n<P CLASS=PUNKT> <B>4.</B> Uanset de foregående bestemmelser i denne artikel  \r\n\r\n kan vederlag, der oppebæres af en person, der er hjemmehørende i Danmark, ved  \r\n\r\n personligt arbejde udført om bord på et luftfartøj, der anvendes i  \r\n\r\n international trafik af Scandinavian Airlines System (SAS), kun beskattes i  \r\n\r\n Danmark.' </P>  \r\n\r\n<P> <I>Artikel 7</I>  </P>  \r\n\r\n<P CLASS=PUNKT> <B>1.</B> Artikel 23, stk. 1, i overenskomsten erstattes af  \r\n\r\n følgende: </P>  \r\n\r\n<P CLASS=PUNKT> <B>1.</B> I Danmark skal dobbeltbeskatning undgås således:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) Medmindre bestemmelserne i litra c) medfører andet, skal Danmark i  \r\n\r\n tilfælde hvor en person, der er hjemmehørende i Danmark, oppebærer indkomst  \r\n\r\n eller ejer formue, som ifølge bestemmelserne i denne overenskomst kan  \r\n\r\n beskattes i Schweiz </LI>  \r\n\r\n<LI>(i) indrømme fradrag i den pågældende persons indkomstskat med et beløb  \r\n\r\n svarende til den indkomstskat, som er betalt i Schweiz; </LI>  \r\n\r\n<LI>(ii) indrømme fradrag i den pågældende persons formueskat med et beløb  \r\n\r\n svarende til den formueskat, som er betalt i Schweiz; </LI>  \r\n\r\n<LI>b) fradragsbeløbet skal imidlertid ikke i noget tilfælde kunne overstige  \r\n\r\n den del af indkomstskatten eller formueskatten, beregnet uden sådant fradrag,  \r\n\r\n der kan henføres til den indkomst eller til den formue, som kan beskattes i  \r\n\r\n Schweiz; </LI>  \r\n\r\n<LI>c) i tilfælde hvor en person, der er hjemmehørende i Danmark, oppebærer  \r\n\r\n indkomst eller ejer formue, som ifølge bestemmelserne i denne overenskomst  \r\n\r\n kun kan beskattes i Schweiz, kan Danmark medregne denne indkomst eller formue  \r\n\r\n i beskatningsgrundlaget, men skal i skatten af indkomsten eller formuen  \r\n\r\n fradrage den del af indkomstskatten, henholdsvis formueskatten, som kan  \r\n\r\n henføres til den indkomst, der hidrører fra Schweiz, eller den formue, der  \r\n\r\n ejes i Schweiz.' </LI>  \r\n\r\n</UL>  \r\n\r\n<P CLASS=PUNKT> <B>2.</B> Overenskomstens artikel 23, stk. 3, ophæves. </P>  \r\n\r\n<P> <I>Artikel 8</I>  </P>  \r\n\r\n<P CLASS=PUNKT> <B>1.</B> De kontraherende staters regeringer skal give  \r\n\r\n hinanden underretning om, at de forfatningsmæssige betingelser for, at denne  \r\n\r\n protokol kan træde i kraft, er opfyldt. </P>  \r\n\r\n<P CLASS=PUNKT> <B>2.</B> Protokollen, som skal udgøre en integrerende del af  \r\n\r\n overenskomsten, skal træde i kraft på datoen for den sidste af de  \r\n\r\n underretninger, der er omhandlet i stk. 1, og dens bestemmelser skal have  \r\n\r\n virkning for så vidt angår skatter for det indkomstår, der følger umiddelbart  \r\n\r\n efter det år, hvor protokollen træder i kraft, og efterfølgende indkomstår.  \r\n\r\n</P>  \r\n\r\n<P>TIL BEKRÆFTELSE HERAF har de undertegnede, dertil behørigt befuldmægtigede  \r\n\r\n af deres regeringer, underskrevet denne protokol. </P>  \r\n\r\n<P>Udfærdiget i 2 eksemplarer i København den 11. marts 1997, på dansk, tysk  \r\n\r\n og engelsk, således at alle tre tekster har samme gyldighed. I tilfælde af  \r\n\r\n uoverensstemmelse om fortolkning skal den engelske tekst anvendes. </P>  \r\n\r\n<P>For Kongeriget Danmark: </P>  \r\n\r\n<P> <B>Carsten Koch</B>  </P>  \r\n\r\n<P>For Det Schweiziske Forbund: </P>  \r\n\r\n<P> <B>Andre von Graffenried</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/06/1997"
        },
        {
            "displayName": "Accession",
            "displayValue": "A19970044130"
        },
        {
            "displayName": "Entydig dokumentidentifikation",
            "displayValue": "CM044427"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/12/2000"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "441"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "10/06/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 10.97-711-92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}