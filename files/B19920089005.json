{
    "id": 48776,
    "title": "Bekendtgørelse om statstilskud til omstilling af ældre boliger til kraftvarme ",
    "documentTypeId": "60",
    "isSagsforlobPeriodValid": false,
    "shortName": "BEK nr 890 af 03/11/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om statstilskud til omstilling af  \r\n\r\n ældre boliger til kraftvarme </H1>  \r\n\r\n<P></P>  \r\n\r\n<P>I medfør af § 4, stk. 2, § 7, og § 8, stk. 2 og 3, i lov nr. 5 af 3. </P>  \r\n\r\n<P>januar 1992 om statstilskud til omstilling af ældre boliger til </P>  \r\n\r\n<P>kraftvarme fastsættes: </P>  \r\n\r\n<P> <I>Tilskudsberettigede boliger </I></P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Der kan gives statstilskud til installation af  \r\n\r\n centralvarme og varmt brugsvand i boliger, opført før 1950, uden vandbaseret  \r\n\r\n opvarmningssystem med henblik på at muliggøre boligens tilslutning til  \r\n\r\n kraftvarmeforsyning. </P>  \r\n\r\n<P CLASS=STK> <I>Stk. 2. </I> Tilskud er betinget af, at boligen er  \r\n\r\n beliggende i et område, der forsynes med kraftvarme eller er udlagt til  \r\n\r\n kraftvarmeforsyning i den kommunale varmeplanlægning i medfør af  \r\n\r\n bestemmelserne i lov om varmeforsyning. </P>  \r\n\r\n<P CLASS=STK> <I>Stk. 3. </I> Hvis der ifølge varmeplanlægningen skal  \r\n\r\n foretages renoveringer af et forsyningsnet, som forudsætter en samtidig  \r\n\r\n ændring af tilsluttede brugerinstallationer, kan kommunalbestyrelsen  \r\n\r\n beslutte, at der ikke meddeles tilsagn om tilskud til boliger, som skal  \r\n\r\n tilsluttes det pågældende forsyningsnet, indtil netrenoveringen er afsluttet.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Tilskud ydes til ejere af boliger i en- og  \r\n\r\n tofamiliehuse, ejerlejligheder, udlejningsejendomme, herunder private ejere,  \r\n\r\n almennyttige boligselskaber og kommuner, samt til private  \r\n\r\n andelsboligforeninger m.v. </P>  \r\n\r\n<P CLASS=STK> <I>Stk. 2. </I> Tilskud ydes til boliger, der lovligt anvendes  \r\n\r\n til helårsbeboelse, og som er forsynet med eget køkken med afløb. </P>  \r\n\r\n<P CLASS=STK> <I>Stk. 3. </I> I kombinerede bolig- og erhvervsenheder ydes  \r\n\r\n tilskud kun til den del af enheden, der anvendes til beboelse. </P>  \r\n\r\n<P CLASS=STK> <I>Stk. 4. </I> Der ydes tilskud til enkeltværelser, som  \r\n\r\n lovligt anvendes til helårsbeboelse, men ikke udgør eller er en del af en  \r\n\r\n bolig, jf. stk. 2. Kommunalbestyrelsen kan dog i særlige tilfælde beslutte,  \r\n\r\n at der ikke skal ydes tilskud til enkeltværelser. </P>  \r\n\r\n<P CLASS=STK> <I>Stk. 5. </I> I bygninger med flere boliger ydes tilskud kun  \r\n\r\n til de boliger, der får installeret centralvarme og varmt brugsvand i  \r\n\r\n forbindelse med et samlet projekt for bygningen omfattende mindst 3/4 af det  \r\n\r\n tilskudsberettigede beboelsesareal. </P>  \r\n\r\n<P CLASS=STK> <I>Stk. 6. </I> Kommunalbestyrelsen afgør, hvornår en bolig kan  \r\n\r\n anses for at være uden vandbaseret opvarmningssystem. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tilskud ydes ikke til boliger i bygninger, der  \r\n\r\n er omfattet af en beslutning i henhold til kap. II og III eller § 72 i lov om  \r\n\r\n byfornyelse og boligforbedring, såfremt beslutningen omfatter installation af  \r\n\r\n centralvarme eller varmt brugsvand i bygningen. </P>  \r\n\r\n<P CLASS=STK> <I>Stk. 2. </I> Tilsagn om tilskud kan ikke meddeles til  \r\n\r\n boliger i en bygning, hvor der er nedlagt forbud mod benyttelse efter lov om  \r\n\r\n byfornyelse og boligforbedring § 73, medmindre kommunalbestyrelsen har  \r\n\r\n godkendt et forbedringsforslag for bygningen ifølge lovens § 75. Tilskuddet  \r\n\r\n kan ikke udbetales, medmindre benyttelsesforbudet er ophævet. </P>  \r\n\r\n<P CLASS=STK> <I>Stk. 3. </I> Kommunalbestyrelsen kan i forbindelse med den  \r\n\r\n enkelte ansøgning om tilskud beslutte, at der ikke ydes tilskud til boliger i  \r\n\r\n en bygning, hvis kommunalbestyrelsen forventer, at bygningen vil blive  \r\n\r\n omfattet af en beslutning efter lov om byfornyelse og boligforbedring inden  \r\n\r\n for 3 år. </P>  \r\n\r\n<P> <I>Tilskudsberettigede foranstaltninger </I></P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Tilskud ydes til udgifter til arbejder i  \r\n\r\n forbindelse med installation af centralvarme og varmt brugsvand i bygningen.  \r\n\r\n De tilskudsberettigede arbejder omfatter </P>  \r\n\r\n<UL CLASS=PLAIN-LIST>  \r\n\r\n<LI>1) installationer for tilslutning til fjernvarme, herunder varmeveksler,  \r\n\r\n varmtvandsbeholder, ventiler, automatik m.v., </LI>  \r\n\r\n<LI>2) installation af varmeanlæg, herunder fordelingsanlæg, radiatorer,  \r\n\r\n ventiler, pumper m.v., </LI>  \r\n\r\n<LI>3) samtidig isolering af uisolerede ydervægspartier bag radiatorer, </LI>  \r\n\r\n<LI>4) installation af varmt brugsvandsanlæg, herunder fordelings- og  \r\n\r\n cirkulationsledninger, pumper, ventiler m.v., og </LI>  \r\n\r\n<LI>5) nødvendige følgearbejder i umiddelbar tilknytning til  \r\n\r\n installationsarbejderne. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Tilskud ydes kun til anlæg, hvis installationer  \r\n\r\n for tilslutning til fjernvarme kan forsyne hele bygningen.  \r\n\r\n Kommunalbestyrelsen kan i særlige tilfælde beslutte at yde tilskud til et  \r\n\r\n anlæg, hvis installationer for tilslutning til fjernvarme kun delvis kan  \r\n\r\n forsyne bygningen. </P>  \r\n\r\n<P CLASS=STK> <I>Stk. 3. </I> Tilskud ydes til udgifter til teknisk  \r\n\r\n rådgivning og bistand samt administration i forbindelse med arbejdets  \r\n\r\n gennemførelse, herunder rådgiverhonorar, projekteringsudgifter m.v. </P>  \r\n\r\n<P CLASS=STK> <I>Stk. 4. </I> Tilskud ydes ikke til stikledninger,  \r\n\r\n tilslutningsafgifter, finansieringsudgifter og særligt luksusprægede  \r\n\r\n installationer eller materialer. </P>  \r\n\r\n<P CLASS=STK> <I>Stk. 5. </I> Kommunalbestyrelsen afgør, hvorvidt et arbejde  \r\n\r\n er tilskudsberettiget. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Tilskud kan kun ydes til arbejder, der udføres  \r\n\r\n af en virksomhed, som er registreret efter lov om merværdiafgift (momsloven),  \r\n\r\n og som driver bygge- og anlægsvirksomhed. </P>  \r\n\r\n<P CLASS=STK> <I>Stk. 2. </I> Tilskud til udgifter til materialer kan kun  \r\n\r\n ydes, såfremt den momsregistrerede virksomhed, der udfører arbejdet på  \r\n\r\n bygningen, leverer eller indkøber materialerne. Tilskud kan dog ydes til  \r\n\r\n materialer leveret eller indkøbt af bygherren, såfremt det dokumenteres, at  \r\n\r\n materialerne anvendes af den momsregistrerede virksomhed, som udfører  \r\n\r\n arbejdet på bygningen. Tilskud kan ikke ydes til materialer alene. </P>  \r\n\r\n<P CLASS=STK> <I>Stk. 3. </I> Tilskud kan ikke ydes til arbejder, som udføres  \r\n\r\n af en virksomhed eller af en virksomhedsindehaver på virksomhedens eller  \r\n\r\n virksomhedsindehaverens egen bygning. Tilskud kan ikke ydes til indkøb eller  \r\n\r\n levering af materialer i forbindelse med sådanne arbejder. </P>  \r\n\r\n<P> <I>Tilskuddets størrelse </I></P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Tilskuddet ydes samlet for en bygning med et  \r\n\r\n grundbeløb pr. enfamiliehus, tofamiliehus eller pr. bolig i flerfamiliehus  \r\n\r\n samt et tillæg pr. m2 opvarmet etageareal til beboelse. </P>  \r\n\r\n<P CLASS=STK> <I>Stk. 2. </I> Grundbeløbet for et en- eller tofamiliehus  \r\n\r\n udgør 16.000 kr. Grundbeløbet udgør i et flerfamiliehus 16.000 kr. pr. bolig  \r\n\r\n for de første 4 boliger og 8.000 kr. pr. bolig for de efterfølgende boliger.  \r\n\r\n</P>  \r\n\r\n<P CLASS=STK> <I>Stk. 3. </I> Der ydes grundbeløb til en kombineret bolig- og  \r\n\r\n erhvervsenhed, jf. § 2, stk. 3. For enkeltværelser kan kommunalbestyrelsen  \r\n\r\n beslutte, om der skal ydes grundbeløb. Der kan dog højest ydes et grundbeløb  \r\n\r\n pr. køkken med afløb i forbindelse med enkeltværelserne. </P>  \r\n\r\n<P CLASS=STK> <I>Stk. 4. </I> Tillægget pr. m2 opvarmet etageareal udgør for  \r\n\r\n en- og tofamiliehuse 150 kr. og for flerfamiliehuse 200 kr. Oplysningerne i  \r\n\r\n Bygnings- og boligregisteret om areal til beboelse i den enkelte boligenhed  \r\n\r\n eller enkeltværelse lægges til grund ved beregningen af tillægsbeløbet. </P>  \r\n\r\n<P CLASS=STK> <I>Stk. 5. </I> Det samlede tilskudsbeløb pr. projekt må ikke  \r\n\r\n overstige 75 pct. af de faktiske tilskudsberettigede udgifter incl. moms. For  \r\n\r\n arbejder fælles for tilskudsberettigede boliger og andre lokaler medtages kun  \r\n\r\n den forholdsmæssige del af de samlede udgifter, som vedrører de  \r\n\r\n tilskudsberettigede boliger, i de faktiske tilskudsberettigede udgifter. </P>  \r\n\r\n<P> <I>Særlige betingelser for ydelse af tilskud </I></P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Tilskuddet ydes på betingelse af, </P>  \r\n\r\n<UL CLASS=PLAIN-LIST>  \r\n\r\n<LI>1) at samtlige nødvendige tilladelser til projektet foreligger inden  \r\n\r\n udbetaling af tilskuddet, og </LI>  \r\n\r\n<LI>2) at bygningen tilsluttes fjernvarmenettet ved ibrugtagningen af  \r\n\r\n installationerne. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Kommunalbestyrelsen kan beslutte at yde tilskud  \r\n\r\n til boliger i bygninger, hvor der ikke er mulighed for fjernvarmeforsyning  \r\n\r\n ved ibrugtagningen af installationerne, såfremt forsyningsselskabet  \r\n\r\n forpligter sig til at etablere et midlertidigt varmeforsyningsanlæg i  \r\n\r\n bygningen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Energistyrelsen kan bestemme, at  \r\n\r\n kommunalbestyrelser i kommuner med et væsentligt tilskudsbehov som grundlag  \r\n\r\n for gennemførelsen af tilskudsgivningen skal foretage en planlægning for  \r\n\r\n tidsfølgen af omstillingen og anvendelsen af tilskudsmidler. Planlægningen  \r\n\r\n skal foretages inden en af styrelsen fastsat frist. </P>  \r\n\r\n<P CLASS=STK> <I>Stk. 2. </I> Planlægningen koordineres med  \r\n\r\n varmeplanlægningen og byfornyelsen. </P>  \r\n\r\n<P CLASS=STK> <I>Stk. 3. </I> Planlægningen udføres i samarbejde med  \r\n\r\n forsyningsvirksomheden og repræsentanter for større boligejere, ejer- og  \r\n\r\n lejerforeninger m.v. </P>  \r\n\r\n<P CLASS=STK> <I>Stk. 4. </I> Energistyrelsen forhandler med  \r\n\r\n kommunalbestyrelsen om planlægningens indhold og omfang. </P>  \r\n\r\n<P CLASS=STK> <I>Stk. 5. </I> En kommunalbestyrelse kan efter aftale med  \r\n\r\n Energistyrelsen beslutte at udarbejde en planlægning for tidsfølgen af  \r\n\r\n omstillingen og anvendelse af tilskudsmidler. Planlægningen skal foregå efter  \r\n\r\n retningslinierne i stk. 2-4. </P>  \r\n\r\n<P> <I>Meddelelse af tilsagn og udbetaling af tilskud </I></P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ansøgning om tilskud indsendes til  \r\n\r\n kommunalbestyrelsen i den kommune, hvor bygningen er beliggende. Ansøgningen  \r\n\r\n skal udfærdiges på særlige skemaer, som kan rekvireres hos kommunen. </P>  \r\n\r\n<P CLASS=STK> <I>Stk. 2. </I> Ansøgningen skal indeholde </P>  \r\n\r\n<UL CLASS=PLAIN-LIST>  \r\n\r\n<LI>1) en erklæring fra forsyningsselskabet om, at selskabet er villig til at  \r\n\r\n forsyne bygningen med fjernvarme efter arbejdernes afslutning, samt hvornår  \r\n\r\n nettilslutning vil finde sted, og </LI>  \r\n\r\n<LI>2) en erklæring fra bygningens ejer om, at vedkommende som betingelse for  \r\n\r\n tilskud forpligter sig til at tilslutte bygningen til fjernvarme, når det er  \r\n\r\n muligt. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Ansøgninger om tilskud til ejerlejligheder skal  \r\n\r\n på ejernes vegne indsendes af ejerforeningen i forbindelse med et samlet  \r\n\r\n projekt for bygningen. Fuldmagt til ejerforeningen meddeles ved at anvende et  \r\n\r\n særligt fuldmagtsskema til ansøgningsskemaet. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> På grundlag af ansøgningen kan  \r\n\r\n kommunalbestyrelsen meddele tilsagn om tilskud. Tilsagnet meddeles skriftlig  \r\n\r\n i en form, der er godkendt af Energistyrelsen. </P>  \r\n\r\n<P CLASS=STK> <I>Stk. 2. </I> Tilsagn om tilskud kan kun meddeles, såfremt  \r\n\r\n arbejdet ikke er påbegyndt. Arbejdet anses for påbegyndt ved den fysiske  \r\n\r\n iværksættelse på ejendommen. Kontrahering eller indkøb af materialer anses  \r\n\r\n ikke for påbegyndelse. Kommunalbestyrelsen afgør i øvrigt, hvornår et arbejde  \r\n\r\n kan anses for påbegyndt. </P>  \r\n\r\n<P CLASS=STK> <I>Stk. 3. </I> Kommunalbestyrelsen kan kun meddele tilsagn om  \r\n\r\n tilskud i det omfang, det fornødne tilskudsbeløb er reserveret gennem et  \r\n\r\n administrativt styrings- og udbetalingssystem, jf. § 15. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Der kan kun meddeles tilsagn og udbetales  \r\n\r\n tilskud een gang til samme bygning. </P>  \r\n\r\n<P CLASS=STK> <I>Stk. 2. </I> Såfremt den tilskudsberettigede har givet  \r\n\r\n afkald på et meddelt tilsagn, eller tilsagnet er bortfaldet efter § 12, stk.  \r\n\r\n 6, kan vedkommende efterfølgende ansøge om et nyt tilsagn. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ansøgning om udbetaling af tilskud indsendes  \r\n\r\n til kommunalbestyrelsen. Ansøgningen skal udfærdiges på særligt skema, der er  \r\n\r\n vedlagt tilsagnet. </P>  \r\n\r\n<P CLASS=STK> <I>Stk. 2. </I> Ansøgningen skal vedlægges regninger for de  \r\n\r\n udførte arbejder påført de udførende firmaers momsregistreringsnummer. </P>  \r\n\r\n<P CLASS=STK> <I>Stk. 3. </I> Det er en betingelse for udbetaling af tilskud,  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) at tilskudsmodtagerens navn og adresse er anført på regningerne, </LI>  \r\n\r\n<LI>2) at regningerne er underskrevet af udstederen, </LI>  \r\n\r\n<LI>3) at det af regningerne fremgår, hvilket arbejde der er udført og i  \r\n\r\n hvilken periode, </LI>  \r\n\r\n<LI>4) at det af regningerne fremgår, at arbejde vedrørende  \r\n\r\n vandinstallationer er udført af en autoriseret VVS-installatør, </LI>  \r\n\r\n<LI>5) at det dokumenteres, at regningerne er betalt, </LI>  \r\n\r\n<LI>6) at det oplyses, i hvilket omfang regningerne vedrører  \r\n\r\n tilskudsberettigede og ikke-tilskudsberettigede arbejder, og </LI>  \r\n\r\n<LI>7) at der fremlægges kopi af underskreven kontrakt med  \r\n\r\n forsyningsselskabet om levering af fjernvarme. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Tilskud kan kun udbetales, såfremt arbejdet er  \r\n\r\n afsluttet og ansøgning om udbetaling er indsendt inden 12 måneder efter, at  \r\n\r\n tilsagn om tilskud er meddelt. </P>  \r\n\r\n<P CLASS=STK> <I>Stk. 5. </I> Kommunalbestyrelsen kan forlænge fristen,  \r\n\r\n såfremt arbejdet er påbegyndt, og begrundet ansøgning om fristforlængelse er  \r\n\r\n indsendt inden fristens udløb. </P>  \r\n\r\n<P CLASS=STK> <I>Stk. 6. </I> Tilsagn, der ikke er ansøgt udbetalt inden den  \r\n\r\n fastsatte frist, eller hvortil der ikke er meddelt fristforlængelse,  \r\n\r\n bortfalder. </P>  \r\n\r\n<P CLASS=STK> <I>Stk. 7. </I> Kommunalbestyrelsen afgør, hvornår et arbejde  \r\n\r\n kan anses for afsluttet. </P>  \r\n\r\n<P CLASS=STK> <I>Stk. 8. </I> Kommunalbestyrelsen kan iværksætte særlige  \r\n\r\n foranstaltninger til kontrol med det arbejde, hvortil der ydes tilskud. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Tilskud kan ikke udbetales med større beløb end  \r\n\r\n det i tilsagnet anførte beløb. </P>  \r\n\r\n<P CLASS=STK> <I>Stk. 2. </I> Tilskud udbetales til tilskudsmodtageren på  \r\n\r\n dennes konto i et pengeinstitut. Det er en betingelse for udbetaling af  \r\n\r\n tilskuddet, at tilskudsmodtagerens kontonummer oplyses. </P>  \r\n\r\n<P CLASS=STK> <I>Stk. 3. </I> På tilsagnsmodtagerens begæring kan et tilsagn  \r\n\r\n om tilskud dog overføres til et pengeinstitut eller realkreditinstitut, der  \r\n\r\n yder lån til finansiering af arbejderne. Begæringen skal indeholde oplysning  \r\n\r\n om kontonummer for det pågældende pengeinstitut eller realkreditinstitut.  \r\n\r\n</P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Ansøgninger om tilsagn og udbetaling skal  \r\n\r\n udfærdiges på særlige skemaer. Skemaet skal være fuldstændigt udfyldt og være  \r\n\r\n underskrevet af ejeren eller dennes befuldmægtigede. </P>  \r\n\r\n<P CLASS=STK> <I>Stk. 2. </I> Ansøgningsskemaer, der er mangelfuldt udfyldte  \r\n\r\n eller efter kommunalbestyrelsens vurdering ikke opfylder de stillede krav til  \r\n\r\n dokumentation, returneres. </P>  \r\n\r\n<P CLASS=STK> <I>Stk. 3. </I> Indsendelsestidspunktet bliver beregnet fra det  \r\n\r\n tidspunkt, hvor ansøgningen i korrekt stand modtages i kommunalbestyrelsen.  \r\n\r\n</P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Indkomne ansøgninger indberettes af  \r\n\r\n kommunalbestyrelsen til et administrativt styringssystem, som føres på  \r\n\r\n Kommunedata I/S. </P>  \r\n\r\n<P CLASS=STK> <I>Stk. 2. </I> Energistyrelsen fastsætter årligt de  \r\n\r\n beløbsmæssige rammer for kommunernes tilsagnsgivning. </P>  \r\n\r\n<P CLASS=STK> <I>Stk. 3. </I> Kommunalbestyrelsen kan i områder, der er  \r\n\r\n omfattet af en planlægning for omstillingen, jf. § 8, udsætte behandlingen af  \r\n\r\n ansøgninger om tilsagn på grundlag af den foretagne planlægning. </P>  \r\n\r\n<P CLASS=STK> <I>Stk. 4. </I> Ansøgninger om tilsagn i områder, der ikke er  \r\n\r\n omfattet af en planlægning for omstilling, imødekommes i den rækkefølge, de  \r\n\r\n indgår. Ansøgninger, der af bevillingsmæssige årsager ikke kan imødekommes i  \r\n\r\n det enkelte finansår, tildeles plads på systemets venteliste i den  \r\n\r\n rækkefølge, de indgår. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> En ikke udnyttet del af tilsagns- og/eller  \r\n\r\n udbetalingsrammen kan overføres til efterfølgende finansår. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Den, der giver urigtige oplysninger i  \r\n\r\n forbindelse med ansøgning om tilsagn eller om udbetaling af tilskud, straffes  \r\n\r\n med bøde eller hæfte, medmindre højere straf er forskyldt efter anden  \r\n\r\n lovgivning. </P>  \r\n\r\n<P CLASS=STK> <I>Stk. 2. </I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. </P>  \r\n\r\n<P> <I>Bekendtgørelsens ikrafttræden </I></P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Bekendtgørelsen træder i kraft den 1. januar  \r\n\r\n 1993. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Energistyrelsen, den 3. november 1992  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ib Larsen </P>  \r\n\r\n<P CLASS=MINISTER ALIGN=RIGHT>/ Flemming Secher </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/11/1992"
        },
        {
            "displayName": "Accession",
            "displayValue": "B19920089005"
        },
        {
            "displayName": "Entydig dokumentidentifikation",
            "displayValue": "CM007579"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/09/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "890"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "03/11/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energimin., Energistyrelsen, j.nr. 65731-0002"
        },
        {
            "displayName": "Stikord",
            "displayValue": "CENTRALVARME"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}