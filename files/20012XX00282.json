{
    "id": 89227,
    "title": "Skriftlig fremsættelse (17. april 2002) - L 200",
    "documentTypeId": "380",
    "isSagsforlobPeriodValid": true,
    "shortName": "2001/2 SF. L 200",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=2><P ALIGN=\"CENTER\">Skriftlig frems&aelig;ttelse (17. april  \r\n\r\n 2002)</P>  \r\n\r\n</FONT>  \r\n\r\n<P>&nbsp;</P>  \r\n\r\n<B><FONT SIZE=5><P ALIGN=\"CENTER\">&nbsp;</P>  \r\n\r\n</FONT>  \r\n\r\n<FONT SIZE=2><P>Kulturministeren</B> (Brian Mikkelsen):</P>  \r\n\r\n</FONT>  \r\n\r\n<P ALIGN=\"JUSTIFY\">Herved tillader jeg mig for Folketinget at  \r\n\r\n frems&aelig;tte:</P>  \r\n\r\n<I><P ALIGN=\"JUSTIFY\">Forslag til arkivlov.</P>  \r\n\r\n</I>  \r\n\r\n<P ALIGN=\"JUSTIFY\">(Lovforslag nr. L 200).</P>  \r\n\r\n<P ALIGN=\"JUSTIFY\">Det fremg&aring;r af § 41 i den g&aelig;ldende arkivlov,  \r\n\r\n at forslag til revision af loven skal frems&aelig;ttes senest i  \r\n\r\n folketings&aring;ret 2001   2002. </P>  \r\n\r\n<P ALIGN=\"JUSTIFY\">Baggrunden for lovforslaget er bet&aelig;nkning nr. 1404  \r\n\r\n om revision af arkivloven, som blev afgivet i juni 2001 og sendt til  \r\n\r\n h&oslash;ring hos en bred kreds af myndigheder, institutioner, organisationer  \r\n\r\n og foreninger. Da der i bet&aelig;nkningen frems&aelig;ttes forslag til en  \r\n\r\n &aelig;ndring af den g&aelig;ldende lov p&aring; en r&aelig;kke  \r\n\r\n omr&aring;der, har Kulturministeriet fundet det mest hensigtsm&aelig;ssigt at  \r\n\r\n frems&aelig;tte en ny, samlet lov om offentlige arkiver i stedet for en  \r\n\r\n &aelig;ndringslov til den g&aelig;ldende lov.</P>  \r\n\r\n<P ALIGN=\"JUSTIFY\">De offentlige arkivers grundl&aelig;ggende opgave er at  \r\n\r\n sikre bevaringen af arkivalier, der har historisk v&aelig;rdi eller tjener  \r\n\r\n til dokumentation af forhold af v&aelig;sentlig administrativ eller retlig  \r\n\r\n betydning for borgere og myndigheder, samt at stille arkivalierne til  \r\n\r\n r&aring;dighed for almenkulturelle eller forskningsm&aelig;ssige  \r\n\r\n form&aring;l.</P>  \r\n\r\n<P ALIGN=\"JUSTIFY\">Hovedform&aring;let med lovforslaget er at skabe den  \r\n\r\n st&oslash;rst mulige &aring;benhed med hensyn til adgangen til de offentlige  \r\n\r\n arkivalier. Et vigtigt led heri er en neds&aelig;ttelse af fristerne for,  \r\n\r\n hvorn&aring;r arkivalierne er tilg&aelig;ngelige. Arkivlovens bestemmelser om  \r\n\r\n tilg&aelig;ngelighed knytter sig til den &oslash;vrige regulering af  \r\n\r\n offentlighedens adgang til oplysninger, der indsamles af offentlige  \r\n\r\n myndigheder som led i deres virksomhed, is&aelig;r offentlighedsloven og  \r\n\r\n persondataloven. Ud over at v&aelig;re en kulturbevaringslov fungerer  \r\n\r\n arkivloven s&aring;ledes ogs&aring; som et supplement til den &oslash;vrige  \r\n\r\n offentlighedslovgivning.</P>  \r\n\r\n<P ALIGN=\"JUSTIFY\">Udviklingen inden for den offentlige forvaltning, herunder  \r\n\r\n is&aelig;r den stigende anvendelse af informationsteknologi, stiller stigende  \r\n\r\n krav til de offentlige arkiver.  Bevaringen af den del af kulturarven, der  \r\n\r\n best&aring;r af elektronisk lagrede arkivalier, kr&aelig;ver en anden form  \r\n\r\n for bevaringsindsats end traditionelle papirarkivalier. De kr&aelig;ver en  \r\n\r\n aktiv og l&oslash;bende vedligeholdelse, der langt overstiger de krav,  \r\n\r\n bevaringen af papirarkivalier stiller. For at sikre at ogs&aring; elektronisk  \r\n\r\n lagrede offentlige arkivalier kan v&aelig;re tilg&aelig;ngelige for  \r\n\r\n fremtiden, vil det v&aelig;re n&oslash;dvendigt at styrke samarbejdet mellem  \r\n\r\n de offentlige arkiver om udviklingen af rationelle metoder til bevaring og  \r\n\r\n aflevering af it-arkivalier. For at beskytte it-arkivalier, der indeholder  \r\n\r\n personf&oslash;lsomme oplysninger, er der i lovforslaget medtaget en  \r\n\r\n bestemmelse om, at kommunerne skal aflevere s&aring;danne arkivalier til et  \r\n\r\n offentligt arkiv.     </P>  \r\n\r\n<P ALIGN=\"JUSTIFY\">Lovforslaget har f&oslash;lgende hovedpunkter:</P><DIR>  \r\n\r\n<P>1.&#9;Der tilstr&aelig;bes i lovforslaget st&oslash;rst mulig parallelitet  \r\n\r\n mellem de regler, der g&aelig;lder for statens arkivalier og dem, der  \r\n\r\n g&aelig;lder for kommunale arkivalier. Form&aring;let er at sikre den  \r\n\r\n st&oslash;rst mulige &aring;benhed til offentlige arkivalier uanset om de  \r\n\r\n hidr&oslash;rer fra den kommunale eller fra den statslige forvaltning. Regler  \r\n\r\n om tilg&aelig;ngelighed til kommunale arkivalier er s&aring;ledes medtaget i  \r\n\r\n lovforslaget, og det foresl&aring;s ogs&aring;, at det nuv&aelig;rende  \r\n\r\n Tilg&aelig;ngelighedsudvalgs kompetence pr&aelig;ciseres, s&aring;ledes at  \r\n\r\n det fremg&aring;r af loven, at udvalget ogs&aring; skal f&oslash;lge  \r\n\r\n udviklingen i praksis vedr&oslash;rende tilg&aelig;ngelighed til arkivalier  \r\n\r\n p&aring; det kommunale omr&aring;de. </P>  \r\n\r\n<P>2.&#9;Den almindelige tilg&aelig;ngelighedsfrist foresl&aring;s nedsat fra  \r\n\r\n 30 til 20 &aring;r. Det er regeringens vurdering, at 20 &aring;r m&aring;  \r\n\r\n v&aelig;re tilstr&aelig;kkelig til at yde den forn&oslash;dne beskyttelse af  \r\n\r\n den politisk-administrative proces. Adgangen til at fasts&aelig;tte  \r\n\r\n l&aelig;ngere frister i s&aelig;rlige tilf&aelig;lde opretholdes, men der  \r\n\r\n fasts&aelig;ttes som hovedregel en overgr&aelig;nse p&aring; 60 &aring;r for  \r\n\r\n en adgangsfrist.</P>  \r\n\r\n<P>3.&#9;Den s&aelig;rlige tilg&aelig;ngelighedsfrist p&aring; 80 &aring;r  \r\n\r\n for arkivenheder, der indeholder oplysninger om enkeltpersoners private  \r\n\r\n forhold, foresl&aring;s nedsat til 75 &aring;r. Hermed sikres det, at  \r\n\r\n oplysninger om den enkelte borgers private forhold som hovedregel ikke vil  \r\n\r\n v&aelig;re frit tilg&aelig;ngelige for andre inden for den  \r\n\r\n p&aring;g&aelig;ldendes levetid. Samme frist fasts&aelig;ttes for sager inden  \r\n\r\n for strafferetsplejen. P&aring; en r&aelig;kke omr&aring;der, hvor der ikke  \r\n\r\n er hensyn, der kan begrunde opretholdelse af en 80 &aring;rs  \r\n\r\n tilg&aelig;ngelighedsfrist, er fristen nedsat til 50 &aring;r.</P>  \r\n\r\n<P>4.&#9;Der knytter sig en betydelig samfundsm&aelig;ssig bevaringsinteresse  \r\n\r\n til en r&aelig;kke offentligt ejede selskabers arkivalier, og det  \r\n\r\n foresl&aring;s derfor, at lovens anvendelsesomr&aring;de udvides til  \r\n\r\n ogs&aring; at kunne omfatte offentligt ejede selskabers arkivalier efter en  \r\n\r\n konkret vurdering af, om deres bevaring har en historisk v&aelig;rdi eller  \r\n\r\n tjener til dokumentation af forhold af v&aelig;sentlig betydning. </P>  \r\n\r\n<P>5.&#9;Der &aring;bnes med en ny bestemmelse i lovforslaget mulighed for at  \r\n\r\n institutioner, som ikke i lovens forstand er offentlige arkiver, kan indsamle  \r\n\r\n og bevare private arkivalier, der er omfattet af reglerne i persondataloven.  \r\n\r\n Det foruds&aelig;ttes, at institutionerne opfylder kravene til sikring af  \r\n\r\n beskyttelseshensynene til den enkelte borger. </P></DIR>  \r\n\r\n<P ALIGN=\"JUSTIFY\">P&aring; vegne af undervisningsministeren foresl&aring;s  \r\n\r\n en &aelig;ndring af folkeskoleloven vedr&oslash;rende regler om opbevaring og  \r\n\r\n kassation af oplysninger om elever, der er udskrevet af folkeskolen.  \r\n\r\n Bestemmelsen oph&aelig;ves, idet bestemmelser vedr&oslash;rende opbevaring og  \r\n\r\n kassation af offentlige arkivalier b&oslash;r v&aelig;re samlet &eacute;t  \r\n\r\n sted, nemlig i arkivloven eller i bestemmelser, der udformes i henhold til  \r\n\r\n arkivloven.  </P>  \r\n\r\n<P ALIGN=\"JUSTIFY\">Med disse bem&aelig;rkninger skal jeg anbefale  \r\n\r\n lovforslaget til Folketingets velvillige behandling.</P>  \r\n\r\n<P ALIGN=\"JUSTIFY\"></P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2001/2 LF 200",
            "stateLabel": "Bortfaldet",
            "references": [
                {
                    "shortName": "2001/2 SF. L 200",
                    "title": "Skriftlig fremsættelse (17. april 2002) - L 200",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 89227,
                    "eliUri": "/eli/ft/20012XX00282",
                    "externalLink": ""
                },
                {
                    "shortName": "2001/2 LSF 200",
                    "title": "Forslag til arkivlov",
                    "presentationName": "Lovforslag som fremsat",
                    "documentTypeId": 400,
                    "documentId": 89226,
                    "eliUri": "/eli/ft/200122L00200",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20012/lovforslag_oversigtsformat/L200.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/04/2002"
        },
        {
            "displayName": "Accession",
            "displayValue": "20012XX00282"
        },
        {
            "displayName": "Entydig dokumentidentifikation",
            "displayValue": "AK000200"
        },
        {
            "displayName": "Dato for førstegangsindlæggelse",
            "displayValue": "17/04/2002"
        },
        {
            "displayName": "Dato for indlæggelse",
            "displayValue": "17/04/2002"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 200"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}