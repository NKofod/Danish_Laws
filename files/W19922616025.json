{
    "id": 32355,
    "title": "Inddragelse af tilladelse til lokal fjernsynsvirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26160 af 09/10/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nævnet har inddraget stationens tilladelse til trådløst lokal-tv og  \r\n\r\n dermed den fastsatte sendetid på deling for kanalen med den begrundelse, at  \r\n\r\n stationen har indstillet sine trådløse udsendelser og udelukkende vil sende  \r\n\r\n via kabelanlæg. Udvalget gav nævnet medhold i, at den omstændighed at klager  \r\n\r\n var ophørt med at sende trådløse udsendelser var tilstrækkeligt grundlag for  \r\n\r\n at inddrage klagers tilladelse vedr. trådløse udsendelser. Udvalget fandt  \r\n\r\n derimod ikke at denne omstændighed var tilstrækkelig for at gribe ind i  \r\n\r\n klagers ret til at sende via kabel. Udvalget gav derfor klager medhold i at  \r\n\r\n inddragelsen af sendetiden på den trådløse kanal ikke bør ske for den  \r\n\r\n resterende del af tilladelsesperioden. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Inddragelse af tilladelse til lokal  \r\n\r\n fjernsynsvirksomhed </H1>  \r\n\r\n<P></P>  \r\n\r\n<BR>  \r\n\r\n<P>Udvalget vedr. Lokal Radio og TV har på sit møde den 9. oktober 1992  \r\n\r\n behandlet en klage af 22. juli fra Næstved Lokal TV, over afgørelse over  \r\n\r\n inddragelse af stationens sendetilladelse til lokal fjernsynsvirksomhed.  \r\n\r\n Afgørelsen er truffet af Lokalradio- og TV-nævnet for Næstved m.fl. kommuner  \r\n\r\n og meddelt i brev af 29. juni 1992. Udvalget vedr. Lokal Radio og TV har  \r\n\r\n behandlet sagen på grundlag af følgende oplysninger: I brev af 29. juni 1992  \r\n\r\n begrunder nævnet afgørelsen med, at klager tidligere har orienteret nævnet  \r\n\r\n om, at stationen er udtrådt af samvirket for den trådløse sender, og at der  \r\n\r\n fra den 15. april 1992 alene sendes via kabelanlæg i Næstved. Det anføres  \r\n\r\n endvidere, at med baggrund i en nedgang i antallet af tilladelseshavere på  \r\n\r\n kanalen, har nævnet fundet det nødvendigt at tage klagers tilladelse samt den  \r\n\r\n tidligere sendetidsfordeling på tv-kanalen op til overvejelse. Det forhold,  \r\n\r\n at stationen alene sender i kabel, berettiger ifølge nævnet ikke længere  \r\n\r\n klager til at være omfattet af en sendetidsfordeling, der alene er fastlagt  \r\n\r\n for tilladelseshavere på den trådløse kanal. Nævnet har i samme forbindelse  \r\n\r\n konstateret, at klager periodevis bryder ind i udsendelserne fra den trådløse  \r\n\r\n kanal i forbindelse med nedtagningen i kabelanlægget. For at afklare  \r\n\r\n forholdet besluttede nævnet at inddrage klagers tilladelse til trådløst tv,  \r\n\r\n og i stedet for indskrænke tilladelsen til alene at gælde kabelbårent  \r\n\r\n lokal-tv for resten af indeværende tilladelsesperiode, der løber indtil 31.  \r\n\r\n december 1992. Nævnet oplyser endvidere, at man over for kabelejeren har  \r\n\r\n anbefalet, at der tildeles klager et tilsvarende antal sendetimer på en anden  \r\n\r\n kanal i anlægget. I brev af 22. juli 1992 klager Næstved Lokal TV over  \r\n\r\n afgørelsen og anfører, at man siden 1987 har haft tilladelse til både  \r\n\r\n trådløst og kabelbårent tv, således at man efter aftale med de øvrige  \r\n\r\n tilladelseshavere på den trådløse kanal i skiftende perioder har sendt  \r\n\r\n herfra. I de mellemliggende perioder er der udelukkende blevet sendt i  \r\n\r\n kabelanlæg. Det understreges af klager, at den praksis ikke tidligere har  \r\n\r\n givet anledning til problemer i forhold til øvrige tilladelseshavere eller  \r\n\r\n ført til indsigelser fra nævnets side. I forbindelse med en efterfølgende  \r\n\r\n ændret sendetidsfordeling har en ny tilladelseshaver imidlertid fået andel i  \r\n\r\n den sendetid på kanalen, som nævnet i 1990 tildelte klager. Klager mener  \r\n\r\n hermed, at nævnet reelt har frataget stationen mulighederne for at sende  \r\n\r\n trådløst. Med hensyn til de tekniske muligheder for at drive  \r\n\r\n programvirksomhed via kabel gør klager gældende, at kabelejeren kun har haft  \r\n\r\n mulighed for at stille en &#187;S-kanal&#171; til rådighed som erstatning for  \r\n\r\n den kanal, der tidligere blev delt med de øvrige tilladelseshavere til  \r\n\r\n trådløst tv. I nævnets udtalelse af 20. august 1992 fastholdes begrundelsen  \r\n\r\n for inddragelsen, og det anføres endvidere, at en imødekommelse af klagers  \r\n\r\n ønske om fortsat at have en tilladelse, og dermed en andel i sendetiden på  \r\n\r\n den trådløse kanal, ville forudsætte en aftale mellem klager og den  \r\n\r\n tilladelseshaver, som nu benytter den trådløse sender, således at  \r\n\r\n kabelkanalen fortsat ville kunne forbeholdes klager i et afgrænset tidsrum.  \r\n\r\n En sådan aftale, har nævnet fået oplyst, har ikke kunnet opnås mellem de to  \r\n\r\n parter. Nævnet anfører desuden, at afgørelsen er truffet i overenstemmelse  \r\n\r\n med de faktiske forhold omkring klagers sendeaktivitet for så vidt angår den  \r\n\r\n resterende del af tilladelsesperioden. I øvrigt oplyser nævnet, at klager af  \r\n\r\n kabelejeren har fået adgang til at benytte en anden kanal, og at denne kanal  \r\n\r\n ikke er en af de såkaldte S-kanaler, som ikke kan modtages på alle  \r\n\r\n tv-apparater uden en særlig &#187;converter&#171;. Det bemærkes dog, at det  \r\n\r\n på grund af anden anvendelse af kanalen ikke har været muligt at tildele  \r\n\r\n klager det samme sendetidspunkt. Udvalget har ikke modtaget yderligere  \r\n\r\n kommentarer fra klager i sagen. Klager har dog i brev af 2. august 1992  \r\n\r\n anmodet om at at lade en skriftlig besked fra kabelejeren indgå i sagens  \r\n\r\n akter, hvori det meddeles, at det af hensyn til opståede problemer med  \r\n\r\n udsendelse af lokal-tv i kabelanlægget, er fundet nødvendigt at tildele  \r\n\r\n klager en anden kanal i anlægget i et nærmere angivet tidsrum. Udvalget vedr.  \r\n\r\n Lokal Radio og TV skal herefter udtale: Den omstændighed, at klager er ophørt  \r\n\r\n med at sende trådløst, har givet lokalradio- og tv-nævnet tilstrækkeligt  \r\n\r\n grundlag for at inddrage klagers tilladelse vedr. trådløse udsendelser.  \r\n\r\n Udvalget finder derimod ikke, at denne omstændighed er tilstrækkelig for også  \r\n\r\n at gribe ind i klagers ret til at sende via kabel. Udvalget må derfor give  \r\n\r\n klager medhold i, at inddragelsen af sendetiden på den trådløse kanal ikke  \r\n\r\n bør ske for den resterende del af tilladelsesperioden. Udvalget træffer  \r\n\r\n herefter følgende afgørelse: Der gives klager medhold i det anførte omfang.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19922616025"
        },
        {
            "displayName": "Entydig dokumentidentifikation",
            "displayValue": "CA000266"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26160"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "09/10/1992"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "92.6125-20"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}