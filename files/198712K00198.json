{
    "id": 113332,
    "title": "1987 LSF 198   FORSLAG TIL LOV OM IDRÆTTENS FORSKNINGSRÅD ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 198",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 198 </P>  \r\n\r\n<P></P>  \r\n\r\n<P>Forslag til Lov om Idrættens Forskningsråd </P>  \r\n\r\n<P></P>  \r\n\r\n<P>Fremsat af Jimmy Stahr (S) Søren Hansen (S) Qvist Jørgensen (S) Tastesen  \r\n\r\n (S) Birte Weiss (S) </P>  \r\n\r\n<P></P>  \r\n\r\n<P>den 28. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Idrætsforskningens opgave er at udvikle og nyttiggøre viden om </P>  \r\n\r\n<P>forskellige sider af den fysiske aktivitet og om dens virkninger på </P>  \r\n\r\n<P>idrætsudøveren, for mennesket og for samfundet som helhed. </P>  \r\n\r\n<P>Idrættens Forskningsråd varetager følgende opgaver: </P>  \r\n\r\n<P>1) støtter og initierer forsknings- og udviklingsprojekter: </P>  \r\n\r\n<P>2) rekvirerer forsknings- og udviklingsprojekter, </P>  \r\n\r\n<P>3) støtter forskeruddannelse, </P>  \r\n\r\n<P>4) uddeler forskningsstipendier, </P>  \r\n\r\n<P>5) koordinerer forskningen på idrættens område, </P>  \r\n\r\n<P>6) formidler forskningsresultater. </P>  \r\n\r\n<P>§ 2. Idrættens Forskningsråd består af en bestyrelse og et </P>  \r\n\r\n<P>forskningsudvalg. </P>  \r\n\r\n<P>§ 3. Bestyrelsen består af en formand udpeget af kultur- og </P>  \r\n\r\n<P>kommunikationsministeren samt 10 medlemmer indstillet af følgende: </P>  \r\n\r\n<P>1 medlem, Dansk Idræts-Forbund, </P>  \r\n\r\n<P>1 medlem, De Danske Gymnatik- og Ungdomsforeninger, </P>  \r\n\r\n<P>1 medlem, De Danske Skytte-, Gymnastik- og Idrætsforeninger, </P>  \r\n\r\n<P>1 medlem, Dansk Firmaidrætsforbund, </P>  \r\n\r\n<P>1 medlem, Institutionen til fremme af Dansk Eliteidræt, </P>  \r\n\r\n<P>1 medlem, kultur- og kommunikationsministeren, </P>  \r\n\r\n<P>1 medlem, undervisnings- og forskningsministeren, </P>  \r\n\r\n<P>1 medlem, Amtsrådsforeningen i Danmark, </P>  \r\n\r\n<P>1 medlem, Kommunernes Landsforening, </P>  \r\n\r\n<P>1 medlem, Københavns og Frederiksberg Kommuner i fællesskab. </P>  \r\n\r\n<P>Stk. 2. Medlemmer af bestyrelsen udpeges for 4 år ad gangen, dog </P>  \r\n\r\n<P>fastsætter bestyrelsen efter nedsættelsen nærmere bestemmelse om, </P>  \r\n\r\n<P>at halvdelen af de først valgte ordinære medlemmer afgår efter en </P>  \r\n\r\n<P>funktionsperiode på 2 år. Ingen kan være medlem af bestyrelsen i </P>  \r\n\r\n<P>mere end 2 på hinanden følgende perioder. </P>  \r\n\r\n<P>§ 4. Bestyrelsen leder forskningsrådets virksomhed. Den indhenter </P>  \r\n\r\n<P>indstilling fra forskningsudvalget vedrøende de under § 1, stk. </P>  \r\n\r\n<P>1-6, nævnte opgaver. Bestyrelsen træffer de endelige afgørelser </P>  \r\n\r\n<P>om fordeling af de til rådighed værende midler i overensstemmelse </P>  \r\n\r\n<P>med forskningsrådets formål, opgaver og de formulerede principper. </P>  \r\n\r\n<P>Stk. 2. Bestyrelsen kan ansætte personale til at varetage </P>  \r\n\r\n<P>forskningsrådets daglige drift. </P>  \r\n\r\n<P>Stk. 3. Bestyrelsen fastsætter sin egen forretningsorden. </P>  \r\n\r\n<P>§ 5. Forskningsudvalget består af 10 medlemmer, der udpeges af </P>  \r\n\r\n<P>bestyrelsen efter indstilling fra forskningsinstitutioner, </P>  \r\n\r\n<P>universiteter og læreanstalter m.fl., således at idrætten er </P>  \r\n\r\n<P>forankret i en forskningsmæssig helhed. </P>  \r\n\r\n<P>Stk. 2. Medlemmer af forskningsudvalget kan ikke samtidig være </P>  \r\n\r\n<P>medlemmer af forskningsrådets bestyrelse. </P>  \r\n\r\n<P>Stk. 3. Medlemmer af forskningsudvalget skal være forskere, der </P>  \r\n\r\n<P>beskæftiger sig med idrætsrelateret forskning og/eller </P>  \r\n\r\n<P>beskæftiger sig med forskning og har erfaringer med den </P>  \r\n\r\n<P>frivillige idræt som leder, instruktør eller aktiv udøver. </P>  \r\n\r\n<P>Stk. 4. Medlemmer af forskningsudvalget beskikkes for en 3-årig </P>  \r\n\r\n<P>periode. Ingen kan være medlem af forskningsudvalgeet i mere end </P>  \r\n\r\n<P>2 på hinanden følgende perioder. </P>  \r\n\r\n<P>Stk. 5. Forskningsudvalget sammensættes, så det har kompetence inden </P>  \r\n\r\n<P>for følgende forskningsområder: Idrætshistorie, -pædagogik, </P>  \r\n\r\n<P>-psykologi, -sociologi, -økonomi, -medicin, humanfysiologi og </P>  \r\n\r\n<P>biomekanik (herunder idrætsanlæg, udstyr m.v.). </P>  \r\n\r\n<P>Forskningsudvalget skal sammensættes, således at intet køn må </P>  \r\n\r\n<P>være repræsenteret af mindre end 4 medlemmer. </P>  \r\n\r\n<P>Stk. 6. Bestyrelsen udpeger formanden blandt udvalgets medlemmer </P>  \r\n\r\n<P>efter indstilling fra udvalget. </P>  \r\n\r\n<P>Stk. 7. Forskningsudvalget fastsætter sin egen forretningsorden. </P>  \r\n\r\n<P>Udvalget er rådgivende over for bestyrelsen og har den faglige </P>  \r\n\r\n<P>indstillingsret og det faglige ansvar vedrørende de i § 1, stk. </P>  \r\n\r\n<P>1-6, nævnte opgaver. </P>  \r\n\r\n<P>§ 6. Idrættens Forskningsråds virksomhed finansieres ved bidrag fra </P>  \r\n\r\n<P>idrættens organisationer og Kultur- og Kommunikationsministeriet </P>  \r\n\r\n<P>samt ved egenindtægter og eventuel anden privat eller offentlig </P>  \r\n\r\n<P>støtte. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>På initiativ af Dansk Idræts-Forbund stiftedes den 12. november 1959 </P>  \r\n\r\n<P>Idrættens Forskningsråd. </P>  \r\n\r\n<P>Forskningsrådets nuværende opgave er at fremme og samordne forskning </P>  \r\n\r\n<P>af idrætslige emner af medicinsk, fysiologisk, psykologisk, </P>  \r\n\r\n<P>pædagogisk, historisk, sociologisk og teknisk art samt anden </P>  \r\n\r\n<P>forskning, der kan betragtes som idrætsrelevant. </P>  \r\n\r\n<P>Idrættens landsorganisationer yder for tiden et bidrag til </P>  \r\n\r\n<P>forskningsrådet på ca. 300.000 kr. årligt, og Kultur- og </P>  \r\n\r\n<P>Kommunikationsministeriet bidrager med ca. 400.000 kr. årligt. </P>  \r\n\r\n<P>Forskningsrådets medlemmer opdeles i 3 kategorier: a) </P>  \r\n\r\n<P>ekspertgruppen, b) organisationsrepræsentanter og c) andre </P>  \r\n\r\n<P>medlemmer. </P>  \r\n\r\n<P>Valg af ekspertgruppens medlemmer og andre medlemmer sker efter </P>  \r\n\r\n<P>indstilling og drøftelse i det samlede forskningsråd. </P>  \r\n\r\n<P>Medlemmer af organisationsgruppen udpeges hver for sig af de </P>  \r\n\r\n<P>organisationer, der er berettiget dertil. </P>  \r\n\r\n<P>Forskningsrådets medlemmer vælges for 4 år ad gangen, men kan </P>  \r\n\r\n<P>genvælges. </P>  \r\n\r\n<P>Derudover har den selvejende institution til fremme af dansk </P>  \r\n\r\n<P>eliteidræt (TEAM DANMARK) nedsat et forskningsudvalg, der er </P>  \r\n\r\n<P>rådgivende over for bestyrelsen i spørgsmål af forskningsmæssig </P>  \r\n\r\n<P>art. </P>  \r\n\r\n<P>Ifølge lov nr. 643 af 19. december 1984 om eliteidrættens fremme er </P>  \r\n\r\n<P>institutionen pålagt at formidle idrætsforskningens resultater </P>  \r\n\r\n<P>til instruktører, trænere og aktive. </P>  \r\n\r\n<P>TEAM DANMARK afsætter inden for det nuværende budget (1988) 700.000 </P>  \r\n\r\n<P>kr. til forskningsmæssige opgaver. </P>  \r\n\r\n<P>Breddeidrætsudvalget har ifølge betænkning nr. 1094 om </P>  \r\n\r\n<P>breddeidrætten i Danmark, 1987, foreslået, at der med henblik på </P>  \r\n\r\n<P>styrkelse af breddeidrætten iværksættes øget forsknings- og </P>  \r\n\r\n<P>udviklingsarbejde, der i særlig grad tager udgangspunkt i de </P>  \r\n\r\n<P>danske forhold og den danske tradition. </P>  \r\n\r\n<P>Til dette formål foreslår breddeidrætsudvalget, at der afsættes 1 </P>  \r\n\r\n<P>mio. kr. årligt. Det er især den humanistiske og </P>  \r\n\r\n<P>samfundsvidenskabelige forskning, der ønskes stimuleret. </P>  \r\n\r\n<P>Breddeidrætsudvalget foreslår, at tildeling af støtte varetages af </P>  \r\n\r\n<P>Idrættens Forskningsråd. </P>  \r\n\r\n<P>Den humanbiologiske forskning anses fortsat for væsentlig set i </P>  \r\n\r\n<P>relation til breddeidrættens problemstillinger. Specielt peger </P>  \r\n\r\n<P>breddeidrætsudvalget på, at den idrætsmedicinske forskning bør </P>  \r\n\r\n<P>styrkes, idet der til den almindelige idrætsudfoldelse er knyttet </P>  \r\n\r\n<P>en række medicinske problemer af stor vigtighed. </P>  \r\n\r\n<P>Der kan således iagttages en samfundsmæssig interesse for at øge </P>  \r\n\r\n<P>idrætsforskningen og for at fremme en alsidig udvikling af denne </P>  \r\n\r\n<P>forskning. </P>  \r\n\r\n<P>Det offentliges tiltagende økonomiske engagement i idrætsforskningen </P>  \r\n\r\n<P>gør det ønskeligt at demokratisere Idrættens Forskningsråd og at </P>  \r\n\r\n<P>sikre en bred samfundsmæssig indsigt i rådets virksomhed. </P>  \r\n\r\n<P>Ved at opdele forskningsrådet i en bestyrelse og et forskningsudvalg </P>  \r\n\r\n<P>opnås en klarere kompetencefordeling end i det eksisterende </P>  \r\n\r\n<P>forskningsråd. </P>  \r\n\r\n<P>Gennem tidsbegrænset medlemskab af henholdsvis bestyrelsen og </P>  \r\n\r\n<P>forskningsudvalget sikres en passende balance mellem kontinuitet </P>  \r\n\r\n<P>og fornyelse i personsammensætningen. </P>  \r\n\r\n<P>I det foreligende lovforslag foreslås oprettet et forskningsråd </P>  \r\n\r\n<P>finansieret af staten og idrætten i fællesskab med det formål at </P>  \r\n\r\n<P>støtte, koordinere og formidle idrætsforskningen i Danmark. </P>  \r\n\r\n<P>Den gensidige forpligtelse til finansiering vil bidrage til at sikre </P>  \r\n\r\n<P>en langsigtet planlægning af forskningsindsatsen. Ved at </P>  \r\n\r\n<P>koordinere idrætsforskningen i Danmark får det nye forskningsråd </P>  \r\n\r\n<P>væsentlig betydning for, at de samlede ressourcer til </P>  \r\n\r\n<P>idrætsforskning finder hensigtsmæssig anvendelse. </P>  \r\n\r\n<P>Forskningsrådet skal have status som en selvstændig af staten </P>  \r\n\r\n<P>uafhængig organisation og vil dermed videreføre traditionen for </P>  \r\n\r\n<P>organisering af arbejdet inden for den frivillige idrætssektor. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Idrætsforskningens opgave er at udvikle og nyttiggøre viden om </P>  \r\n\r\n<P>forskellige sider af fysisk aktivitet og dens virkninger på </P>  \r\n\r\n<P>idrætsudøveren, for mennesket og for samfundet som helhed. </P>  \r\n\r\n<P>Størstedelen af forskningen vil som hidtil skulle finansieres af </P>  \r\n\r\n<P>universiteterne og de statslige forskningsråd. </P>  \r\n\r\n<P>Ad 1) </P>  \r\n\r\n<P>Det er en væsentlig opgave for forskningsrådet at vurdere og støtte </P>  \r\n\r\n<P>indkomne ansøgninger, men forskningsrådet kan selv tage initiativ </P>  \r\n\r\n<P>til at rekvirere forsknings- og udviklingsprojekter inden for </P>  \r\n\r\n<P>områderne idrætshistorie, -pædagogik, -psykologi, -sociologi, </P>  \r\n\r\n<P>-økonomi, -medicin, -fysiologi og biomekanik. </P>  \r\n\r\n<P>Ad 2) </P>  \r\n\r\n<P>Forskningsrådet kan tilrettelægge en selvstændig forskningsstrategi. </P>  \r\n\r\n<P>Derved kan det blive aktuelt at rekvirere forsknings- og </P>  \r\n\r\n<P>udviklingsprojekter som supplement til eller erstatning for </P>  \r\n\r\n<P>indkomne ansøgninger, jf. pkt. 1. </P>  \r\n\r\n<P>Ad 3) </P>  \r\n\r\n<P>Især inden for det humanistiske og samfundsvidenskabelige område er </P>  \r\n\r\n<P>der mangel på kvalificerede idrætsforskere, men også inden for </P>  \r\n\r\n<P>det naturvidenskabelige område er der behov for støtte til </P>  \r\n\r\n<P>rekruttering og videreudvikling af forskertalenter, herunder </P>  \r\n\r\n<P>støtte til rejser, studieophold, konferencedeltagelse m.v. </P>  \r\n\r\n<P>Ad 4) </P>  \r\n\r\n<P>Der skal kunne uddeles forskningsstipendier. Den humanistiske og </P>  \r\n\r\n<P>samfundsvidenskabelige forskning har ikke hidtil på samme måde </P>  \r\n\r\n<P>som den naturvidenskabelige idrætsforskning haft institutionelle </P>  \r\n\r\n<P>rammer, der muliggør udførelse af idrætsrelateret forskning. </P>  \r\n\r\n<P>Det nuværende Idrættens Forskningsråd har ikke kunnet yde stipendier </P>  \r\n\r\n<P>og løn til forskning, hvorfor det ofte har været et problem at </P>  \r\n\r\n<P>iværksætte forskning inden for det humanistiske og </P>  \r\n\r\n<P>samfundsvidenskabelige område. </P>  \r\n\r\n<P>Ad 5) </P>  \r\n\r\n<P>For at koordinere forskningsindsatsen, så ressourcerne anvendes </P>  \r\n\r\n<P>hensigtsmæssigt, skal forskningsrådet i videst muligt omfang </P>  \r\n\r\n<P>samordne sine initiativer og tildelinger med TEAM DANMARK og med </P>  \r\n\r\n<P>&#187;Idrætsforsks&#171;, universiteternes og læreanstalternes </P>  \r\n\r\n<P>idrætsforskning. </P>  \r\n\r\n<P>Ad 6) </P>  \r\n\r\n<P>Forskningsrådet bør sikre, at forskningsresultaterne formidles til </P>  \r\n\r\n<P>brugerne, f.eks. ledere, trænere, aktive og administratorer og </P>  \r\n\r\n<P>politikere m.fl. </P>  \r\n\r\n<P>Til § 2 </P>  \r\n\r\n<P>Forskningsrådet ledes af en bestyrelse som øverste myndighed og et </P>  \r\n\r\n<P>forskningsudvalg, der indstiller til bestyrelsen. </P>  \r\n\r\n<P>I det nuværende forskningsråd savnes en tilsvarende klarhed i </P>  \r\n\r\n<P>kompetencefordelingen mellem de faglige eksperter og </P>  \r\n\r\n<P>organisationsrepræsentanterne. </P>  \r\n\r\n<P>Til § 3 </P>  \r\n\r\n<P>Ad stk. 1 </P>  \r\n\r\n<P>Bestyrelsen sammensættes af repræsentanter for offentlige </P>  \r\n\r\n<P>myndigheder, idrættens landsorganisationer og TEAM DANMARK. </P>  \r\n\r\n<P>Denne sammensætning skal sikre en samordning af forskningsindsatsen </P>  \r\n\r\n<P>og en bred samfundsmæssig vurdering af, hvilke forskningsopgaver </P>  \r\n\r\n<P>der skal prioriteres. </P>  \r\n\r\n<P>Ad stk. 2 </P>  \r\n\r\n<P>Medlemmer af bestyrelsen foreslås beskikket for en periode på 4 år </P>  \r\n\r\n<P>ad gangen. For at sikre kontinuitet i bestyrelsen foreslås, at </P>  \r\n\r\n<P>bestyrelsen ved etableringen fastsætter regler om, at halvdelen </P>  \r\n\r\n<P>af de ordinære medlemmer afgår efter en periode på 2 år. </P>  \r\n\r\n<P>Genbeskikkelse kan finde sted, således at et bestyrelsesmedlem højst </P>  \r\n\r\n<P>kan være medlem i 8 år ad gangen. </P>  \r\n\r\n<P>Ved senere udpegning kan det pågældende medlem på ny beskikkes for </P>  \r\n\r\n<P>en 4-årig periode med mulighed for genbeskikkelse for en periode. </P>  \r\n\r\n<P>Til § 4 </P>  \r\n\r\n<P>Ad stk. 1 </P>  \r\n\r\n<P>Bestyrelsen er forskningsrådets øverste ledelse, men i alle sager </P>  \r\n\r\n<P>vedrørende de i § 1, stk. 1-6, nævnte opgaver er bestyrelsen </P>  \r\n\r\n<P>forpligtet til at indhente forskningsudvalgets faglige </P>  \r\n\r\n<P>indstilling. </P>  \r\n\r\n<P>Den endelige afgørelse om prioritering af forskningsrådets midler </P>  \r\n\r\n<P>træffes af bestyrelsen. </P>  \r\n\r\n<P>Ad stk. 2 </P>  \r\n\r\n<P>Bestyrelsen kan ansætte personale, f.eks. et sekretariat, til at </P>  \r\n\r\n<P>varetage den daglige drift og forskningskonsulenter til at </P>  \r\n\r\n<P>formidle forskningsresultater m.v. </P>  \r\n\r\n<P>Ad stk. 3 </P>  \r\n\r\n<P>Det foreslås, at bestyrelsen selv fastsætter sin forretningsorden, </P>  \r\n\r\n<P>herunder terminer for indkaldelser af ansøgninger, fastsættelse </P>  \r\n\r\n<P>af møder etc. </P>  \r\n\r\n<P>Til § 5 </P>  \r\n\r\n<P>Ad stk 1 </P>  \r\n\r\n<P>For at sikre en bred faglig ekspertise foreslås forskningsudvalget </P>  \r\n\r\n<P>at bestå af 10 medlemmer. </P>  \r\n\r\n<P>Bestyrelsen udpeger medlemmerne efter først at have indhentet </P>  \r\n\r\n<P>indstillinger fra relevante universiteter, læreanstalter og </P>  \r\n\r\n<P>institutioner m.fl. </P>  \r\n\r\n<P>Ad stk. 2 </P>  \r\n\r\n<P>Det har været et ønske fra forslagsstillernes side at opnå en </P>  \r\n\r\n<P>klarhed i kompetencefordelingen mellem de faglige eksperter og </P>  \r\n\r\n<P>den besluttende instans. </P>  \r\n\r\n<P>For endvidere at opnå en uvildig dialog mellem bestyrelse og </P>  \r\n\r\n<P>forskningsudvalg foreslås, at personalesammenfald mellem de to </P>  \r\n\r\n<P>instanser udelukkes. </P>  \r\n\r\n<P>Ad stk. 3 </P>  \r\n\r\n<P>Efter denne bestemmelse skal ethvert medlem af forskningsudvalget </P>  \r\n\r\n<P>være beskæftiget med forskning. Det er yderligere et krav, at </P>  \r\n\r\n<P>denne forskning skal være idrætsrelateret, og/eller at medlemmet </P>  \r\n\r\n<P>skal have indgående kendskab til idrættens problemstillinger. </P>  \r\n\r\n<P>Ad stk. 4 </P>  \r\n\r\n<P>Efter forslaget udpeges forskningsudvalget for en 3-årig periode. </P>  \r\n\r\n<P>Genbeskikkelse kan finde sted, således at et forskningsudvalgsmedlem </P>  \r\n\r\n<P>højst kan være medlem i 6 år ad gangen. </P>  \r\n\r\n<P>Ved senere udpegning kan den pågældende forsker på ny genbeskikkes </P>  \r\n\r\n<P>for en 3-årig periode med mulighed for genbeskikkelse for en </P>  \r\n\r\n<P>periode. </P>  \r\n\r\n<P>Ad stk. 5 </P>  \r\n\r\n<P>Den idrætsrelevante forskning udøves inden for forskellige </P>  \r\n\r\n<P>videnskabelige fagområder og kan desuden være tværfaglig. </P>  \r\n\r\n<P>Ud fra ønsket om at sikre en kvalificeret faglig bedømmelse af </P>  \r\n\r\n<P>indkomne ansøgninger etc. er det derfor vigtigt at sikre en </P>  \r\n\r\n<P>sammensætning af udvalget, som dækker følgende fagområder: </P>  \r\n\r\n<P>idrætshistorie, -pædagogik, -psykologi, -sociologi, -medicin, </P>  \r\n\r\n<P>humanfysiologi og biomekanik. </P>  \r\n\r\n<P>Da det endvidere har været forslagsstillernes ønske at sikre en </P>  \r\n\r\n<P>rimelig kønsfordeling, er der indføjet en bestemmelse om, at der </P>  \r\n\r\n<P>i udvalget er repræsenteret mindst 4 kvinder, respektive 4 mænd. </P>  \r\n\r\n<P>Ad stk. 6 </P>  \r\n\r\n<P>Bestyrelsen udpeger formanden for forskningsudvalget blandt og efter </P>  \r\n\r\n<P>indstilling fra udvalgets medlemmer for en periode på 3 år ad </P>  \r\n\r\n<P>gangen. </P>  \r\n\r\n<P>Forskningsudvalget forudsættes selv at fastsætte sin </P>  \r\n\r\n<P>forretningsorden, og bestyrelsen er forpligtet til at høre </P>  \r\n\r\n<P>udvalget i alle sager, der vedrører de under § 1, stk. 1-6, </P>  \r\n\r\n<P>nævnte opgaver. Det betyder, at bestyrelsen ikke inden for disse </P>  \r\n\r\n<P>opgaver kan træffe endelige beslutninger uden først at have </P>  \r\n\r\n<P>indhentet forskningsudvalgets indstilling. </P>  \r\n\r\n<P>Til § 6 </P>  \r\n\r\n<P>Det primære finansieringsgrundlag for forskningsrådet tilvejebringes </P>  \r\n\r\n<P>ved, at idrættens landsorganisationer yder 1/4 pct. af det </P>  \r\n\r\n<P>tipsoverskud, der tilgår disse organisationer. I 1987 vil det </P>  \r\n\r\n<P>svare til ca. 430.000 kr. </P>  \r\n\r\n<P>Kultur- og Kommunikationsministeriet forudsættes at bidrage med et </P>  \r\n\r\n<P>tilsvarende beløb, hvortil kommer det af breddeidrætsudvalget </P>  \r\n\r\n<P>foreslåede beløb på 1 mio. kr. årligt. Dette beløb pålægges de </P>  \r\n\r\n<P>klausuler for anvendelse, der er forudsat i </P>  \r\n\r\n<P>breddeidrætsbetænkningen. </P>  \r\n\r\n<P>Forskningsrådet kan yderligere finansieres ved egen indtægt, f.eks. </P>  \r\n\r\n<P>salg af publikationer og eventuelle donationer fra private givere </P>  \r\n\r\n<P>m.v. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00198"
        },
        {
            "displayName": "Entydig dokumentidentifikation",
            "displayValue": "CL004840"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "198"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}