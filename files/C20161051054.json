{
    "id": 200996,
    "title": "Orienteringsbrev til kommunerne vedr. ændring af bekendtgørelse om dagtilbud nr. 599 af 27/06/2016",
    "documentTypeId": "200",
    "isSagsforlobPeriodValid": true,
    "shortName": "SKR nr 10510 af 29/06/2016",
    "documentHtml": "<div class=\"bjelke\">Den fulde tekst</div><p class=\"Titel2\">Orienteringsbrev til kommunerne vedr. ændring af bekendtgørelse om dagtilbud nr. 599 af 27/06/2016</p>\r\n<p>I dette brev orienteres om ændringer i bekendtgørelsen om dagtilbud.</p>\r\n<p>Ændringerne vedrører tre forhold.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> Dels indføres regler om tilskud til et sprogstimuleringstilbud som følge af vedtagelsen af ændringer i integrationsloven og forskellige andre love.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">2.</span> Der sker en tydeliggørelse af reglerne for, hvordan den månedlige husstandsindkomst skal opgøres i forbindelse med økonomisk fripladstilskud</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">3.</span> Dels sker der en præcisering af de gældende regler vedr. fastsættelse af forældrebetaling.</p>\r\n<p>\r\n</p>\r\n<p>\r\n   <span class=\"Italic\">Ændringer, der følger af ændringer i integrationsloven og forskellige andre love</span>\r\n</p>\r\n<p>Ændringen vedrører § 43 i bekendtgørelse om dagtilbud og medfører, at når et barn i er optaget i et sprogstimuleringstilbud efter dagtilbudslovens § 11, stk. 9 i form af et dagtilbud, udgør kommunalbestyrelsens tilskud et beløb, der svarer til 100 pct. af den tilskudsberettigede forældrebetaling.</p>\r\n<p>Baggrunden for ændringen er, at Folketinget d. 3. juni. vedtog Lov om ændring af integrationsloven og forskellige andre love (Bedre rammer for at modtage og integrere flygtninge og styrket virksomhedsrettet integrationsprogram m.v.) (LOV nr. 665 af 08/06/2016).</p>\r\n<p class=\"BilagtekstListe\">Med vedtagelsen af loven indføres en ny bestemmelse i dagtilbudsloven (§ 11 stk. 9), som indebærer at kommunerne i perioden 1. juli 2016 - 1. juli 2018 får øgede muligheder for at tilrettelægge sprogstimuleringsindsatsen, hvad angår mængden af timer og typen af tilbud til børn med flygtningebaggrund mv., der ikke går i dagtilbud, og som vurderes at have behov for sprogunderstøttende aktiviteter. Dette gælder for børn som har fået opholdstilladelse efter udlændingelovens:</p>\r\n<p class=\"Liste1\">\r\n   <span class=\"Liste1Nr\">–</span> §§ 7 eller 8 (asyl)</p>\r\n<p class=\"Liste1\">\r\n   <span class=\"Liste1Nr\">–</span> § 9 b, stk. 1 (humanitær opholdstilladelse)</p>\r\n<p class=\"Liste1\">\r\n   <span class=\"Liste1Nr\">–</span> § 9 c, stk. 2 (opholdstilladelse som udsendelseshindret)</p>\r\n<p class=\"Liste1\">\r\n   <span class=\"Liste1Nr\">–</span> § 9 c, stk. 3, nr. 1 eller 2 (uledsagede udlændinge under 18 år)</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, nr. 2 eller 3, eller § 9 c, stk. 1 (familiesammenføring med en herboende udlænding, som har fået opholdstilladelse efter udlændingelovens §§ 7 eller 8, § 9 b, stk. 1, eller § 9 c, stk. 2)</p>\r\n<p>Med vedtagelsen af loven vil denne gruppe af tosprogede børn i en toårig periode ikke være omfattet af dagtilbudslovens bestemmelser om henholdsvis 15 timers sprogstimulering og sprogstimulering i form af optagelse i et dagtilbud 30 timer om ugen.</p>\r\n<p>I stedet kan en kommune med, udgangspunkt i det enkelte barns behov, beslutte det tidsmæssige omfang af de sprogstimulerende aktiviteter, samt i hvilket omfang sprogstimuleringsindsatsen for det enkelte barn skal ske via optagelse i et dagtilbud. Det er således kommunen, der fastsætter antallet af sprogstimuleringstimer samt udpeger det relevante tilbud til den pågældende gruppe af børn med udgangspunkt i en konkret og individuel vurdering af det enkelte barns behov.</p>\r\n<p>Der lægges ikke op til, at sprogstimuleringen skal have en anden kvalitet eller et andet omfang end det, som kommunen i dag er forpligtet til at give til tosprogede børn, der ikke går i dagtilbud. Bestemmelsen indebærer dermed alene en mulighed for, at kommunen kan tilrettelægge en indsats, der modsvarer det enkelte barns behov.</p>\r\n<p>Der er indført en overgangsordning, som betyder, at børn, der i perioden 1. juli 2016 - 1. juli 2018, optages i et tilbud om sprogunderstøttende aktiviteter i henhold til Lov om ændring af integrationsloven og forskellige andre love efter periodens udløb kan fortsætte i tilbuddet indtil barnets skolestart (Lov om ændring af integrationsloven og forskellige andre love § 12, stk. 6). Kommunalbestyrelsen kan ligeledes beslutte, at barnet, efter periodens udløb, skal tilbydes sprogstimulering 15 timer om ugen, eller at barnet skal optages i et sprogstimuleringstilbud i form af en plads i et dagtilbud 30 timer om ugen (dagtilbudslovens § 11 stk. 4 eller 5).</p>\r\n<p>De nuværende regler i dagtilbudslovens § 12 om, at forældre har pligt til at lade deres børn deltage i en sprogvurdering og eventuel efterfølgende sprogstimulering ændres ikke. Forældre til den pågældende gruppe af tosprogede børn er således, på lige fod med andre forældre, forpligtet til at lade deres barn deltage i en sprogvurdering og sprogstimulering, såfremt kommunen vurderer, at dette er nødvendigt.</p>\r\n<p>\r\n   <span class=\"Italic\">Præcisering af reglerne for opgørelse af den månedlige husstandsindkomst ved tildeling af økonomisk friplads</span>\r\n</p>\r\n<p>Ændringen foretages for at sikre en identisk ordlyd i forhold til en tilsvarende regel på boligstøtteområdet. Der er således ikke tale om en indholdsmæssig ændring.</p>\r\n<p>Med ændringen tydeliggøres det, at kommunerne i de tilfælde, hvor der i husstandsindkomsten indgår indkomst, som fremgår af indkomstregisteret, men udbetales for flere måneder ad gangen, og indkomsten derfor ikke er periodiseret på månedsbasis i indkomstregisteret, kan fordele indkomsten på de enkelte måneder, som indkomsten faktisk vedrører.</p>\r\n<p>Dette betyder, at såfremt en kommune i forbindelse med fx den månedlige genberegning eller den årlige efterregulering bliver bekendt hermed, så skal kommunen fordele indkomsten på de respektive måneder. Dette kan fx være tilfældet, hvis en borger som led i partshøringen tilkendegiver, at vedkommende har fået flere måneders dagpenge udbetalt i én måned eller hvis kommunen bliver bekendt med, at en borger har fået udbetalt løn for en længere periode på ét bestemt tidspunkt. Fælles for disse eksempler er, at oplysningerne i indkomstregisteret ikke har været retvisende i forhold til borgerens reelle indkomst i den enkelte måned.</p>\r\n<p>\r\n   <span class=\"Italic\">Fastsættelse af forældrebetaling i bekendtgørelse om dagtilbud</span>\r\n</p>\r\n<p>Ændringen vedrører § 12 stk. 1 og stk. 2. i bekendtgørelse om dagtilbud og er alene en præcisering af gældende ret. Princippet bag betalingsreglerne på dagtilbudsområdet er, at den takst forældre betaler, skal modsvares af den ydelse (og dermed udgifterne til ydelsen), forældrene modtager.</p>\r\n<p>Med bekendtgørelsesændringen præciseres det, at forældrenes egenbetaling skal afspejle de gennemsnitlige budgetterede bruttodriftsudgifter opgjort efter aldersgrupper.</p>\r\n<p>Det vil sige, at hvis kommunen i budgettet eksempelvis har differentieret driftsudgiften efter aldersgrupperne omkring 0-2 år og 3 år til skolestart, skal dette afspejles i de takster, kommunen fastsætter for forældres betaling. Har kommunen i budgettet valgt en anden opdeling, som fx en tredeling af aldersgrupper (fx 0-1, 2-3 og 4-5 år), skal udgifterne til disse aldersgrupper afspejles i taksterne. Hvis kommunen i budgettet har de samme bruttodriftsudgifter for hele 0-5 års området, skal dette ligeledes afspejles i taksterne.</p>\r\n<p>\r\n</p>\r\n<p>Såfremt kommunen ønsker, at forældrebetalingen skal være ens for alle aldersgrupper (0-5 årige), kan kommunen vælge at differentiere tilskudsprocenten, således at kommunens tilskud til eksempelvis de 0-2 årige børn er højere end tilskuddet til eksempelvis børn i alderen 3 år til skolestart.</p>\r\n<p>Ændringen vedrører både forældrenes egenbetaling til en plads i et dagtilbud og forældrenes egenbetaling til et sundt frokostmåltid.</p>\r\n<p>\r\n</p>\r\n<p>Bekendtgørelsesændring træder i kraft 1. juli 2016.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Ministeriet for Børn, Undervisning og Ligestilling, den 29. juni 2016</p><p class=\"Sign1\" align=\"center\">Liv Faden</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/2018"
        },
        {
            "displayName": "Accession",
            "displayValue": "C20161051054"
        },
        {
            "displayName": "Entydig dokumentidentifikation",
            "displayValue": "CT000382"
        },
        {
            "displayName": "Dato for førstegangsindlæggelse",
            "displayValue": "26/05/2018"
        },
        {
            "displayName": "Dato for indlæggelse",
            "displayValue": "26/05/2018"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10510"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "29/06/2016"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ministeriet for Børn, Undervisning og Ligestilling, j.nr. 16/07498"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}