{
    "id": 214625,
    "title": "Bekendtgørelse om beviskrav til førere af visse motordrevne fritidsfartøjer med en skroglængde under 4 meter (vandscooterførerbekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 663 af 20/05/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om beviskrav til førere af visse motordrevne fritidsfartøjer med en skroglængde under 4 meter (vandscooterførerbekendtgørelsen)</p>\r\n<p class=\"Indledning2\">I medfør af § 10 a, § 18, stk. 2, og § 27, stk. 3, i lov om skibes besætning, jf. lovbekendtgørelse nr. 74 af 17. januar 2014, fastsættes:</p>\r\n<p class=\"ParagrafGruppeOverskrift\">\r\n   <span>Anvendelse m.v.</span>\r\n</p>\r\n<p class=\"Paragraf\" id=\"id19595aac-0867-407a-a046-e501c890237b\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse for personer, der fører vandfartøjer beregnet til fritidsformål med en skroglængde under 4 m, som anvender en fremdriftsmotor med vandstrålepumpe som hovedfremdriftsmiddel, og som er beregnet til at skulle betjenes af en eller flere personer, som sidder, står eller knæler på – snarere end i – skroget.</p>\r\n<p class=\"Stk2\">\r\n   <span class=\"StkNr\" id=\"idb91d89cd-f721-4ca0-b3f9-9bb5c4913f19\">Stk. 2.</span> Bekendtgørelsen finder tilsvarende anvendelse for personer, der fører luftpudefartøjer og andre motordrevne fartøjer af tilsvarende karakter, der er konstrueret til at blive ført af personer, som sidder, står eller knæler på – snarere end i – skroget.</p>\r\n<p class=\"Stk2\">\r\n   <span class=\"StkNr\" id=\"id7446a544-a81b-4e35-9572-27f74e8ee977\">Stk. 3.</span> Ved personer der fører vandfartøjer, luftpudefartøjer og andre motordrevne fartøjer af tilsvarende karakter, jf. stk. 1 og 2, forstås den person, der til enhver tid manøvrerer fartøjet.</p>\r\n<p class=\"Stk2\">\r\n   <span class=\"StkNr\" id=\"id2be26ef0-9e57-4a44-b31f-28b8304502f6\">Stk. 4.</span> Fartøjets længde i meter er skroglængden overalt målt i henhold til bekendtgørelse om fritidsfartøjer og personlige fartøjer efter den relevante harmoniserede standard. Eksterne ror, eksterne drev og påhængsmotorer, badeplatforme, bovspryd, fenderlister og lignende måles ikke med.</p>\r\n<p class=\"Stk2\">\r\n   <span class=\"StkNr\" id=\"id43fe02bf-fb54-4b09-832b-e1eed0ad9d7d\">Stk. 5.</span> I tvivlstilfælde træffer Søfartsstyrelsen afgørelse om, hvorvidt et fartøj er omfattet af denne bekendtgørelse.</p>\r\n<p class=\"Paragraf\" id=\"id54d1072a-984f-408f-93b2-dc5246f8927d\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Fartøjer, som nævnt i § 1, må kun føres af personer,</p>\r\n<p class=\"Liste1\">\r\n   <span class=\"Liste1Nr\" id=\"idbcaf8071-b845-4a2e-9cba-a78fcbfb1f32\">1)</span> der er fyldt 16 år og</p>\r\n<p class=\"Liste1\">\r\n   <span class=\"Liste1Nr\" id=\"idd54adb79-03d9-4e13-9e95-0c34238eb5b5\">2)</span> har vandscooterbevis i henhold til gældende bekendtgørelse om prøver og beviser for fritidssejlere m.v.</p>\r\n<p class=\"Paragraf\" id=\"id9d41827c-1e42-4d86-9f39-c595af2dcc51\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Føreren skal under sejladsen have det i § 2, nr. 2, krævede bevis hos sig og på forlangende vise det til Søfartsstyrelsen eller politiet.</p>\r\n<p class=\"Paragraf\" id=\"idbc58f9aa-4020-48a3-9e3b-accf897daf3e\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> En person kan, som led i deres forberedelse til prøven efter gældende bekendtgørelse om prøver og beviser for fritidssejlere m.v., føre et fartøj som nævnt i § 1 til øvelsessejlads, forudsat at</p>\r\n<p class=\"Liste1\">\r\n   <span class=\"Liste1Nr\" id=\"idaacbd692-15c1-4a44-ba06-ecaf29269c65\">1)</span> vedkommende kan dokumentere, at en godkendt udbyder har påtaget sig at afholde prøve til opnåelse af vandscooterbevis for den pågældende inden for 30 dage og på forlangende vise dette til Søfartsstyrelsen eller politiet,</p>\r\n<p class=\"Liste1\">\r\n   <span class=\"Liste1Nr\" id=\"idc669589d-4ec3-4de0-b39a-b46402346ae7\">2)</span> sejladsen sker under direkte opsyn af en person, som har bevis til at føre nævnte fartøjer i henhold til denne bekendtgørelse, og</p>\r\n<p class=\"Liste1\">\r\n   <span class=\"Liste1Nr\" id=\"id34020b4b-5e9d-4620-856c-10e00b23a487\">3)</span> vedkommende inden øvelsessejladsen har modtaget en instruktion af den person, der er nævnt i nr. 2, der sikrer, at øvelsessejladsen kan foregå sikkerhedsmæssigt forsvarligt. Den i nr. 2 nævnte person er ansvarlig for, at instruktionen har fundet sted.</p>\r\n<p class=\"Stk2\">\r\n   <span class=\"StkNr\" id=\"id2a047e04-894e-479f-9b42-102c36110a02\">Stk. 2.</span> Anvendelse af bestemmelserne i stk. 1 sker i henhold til sølovens gældende regler om erstatningsansvar.</p>\r\n<p class=\"Paragraf\" id=\"id051f8c8f-3566-4f39-997e-5c2509e9eecb\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Kommuner, regioner eller andre myndigheder, der har bemyndigelse til at fastsætte regulativer for åer, søer, vandløb og lignende beskyttede farvande, kan efter ansøgning til Søfartsstyrelsen få tilladelse til, at sejlads med de i § 1 nævnte fritidsfartøjer i de områder, som hører under myndighedens ansvar, bliver fritaget helt eller delvist for bekendtgørelsens bestemmelser.</p>\r\n<p class=\"ParagrafGruppeOverskrift\">\r\n   <span>Strafbestemmelse</span>\r\n</p>\r\n<p class=\"Paragraf\" id=\"id8a47b060-51b0-4e30-b2c7-8c314bb35ee5\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Overtrædelse af § 2 og § 3 straffes med bøde.</p>\r\n<p class=\"ParagrafGruppeOverskrift\">\r\n   <span>Ikrafttræden m.v.</span>\r\n</p>\r\n<p class=\"Paragraf\" id=\"idea7ec1d2-8f28-482c-8f3d-d82f54aa52b0\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bekendtgørelsen træder i kraft den 27. maj 2020.</p>\r\n<p class=\"Stk2\">\r\n   <span class=\"StkNr\" id=\"idcedae8d1-2273-44cc-b721-04bf2d19fe0f\">Stk. 2.</span> Bekendtgørelse nr. 555 af 28. april 2020 om beviskrav til førere af visse motordrevne fritidsfartøjer med en skroglængde på under 4 meter (vandscooterførerbekendtgørelsen) ophæves.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 20. maj 2020</p><p class=\"Sign1\" align=\"center\">Rasmus Høy Thomsen</p><p class=\"Sign2\" align=\"right\">/ Peter Mikael Ostenfeld</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "popularTitle": "Vandscooterførerbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/2020"
        },
        {
            "displayName": "Accession",
            "displayValue": "B20200066305"
        },
        {
            "displayName": "Entydig dokumentidentifikation",
            "displayValue": "CQ001272"
        },
        {
            "displayName": "Dato for førstegangsindlæggelse",
            "displayValue": "26/05/2020"
        },
        {
            "displayName": "Dato for indlæggelse",
            "displayValue": "26/05/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "663"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "20/05/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Søfartsstyrelsen, j.nr. 2019002181"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}