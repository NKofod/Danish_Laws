{
    "id": 175951,
    "title": "Ankestyrelsens principafgørelse 80-15 om betingelser for hjælp efter serviceloven - Anbringelse uden for hjemmet uden samtykke - lovligt ophold - legalitetsprincippet",
    "documentTypeId": "240",
    "isSagsforlobPeriodValid": true,
    "shortName": "KEN nr 11131 af 03/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">\r\n   <span class=\"Bold\">Ankestyrelsens principafgørelse 80-15 om betingelser for hjælp efter serviceloven - Anbringelse uden for hjemmet uden samtykke - lovligt ophold - legalitetsprincippet</span>\r\n</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">Det er alene personer med lovligt ophold i Danmark, der har ret til hjælp efter servicelovens regler.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Kommunens børn og unge-udvalg træffer afgørelse efter serviceloven om anbringelse af et barn eller en ung uden for hjemmet uden samtykke overfor forældremyndighedsindehavere og barnet eller den unge, der er fyldt 12 år. En sådan afgørelse forudsætter derfor, at forældremyndighedsindehavere og barnet eller den unge, der er fyldt 12 år, har lovligt ophold i Danmark på det tidspunkt, hvor kommunen træffer afgørelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Personer, der opholder sig i Danmark uden lovligt ophold, hører under lovgivningen på udlændingeområdet. Det betyder, at kommunen ikke har hjemmel til at iværksætte foranstaltninger efter reglerne i serviceloven over for denne persongruppe. Kommunen har dog en generel tilsynspligt også over for børn og unge, der opholder sig uden lovligt ophold i kommunen. Det følger af udlændingeloven, at en udlænding, der opholder sig her i landet, og som indgiver ansøgning om asyl, får udgifterne til underhold og nødvendige sundhedsmæssige ydelser dækket af Udlændingestyrelsen, indtil udlændingen meddeles opholdstilladelse eller udrejser. Udlændingestyrelsens forpligtelse omfatter også nødvendige sociale foranstaltninger.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Kommunen kan ikke træffe afgørelse i sager om hjælp til børn uden lovligt ophold. Kommunen kan alene udtale sig vejledende til brug for Udlændingestyrelsens behandling af sagen. Udlændingestyrelsen kan herefter på baggrund af den faglige vurdering fra kommunen beslutte at lade kommunen sætte foranstaltninger i værk over for forældremyndighedsindehaveren, et barn eller en ung. Det er Udlændingestyrelsen, der beslutter og afholder udgifterne til særlige støtteforanstaltninger.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Et børn og unge-udvalg i en kommune kan således ikke træffe afgørelse om anbringelse af et barn eller en ung uden for hjemmet uden samtykke, hvis forældremyndighedsindehaveren og barnet eller den unge over 12 år ikke har lovligt ophold i Danmark på afgørelsestidspunktet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen ophævede børn og unge-udvalgets afgørelse om anbringelse uden samtykke af en udenlandsk kvindes børn, fordi hun som indehaver af forældremyndigheden ikke havde lovligt ophold, da børn og unge-udvalget traf afgørelse. Kvinden havde på tidspunktet for børn og unge-udvalgets afgørelse fået afslag på asyl i Danmark.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Da Ankestyrelsen traf afgørelse, havde kvinden fået lovligt ophold, og Ankestyrelsen benyttede derfor sin kompetence til af egen drift at træffe afgørelse om anbringelse af børnene uden samtykke.</p>\r\n</div>\r\n<p>\r\n   <span class=\"Bold\">Lovgivning:</span>\r\n</p>\r\n<p>Lov om social service - lovbekendtgørelse nr. 1284 af 17. november 2015 - § 2, stk. 1, § 65, stk. 3, jf. stk. 1, samt servicelovens §§ 58, stk. 1, nr. 1 og 4 samt § 62, stk. 3.</p>\r\n<p>\r\n</p>\r\n<p>Udlændingeloven – lovbekendtgørelse nr. 1021 af 19. september 2014 - § 42 a.</p>\r\n<p>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen principielt</span></p>\r\n<p>\r\n</p>\r\n<p>Ankestyrelsen har behandlet sagen principielt for at afklare, om der er hjemmel til at træffe afgørelse om hjælp efter servicelovens regler i forhold til forældremyndighedsindehavere og børn eller unge over 12 år, der ikke har lovligt ophold i Danmark.</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om social service § 2 fastslår, at enhver, der opholder sig lovligt her i landet har ret til hjælp efter serviceloven.</p>\r\n<p>\r\n</p>\r\n<p>Det følger af § 42 a, stk. 1 i udlændingeloven, at en udlænding, der opholder sig her i landet, og som indgiver ansøgning om asyl, får udgifterne til nødvendige sundhedsydelser dækket af Udlændingestyrelsen, indtil udlændingen meddeles opholdstilladelse eller udrejser.</p>\r\n<p>\r\n</p>\r\n<p>Det fremgår af Vejledning om særlig støtte til børn og unge og deres familier - VEJ nr. 9007 af 7. januar 2014 (Vejledning nr. 3 til serviceloven), at Udlændinge, der ikke har ret til ophold her i landet, efter udlændingelovens § 42 a, stk. 2, får udgifterne til underhold og nødvendige sundhedsmæssige ydelser dækket af Udlændingestyrelsen, hvis det er nødvendigt af hensyn til forsørgelsen af udlændingen.</p>\r\n<p>Det er Udlændingestyrelsen, der skal godkende og endeligt afholde udgifterne til særlige støtteforanstaltninger, jf. udlændingeloven § 42 a. Hjælpen skal i øvrigt ydes i samarbejde med udlændingemyndighederne, således at indsatsen over for hele familien koordineres.</p>\r\n<p>\r\n</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>\r\n</p>\r\n<p>Ankestyrelsen har ikke andre principafgørelser på området.</p>\r\n<p>\r\n</p>\r\n<p>\r\n   <span class=\"Bold\">24.</span> <span class=\"Bold\">Den konkrete afgørelse</span></p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Vi ophæver børn og unge-udvalgets afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> A, B og X skal dog stadig være anbragt uden for hjemmet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Sagen skal tages op igen inden den 15. januar 2016</p>\r\n<p>\r\n</p>\r\n<p>Børn og unge-udvalget har lavet en væsentlig fejl ved behandlingen af sagen. Vi har derfor ophævet udvalgets afgørelse og samtidig truffet en ny afgørelse om anbringelse uden for hjemmet.</p>\r\n<p>\r\n</p>\r\n<p>Vi er kommet til samme resultat som børn og unge-udvalget om anbringelse uden for hjemmet, men til et andet resultat om genbehandlingsfristens længde.</p>\r\n<p>\r\n</p>\r\n<p>Kommunen vil kontakte NN, hvad der videre skal ske.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen om at ophæve børn og unge-udvalgets afgørelse om anbringelse uden for hjemmet</span>\r\n</p>\r\n<p>\r\n</p>\r\n<p>Ankestyrelsen vurderer, at der er sket en væsentlig fejl ved sagens behandling i børn og unge-udvalget, og at fejlen bør medføre, at børn og unge-udvalgets afgørelse er ugyldig.</p>\r\n<p>\r\n</p>\r\n<p>Årsagen er, at NN, A, B og C ikke havde lovligt ophold i Danmark på tidspunktet for børn og unge-udvalgets afgørelse.</p>\r\n<p>\r\n</p>\r\n<p>Vi henviser til, at hjælp efter serviceloven forudsætter lovligt ophold i Danmark.</p>\r\n<p>\r\n</p>\r\n<p>Vi henviser også til, at det er beskrevet, at NN først den 15. juli 2015 fik opholdstilladelse i Danmark og A, B og C først den 14. juli 2015 - fik opholdstilladelse i Danmark. NN’s tidsbegrænsede opholdstilladelse blev givet med tilbagevirkende kraft fra den 7. juli 2015 og gælder indtil den 15. januar 2016, men A, bo og Cs opholdstilladelse blev givet med tilbagevirkende kraft fra 11. marts 2015 og gælder indtil den 7. juli 2016.</p>\r\n<p>\r\n</p>\r\n<p>Vi bemærker i den forbindelse, at det forhold at opholdstilladelsen er givet med tilbagevirkende kraft, efter vores vurdering, ikke ændrer ved det faktum, at NN og børnene ikke havde lovligt ophold i Danmark, da børn og unge-udvalget traf afgørelse den 7. juli 29015.</p>\r\n<p>[…]</p>\r\n<p>\r\n</p>\r\n<p>\r\n   <span class=\"Bold\">2.1.</span> <span class=\"Bold\">Begrundelsen for afgørelsen om anbringelse</span></p>\r\n<p>[…]</p>\r\n<p>\r\n</p>\r\n<p>\r\n   <span class=\"Bold\">2.2.</span> <span class=\"Bold\">Begrundelsen for afgørelsen om genbehandlingsfrist</span></p>\r\n<p>[…]</p>\r\n<p>\r\n</p>\r\n<p>\r\n   <span class=\"Bold\">2.3.</span> <span class=\"Bold\">Bemærkninger</span></p>\r\n<p>[…]</p>\r\n<p>\r\n</p>\r\n<p>\r\n   <span class=\"Bold\">2.4.</span> <span class=\"Bold\">Bemærkninger til klagen med videre</span></p>\r\n<p>[…]</p>\r\n<p>\r\n</p>\r\n<p>Advokat YY anførte desuden, at kommunen havde meddelt familien, at de grundet deres asylstatus ikke havde ret til de støtteforanstaltninger, der normalt gives under en anbringelse. Familien havde således ikke fået samme retstilling, som man giver danske familier i samme situation. Der var tale om brud på de internationale konventioner, der gjaldt på området.</p>\r\n<p>[…]</p>\r\n<p>\r\n</p>\r\n<p>Vi bemærker […], at børn og unge, der opholder sig i Danmark som asylansøgere (processuelt ophold) eller uden et lovligt opholdsgrundlag, hører under lovgivningen på udlændingeområdet. Kommunens generelle tilsynsforpligtelse gælder dog sideløbende - også for de børn og unge, der midlertidigt opholder sig i kommunen uden lovligt ophold, herunder på asylcentre.</p>\r\n<p>\r\n</p>\r\n<p>Hvis kommunen som led i sin tilsynsforpligtelse bliver opmærksom på et barn eller en ung, der mistrives, har kommunen således pligt til at kontakte udlændingemyndighederne, så der kan blive taget hånd om problemerne indenfor udlændingesystemet.</p>\r\n<p>\r\n</p>\r\n<p>Endelig bemærker vi, at udlændinge, der ikke har ret til ophold her i landet, får dækket udgifter til underhold og nødvendige sundhedsmæssige ydelser af Udlændingestyrelsen, hvis det er nødvendigt af hensyn til forsørgelsen af udlændingen, jf. udlændingeloven § 42 a, stk. 2. Udlændingestyrelsens forpligtelse til at dække udgifterne omfatter også nødvendige sociale foranstaltninger, da sådanne udlændinge ikke er omfattet af den almindelige lovgivning på det sociale område, herunder serviceloven. Ansøgning om godkendelse af sociale foranstaltninger til udlændinge, der er omfattet af udlændingeloven, behandles af Udlændingestyrelsen, jf. udlændingeloven § 42 a.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/12/2015"
        },
        {
            "displayName": "Accession",
            "displayValue": "W20151113125"
        },
        {
            "displayName": "Entydig dokumentidentifikation",
            "displayValue": "CJ000161"
        },
        {
            "displayName": "Dato for indlæggelse",
            "displayValue": "12/09/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11131"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "03/12/2015"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2015-2010-33903"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}