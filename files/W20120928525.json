{
    "id": 141647,
    "title": "Tilrettelæggelse af arbejde med varekørsel under hensyn til tidspres",
    "documentTypeId": "240",
    "isSagsforlobPeriodValid": true,
    "shortName": "KEN nr 9285 af 01/03/2010",
    "documentHtml": "<div class=\"bjelke\">Den fulde tekst</div><p class=\"Titel2\">Tilrettelæggelse af arbejde med varekørsel under hensyn til tidspres</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg på en virksomhed, der foretog varekørsel. Arbejdstilsynet kørte med ud på 2 af de 5 ture, og vurderede, at de ansatte var under et stort tidspres. Arbejdstilsynet konstaterede, at afgangs- og returtiderne i flere tilfælde ikke kunne overholdes, og at der blev kørt for stærkt og udført tunge løft uden brug af tekniske hjælpemidler. Arbejdstilsynet gav virksomheden påbud om at planlægge og tilrettelægge arbejdet med varekørsel under hensyn til tidspres og påbud om at bruge en autoriseret arbejdsmiljørådgiver til at forebygge, at overtrædelsen gentager sig.</p>\r\n   <p class=\"TekstGenerel\">Arbejdsmiljøklagenævnet fandt, at de ansatte var udsat for tidspres, der medførte risiko for sikkerhed og sundhed. Nævnet lagde herved vægt på, at Arbejdstilsynet ved tilsynsbesøget den 1. marts 2011 observerede 2 ud af 5 faste ture. Nævnet lagde vægt på, at Arbejdstilsynet konstaterede, at afgangs- og returtiderne i flere tilfælde ikke kunne overholdes, og at forsinkelserne smittede af på de øvrige ture. Nævnet lagde herved vægt på, at forsinkelserne kunne medføre, at kolleger skulle vente på varer, som andre ansatte havde med tilbage, at den ansatte selv blev forsinket på næste tur og risikerede utilfredse kunder, samt at pauser ikke blev holdt.</p>\r\n</div>\r\n<p class=\"Tekst\">[Adressat udeladt]</p>\r\n<p class=\"Tekst\">Arbejdsmiljøklagenævnet har på møde den 28. februar 2012 behandlet virksomhedens klage over Arbejdstilsynets afgørelse af den 4. marts 2011, hvorved virksomheden fik påbud om:</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> Straks at planlægge og tilrettelægge arbejdet med varekørsel under hensyn til tidspres, samt</p>\r\n   <p class=\"Liste1\">\r\n      <span class=\"Liste1Nr\">2.</span> At bruge autoriseret arbejdsmiljørådgiver til at forebygge, at overtrædelsen gentager sig.</p>\r\n</p>\r\n<p class=\"Tekst\">Nævnet traf følgende</p>\r\n<p class=\"Kapitelnummer\">A F G Ø R E L S E</p>\r\n<p class=\"Tekst\">Arbejdsmiljøklagenævnet fastholder Arbejdstilsynets påbud således, at virksomheden straks skulle planlægge og tilrettelægge arbejdet med varekørsel under hensyn til tidspres, så arbejdet er sikkerheds- og sundhedsmæssigt fuldt forsvarligt på kort og på lang sigt.</p>\r\n<p class=\"Tekst\">Endvidere skal virksomheden bruge en autoriseret arbejdsmiljørådgiver til at bistå sig med at forebygge, at overtrædelsen gentager sig.</p>\r\n<p class=\"Tekst\">Virksomheden skal senest den 14. maj 2012 efterkomme påbuddet om autoriseret arbejdsmiljørådgiver.</p>\r\n<p class=\"Tekst\">Desuden skal virksomheden senest den 17. april 2012 give Arbejdstilsynet en tilbagemelding om, hvilken autoriseret arbejdsmiljørådgiver, som virksomheden har indgået aftale med.</p>\r\n<p class=\"Kapitelnummer\">B E G R U N D E L S E</p>\r\n<p class=\"TekstoverskriftVenstreN\">Påbuddet om varekørsel</p>\r\n<p class=\"Tekst\">Arbejdsmiljøklagenævnet finder, at de ansatte er udsat for tidspres, der medfører risiko for sikkerhed og sundhed.</p>\r\n<p class=\"Tekst\">Nævnet lægger herved vægt på, at Arbejdstilsynet ved tilsynsbesøget den 1. marts 2011 observerede 2 ud af 5 faste ture. Det blev oplyst, at de to ture var gennemsnitlige, det vil sige hverken specielt stille eller specielt travle.</p>\r\n<p class=\"Tekst\">Nævnet lægger vægt på, at Arbejdstilsynet konstaterede, at afgangs- og returtiderne i flere tilfælde ikke kunne overholdes, og at forsinkelserne smittede af på de øvrige ture.</p>\r\n<p class=\"Tekst\">Nævnet lægger herved vægt på, at forsinkelserne kan medføre, at kolleger skal vente på varer, som andre ansatte har med tilbage, at den ansatte selv bliver forsinket på næste tur og risikerer utilfredse kunder, samt at pauser ikke bliver holdt.</p>\r\n<p class=\"Tekst\">Nævnet lægger endvidere vægt på, at Arbejdstilsynet konstaterede, at de ansatte udfører tunge løft uden brug af tekniske hjælpemidler.</p>\r\n<p class=\"Tekst\">Således konstaterede Arbejdstilsynet, at en ansat løftede en 60 liters olietromle manuelt ud af en varebil med hjælp fra en kunde. Endvidere bar en ansat 4 bremseskiver 10 meter i en mælkekasse, hvor bunden af mælkekassen var revnet. Bremseskiverne havde en vægt på 20 kg.</p>\r\n<p class=\"Tekst\">Nævnet lægger vægt på Arbejdstilsynets oplysninger om, at de ansatte oplyste, at det tager ekstra tid at anvende tekniske hjælpemidler til løft og bæring, og at dette derfor fravælges.</p>\r\n<p class=\"Tekst\">Det blev ved tilsynsbesøget oplyst, at en chaufførkollega havde været sygemeldt med hold i ryggen efter et løft, hvor han valgte at løfte tunge varer uden brug af hjælpemidler, da han var bagud med tiden. Oplysningen er bekræftet af virksomheden.</p>\r\n<p class=\"Tekst\">Nævnet lægger herudover vægt på, at Arbejdstilsynet konstaterede, at en ansat kørte for stærkt i trafikken. Således kørte en ansat 100-120 km/t. på landevej, og at de ansatte oplyste, at det var en mulighed for at hente tid.</p>\r\n<p class=\"Tekst\">Efter reglerne om arbejdets udførelse skal arbejdet i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt.</p>\r\n<p class=\"Tekst\">Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse. Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.</p>\r\n<p class=\"Tekst\">Det fremgår endvidere af reglerne om arbejdets udførelse, at arbejdet i alle led skal udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\r\n<p class=\"Tekst\">Virksomheden har i klagen anført, at der er holdt møder og lavet om på vareture, samt udarbejdet interne retningslinjer mht. løft og varekørsel.</p>\r\n<p class=\"Tekst\">Virksomheden har endvidere anført, at alle chauffører og kørselsledere har deltaget i møder, hvor det er aftalt, at der køres efter færdselsreglerne, og at turene bliver tilrettet, hvis der er problemer med at nå turene.</p>\r\n<p class=\"Tekst\">Virksomheden har yderligere anført, at påbuddet indeholder en række punkter, som er udsagn fra chauffører og ikke udtryk for faktuelle observationer, at der er en række forkerte faktuelle oplysninger i påbuddet, og at påbuddet i høj grad er baseret på udsagn fra en chauffør, der heller ikke kan genkende udsagnene.</p>\r\n<p class=\"Tekst\">Virksomheden har herudover anført, at der foreligger APV uden anmærkninger, som tilsynet ikke har set.</p>\r\n<p class=\"Tekst\">Hertil bemærker nævnet, at uanset at der er holdt møder, lavet om på vareture mm. , konstaterede Arbejdstilsynet på tilsynsbesøget, at afgangs- og returtiderne i flere tilfælde ikke kunne overholdes, og at der blev kørt for stærkt og udført tunge løft uden brug af tekniske hjælpemidler, og at de ansatte har oplyst, at dette skyldtes tidspres.</p>\r\n<p class=\"Tekst\">Nævnet finder allerede af disse grunde, at der er grundlag for påbuddet, selvom der er uenighed om mødetider, om en ansat har været sygemeldt med stress, om der forekommer overarbejde mv.</p>\r\n<p class=\"Tekst\">Nævnet bemærker endvidere, at Arbejdstilsynet har anført, at oplysningerne i påbuddet stammer fra flere ansatte og ikke kun de to ansatte, som Arbejdstilsynet kørte med. Endvidere observerede Arbejdstilsynet selv, som anført ovenfor, at der blev kørt for stærkt, og at der ikke blev brugt tekniske hjælpemidler ved løft, og at de ansatte oplyste, at det skyldtes tidspres.</p>\r\n<p class=\"Tekst\">Nævnet bemærker yderligere, at uanset at virksomheden har en APV uden anmærkninger, er det ikke ensbetydende med, at alle regler i arbejdsmiljølovgivningen er overholdt.</p>\r\n<p class=\"Tekst\">Endelig bemærker nævnet, at nævnet alene har taget stilling til, om der var grundlag for Arbejdstilsynets afgørelse på tilsynstidspunktet. Det forhold, at virksomheden efterfølgende har udliciteret to af ruterne, vedrører et spørgsmål om efterkommelse af påbuddet, som ligger udenfor nævnets kompetence.</p>\r\n<p class=\"TekstoverskriftVenstreN\">Påbuddet om autoriseret arbejdsmiljørådgiver</p>\r\n<p class=\"Tekst\">Nævnet finder, at virksomheden har overtrådt arbejdsmiljølovgivningen vedrørende et komplekst arbejdsmiljøproblem, som Arbejdstilsynet har givet påbud om.</p>\r\n<p class=\"Tekst\">Nævnet lægger herved vægt på, at tidspresset ved varekørslen udgør et psykisk arbejdsmiljøproblem, der har givet anledning til, at Arbejdstilsynet har givet påbud om psykisk arbejdsmiljø.</p>\r\n<p class=\"Tekst\">Ifølge reglerne om rådgiverpåbud skal arbejdsgiveren efterkomme påbud om brug af autoriseret arbejdsmiljørådgiver, når Arbejdstilsynet træffer en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed.</p>\r\n<p class=\"Tekst\">De arbejdsmiljøproblemer, der udløser et rådgiverpåbud ved komplekse og alvorlige overtrædelser, kan være konstateret ved enkeltstående tilsyn eller et samlet tilsynsforløb.</p>\r\n<p class=\"Tekst\">Endvidere følger det af reglerne, at det udgør et komplekst arbejdsmiljøproblem, når der er problemer i det psykiske arbejdsmiljø, der giver anledning til, at Arbejdstilsynet afgiver påbud om psykisk arbejdsmiljø.</p>\r\n<p class=\"Tekst\">Der afgives ikke rådgiverpåbud, hvis virksomheden inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"Tekst\">Ud fra det oplyste om arbejdets karakter må det lægges til grund, at virksomheden ikke inden for det seneste år forud for Arbejdstilsynets påbud har løst et identisk arbejdsmiljøproblem på samme arbejdssted, og den nævnte undtagelsesbestemmelse finder derfor ikke anvendelse.</p>\r\n<p class=\"Tekst\">Virksomheden har anført, at man for at efterkomme påbuddet pr. 1. april 2011 har udliciteret de to største vareture. Hermed er tidspresset fjernet, og virksomheden ønsker derfor ikke at anvende en arbejdsmiljørådgiver.</p>\r\n<p class=\"Tekst\">Hertil bemærker nævnet, at når der afgives påbud om problemer i det psykiske arbejdsmiljø, afgives der også rådgivningspåbud. Der kan ikke undtages herfra, medmindre virksomheden indenfor det seneste år har løst et identisk arbejdsmiljøproblem på samme arbejdssted, jf. ovenfor. Endvidere er påbuddet givet for at forebygge, at overtrædelsen gentager sig.</p>\r\n<p class=\"Tekst\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Kapitelnummer\">R E G L E R</p>\r\n<p class=\"Tekst\">Arbejdsmiljøklagenævnet har ved afgørelsen anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret til at give påbud:</p>\r\n   <p class=\"Liste2\">\r\n      <span class=\"Liste2Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om arbejdets udførelse:</p>\r\n   <p class=\"Liste2\">\r\n      <span class=\"Liste2Nr\">•</span> § 4 og § 7, stk. 1, i bekendtgørelse nr. 559 af 17. juni 2004 om arbejdets udførelse.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om autoriseret arbejdsmiljørådgiver:</p>\r\n   <p class=\"Liste2\">\r\n      <span class=\"Liste2Nr\">•</span> § 77a, stk. 1, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste2\">\r\n      <span class=\"Liste2Nr\">•</span> § 6, § 36, §§ 37-38, §§ 42-45 og § 49, i bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"Kapitelnummer\">OPLYSNINGERNE I SAGEN</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet, virksomhedens brev af den 5. juli 2011 og Arbejdstilsynets brev af den 16. august 2011.</p>\r\n<p class=\"Tekst\" style=\"text-align: center;\">På klagenævnets vegne</p>\r\n<p class=\"Tekst\" style=\"text-align: center;\">[navn udeladt]</p>\r\n<p class=\"Tekst\" style=\"text-align: center;\">[stilling udeladt]</p>\r\n<p class=\"Tekst\">\r\n   <span class=\"Bold Underline\">Kopi til:</span>\r\n</p>\r\n<p class=\"Tekst\">[navn udeladt]</p>\r\n<p class=\"Tekst\">[navn udeladt]</p>\r\n<p class=\"TekstoverskriftVenstreN\">Regler</p>\r\n<p class=\"TekstoverskriftVenstreN\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"Tekst\">…</p>\r\n<p class=\"Afsnitsoverskrift\">Kapitel 13</p>\r\n<p class=\"Afsnitsoverskrift\">Arbejdstilsynet</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Stk\">\r\n   <span class=\"Italic\">Stk. 2.</span>\r\n</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"Stk\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"Tekst\">…</p>\r\n<p class=\"TekstoverskriftVenstreN\">Bekendtgørelse nr. 559 af 17. juni 2004 om arbejdets udførelse</p>\r\n<p class=\"Tekst\">…</p>\r\n<p class=\"Afsnitsoverskrift\">Kapitel 2</p>\r\n<p class=\"Afsnitsoverskrift\">Planlægning og tilrettelæggelse af arbejdet</p>\r\n<p class=\"Paragraftekst\">\r\n   <span class=\"Bold\">§ 4.</span> Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse. Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.</p>\r\n<p class=\"Tekst\">…</p>\r\n<p class=\"Afsnitsoverskrift\">Kapitel 3</p>\r\n<p class=\"Afsnitsoverskrift\">Arbejdets udførelse</p>\r\n<p class=\"Afsnitsoverskrift\">Almene krav</p>\r\n<p class=\"Paragraftekst\">\r\n   <span class=\"Bold\">§ 7.</span> Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\r\n<p class=\"Stk\">\r\n   <span class=\"Italic\">Stk. 2.</span> Ved arbejde, som virker fysisk eller psykisk skadeligt eller belastende på kort eller lang sigt, kan Arbejdstilsynet stille krav om, at særlige arbejdsmiljømæssige foranstaltninger skal gennemføres. Sådanne foranstaltninger kan være særlige velfærdsforanstaltninger og andre arbejdsmiljømæssige foranstaltninger, som er nødvendige for at forebygge sygdom, nedslidning, ulykker m.v.</p>\r\n<p class=\"Stk\">\r\n   <span class=\"Italic\">Stk. 3.</span> Hvor arbejdet i særlig grad kan bringe sikkerhed og sundhed i fare, kan Arbejdstilsynet, hvor denne fare ikke kan imødegås på anden måde, stille krav om pauser og begrænset arbejdstid for dette arbejde. Samme krav stilles, hvor der anvendes særligt arbejdstøj og personlige værnemidler.</p>\r\n<p class=\"Tekst\">. . .</p>\r\n<p class=\"TekstoverskriftVenstreN\">Bekendtgørelse nr. 259 af 20. marts 2007 om brug af autoriserede arbejdsmiljørådgivere</p>\r\n<p class=\"Afsnitsoverskrift\">Kapitel 2</p>\r\n<p class=\"Afsnitsoverskrift\">Påbud om brug af autoriserede arbejdsmiljørådgivere</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"Afsnitsoverskrift\">Kapitel 3</p>\r\n<p class=\"Afsnitsoverskrift\">Komplekse og alvorlige overtrædelser af arbejdsmiljølovgivningen</p>\r\n<p class=\"Afsnitsoverskrift\">Det ergonomiske område</p>\r\n<p class=\"Tekst\">…</p>\r\n<p class=\"Afsnitsoverskrift\">Det psykosociale område</p>\r\n<p class=\"Paragraftekst\">\r\n   <span class=\"Bold\">§ 36.</span> Problemer i det psykiske arbejdsmiljø, der giver anledning til, at Arbejdstilsynet afgiver påbud om psykisk arbejdsmiljø.</p>\r\n<p class=\"Afsnitsoverskrift\">Kapitel 4</p>\r\n<p class=\"Afsnitsoverskrift\">Rådgivningspligt</p>\r\n<p class=\"Paragraftekst\">\r\n   <span class=\"Bold\">§ 37.</span> Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.</p>\r\n<p class=\"Stk\">\r\n   <span class=\"Italic\">Stk. 2.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.</p>\r\n<p class=\"Paragraftekst\">\r\n   <span class=\"Bold\">§ 38.</span> Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.</p>\r\n<p>…</p>\r\n<p class=\"Paragraftekst\">\r\n   <span class=\"Bold\">§ 42.</span> Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.</p>\r\n<p class=\"Stk\">\r\n   <span class=\"Italic\">Stk. 2.</span> Aftalen skal indeholde angivelser af, hvordan pligter i forbindelse med rådgivningspåbud efterkommes.</p>\r\n<p class=\"Stk\">\r\n   <span class=\"Italic\">Stk. 3.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"Paragraftekst\">\r\n   <span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n<p class=\"Stk\">\r\n   <span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n<p class=\"Stk\">\r\n   <span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n<p class=\"Stk\">\r\n   <span class=\"Italic\">Stk. 4.</span> Bygherren er undtaget fra pligten i stk. 2.</p>\r\n<p class=\"Paragraftekst\">\r\n   <span class=\"Bold\">§ 44.</span> Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.</p>\r\n<p class=\"Stk\">\r\n   <span class=\"Italic\">Stk. 2.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"Stk\">\r\n   <span class=\"Italic\">Stk. 3.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.</p>\r\n<p class=\"Stk\">\r\n   <span class=\"Italic\">Stk. 4.</span> Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.</p>\r\n<p class=\"Paragraftekst\">\r\n   <span class=\"Bold\">§ 45.</span> Redegørelsen skal ved rådgivningspåbud efter §§ 3 og 6 indeholde følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> hvordan rådgivningspåbuddet og den eller de afgørelser, der førte til rådgivningspåbuddet, er efterkommet,</p>\r\n   <p class=\"Liste1\">\r\n      <span class=\"Liste1Nr\">2)</span> hvordan sikkerhedsorganisationen eller de ansatte har været inddraget i rådgivningsprocessen,</p>\r\n   <p class=\"Liste1\">\r\n      <span class=\"Liste1Nr\">3)</span> hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og</p>\r\n   <p class=\"Liste1\">\r\n      <span class=\"Liste1Nr\">4)</span> resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.</p>\r\n<p>…</p>\r\n<p class=\"Paragraftekst\">\r\n   <span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n<p class=\"Stk\">\r\n   <span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\r\n<p class=\"Stk\">\r\n   <span class=\"Italic\">Stk. 3.</span> Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.</p>\r\n<p class=\"Stk\">\r\n   <span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\r\n<p class=\"Stk\">\r\n   <span class=\"Italic\">Stk. 5.</span> Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.</p>\r\n<p class=\"Stk\">\r\n   <span class=\"Italic\">Stk. 6.</span> Bygherren er undtaget for pligten i stk. 4.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/2012"
        },
        {
            "displayName": "Accession",
            "displayValue": "W20120928525"
        },
        {
            "displayName": "Entydig dokumentidentifikation",
            "displayValue": "BE005059"
        },
        {
            "displayName": "Dato for indlæggelse",
            "displayValue": "02/02/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9285"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/03/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "J.nr., 7000035-12/700040-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}