{
    "id": 499,
    "title": "Kendelse fra Pressenævnet i sag nr. 58/1999",
    "documentTypeId": "240",
    "isSagsforlobPeriodValid": true,
    "shortName": "KEN nr 10271 af 10/08/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Bladet havde bragt nogle artikler om en for&aelig;ldremyndighedssag, hvor  \r\n\r\n klageren var advokat for den ene af parterne. N&aelig;vnet udtalte, at bladet  \r\n\r\n havde haft tilstr&aelig;kkeligt grundlag for at opfatte nogle udtalelser fra  \r\n\r\n klageren, s&aring;ledes som det skete. Bladet havde endvidere p&aring;  \r\n\r\n forn&oslash;den m&aring;de s&oslash;gt at indhente en udtalelse fra klageren.  \r\n\r\n God presseskik var ikke tilsidesat.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 58/1999</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Advokat [K] har ved advokat Hans Helmer Jensen klaget til  \r\n\r\n Pressen&aelig;vnet over artikler bragt i Berlingske Tidende den 15., og 16.  \r\n\r\n april 1999 og den 7. maj 1999, idet hun mener, at god presseskik er  \r\n\r\n tilsidesat.</P>  \r\n\r\n<P ALIGN=\"JUSTIFY\">Artiklen den 15. april 1999 l&oslash;d:</P>  \r\n\r\n<P ALIGN=\"JUSTIFY\">\"<B>Massiv kritik af kendt skilsmisse-advokat</P>  \r\n\r\n<I><P ALIGN=\"JUSTIFY\">Etik:</B> Foreninger kr&aelig;ver k&oslash;benhavnsk  \r\n\r\n advokat udelukket fra sager om b&oslash;rns samv&aelig;r med  \r\n\r\n skilsmisse-for&aelig;ldre, efter at hun &oslash;jensynligt har opfordret  \r\n\r\n klient til falsk anmeldelse af eksmand for incest. Politiet overvejer  \r\n\r\n sigtelse, Advokatr&aring;det eksklusion.</P>  \r\n\r\n</I>  \r\n\r\n<P ALIGN=\"JUSTIFY\">Kritikken mod den kendte familierets-advokat [K],  \r\n\r\n K&oslash;benhavn, er n&aring;desl&oslash;s, efter at hun er afsl&oslash;ret i  \r\n\r\n tilsyneladende bevidst at have opfordret en klient til at bryde loven og lyve  \r\n\r\n for at forhindre klientens eksmand i at have samv&aelig;r med et f&aelig;lles  \r\n\r\n barn.</P>  \r\n\r\n<P ALIGN=\"JUSTIFY\">\"Hvis jeg var Advokatr&aring;d, ville jeg skride til  \r\n\r\n eksklusion med det samme. Hun skal ud af vagten,\" lyder det fra formanden for  \r\n\r\n Landsforeningen B&oslash;rns Vilk&aring;r,  Johan  Halse.</P>  \r\n\r\n<P ALIGN=\"JUSTIFY\">Formanden for B&oslash;rner&aring;det,  Per  \r\n\r\n  Schultz-J&oslash;rgensen, tilslutter sig:</P>  \r\n\r\n<P ALIGN=\"JUSTIFY\">\"Det er en rystende afsl&oslash;ring, og det vil  \r\n\r\n v&aelig;re fuldt berettiget, hvis familieret og is&aelig;r samv&aelig;rssager  \r\n\r\n for fremtiden er lukket land for denne advokat,\" siger har.</P>  \r\n\r\n<P ALIGN=\"JUSTIFY\">DR-dokumentaren \"Farvel far\" kunne tirsdag aften afspille  \r\n\r\n et b&aring;nd med en telefonbesked fra [K], hvori hun opfordrer sin klient  \r\n\r\n til hurtig anmeldelse af eksmanden for incest med en datter for at opn&aring;  \r\n\r\n en hurtig anholdelse. Men incest-anklagen var uden hold i virkeligheden, og  \r\n\r\n advokaten har derfor &oslash;jensynligt opfordret til falsk anmeldelse,  \r\n\r\n hvilket er ulovligt.</P>  \r\n\r\n<B><P ALIGN=\"JUSTIFY\">Overvejer sigtelse</P>  \r\n\r\n</B>  \r\n\r\n<P ALIGN=\"JUSTIFY\">Kriminalpolitiet i Lyngby overvejer i &oslash;jeblikket at  \r\n\r\n sigte [K] og hendes klient for falsk anmeldelse. Advokatr&aring;det oplyser,  \r\n\r\n at det unders&oslash;ger grundlaget for en eventuel eksklusion af [K], der  \r\n\r\n som beskikket advokat af det offentlige har f&oslash;rt hundredevis af  \r\n\r\n samv&aelig;rssager.</P>  \r\n\r\n<P ALIGN=\"JUSTIFY\"> John  Halse fra B&oslash;rns Vilk&aring;r er p&aring;  \r\n\r\n forh&aring;nd klar med en dom:</P>  \r\n\r\n<P ALIGN=\"JUSTIFY\">\"Hun har et klart problem med sin advokatetik, og  \r\n\r\n desv&aelig;rre m&aring; jeg konstatere, at advokatstanden generelt  \r\n\r\n tr&aelig;nger til en faglig, etisk oprustning i disse samv&aelig;rssager,\"  \r\n\r\n siger han.</P>  \r\n\r\n<P ALIGN=\"JUSTIFY\">\"Den gode familierets-advokat tager udgangspunkt i,  \r\n\r\n hvordan man tjener b&oslash;rnenes tarv og interesser bedst. Den  \r\n\r\n d&aring;rlige ser kun p&aring;, hvordan man med alle midler kan f&oslash;re  \r\n\r\n sagen frem til sejr for klienten. Det er en af &aring;rsagerne til, at vi ser  \r\n\r\n alle disse ulykkelige slagsm&aring;l om b&oslash;rnene.\"</P>  \r\n\r\n<P ALIGN=\"JUSTIFY\">Det har ikke v&aelig;ret muligt at f&aring; en kommentar  \r\n\r\n fra [K].\"</P>  \r\n\r\n<P ALIGN=\"JUSTIFY\">Artiklen den 16. april 1999 l&oslash;d:</P>  \r\n\r\n<P ALIGN=\"JUSTIFY\">\"<B>Uetisk telefonbesked kan f&aelig;lde advokat</P>  \r\n\r\n<I><P ALIGN=\"JUSTIFY\">Sanktioner:</B> Advokatr&aring;det besluttede i  \r\n\r\n g&aring;r at indbringe den kendte k&oslash;benhavnske familierets-advokat [K]  \r\n\r\n for Advokatn&aelig;vnet. Hun risikerer at miste sin bestalling og dermed  \r\n\r\n retten til at f&oslash;re retssager.</P>  \r\n\r\n</I>  \r\n\r\n<P ALIGN=\"JUSTIFY\">En uheldig besked p&aring; telefonsvareren kan blive  \r\n\r\n endestation for den k&oslash;benhavnske advokat [K]s virksomhed for  \r\n\r\n hundredvis af is&aelig;r enlige m&oslash;dre i retlige slagsm&aring;l mod  \r\n\r\n eksm&aelig;nd om for&aelig;ldremyndigheden og samv&aelig;r.</P>  \r\n\r\n<P ALIGN=\"JUSTIFY\">[K] g&oslash;r sig i sin telefonbesked   der blev  \r\n\r\n afspillet p&aring; TV i en DR-dokumentar tirsdag aften   skyldig i to  \r\n\r\n alvorlige brud p&aring; god advokatskik, mener Advokatr&aring;det  \r\n\r\n umiddelbart.</P>  \r\n\r\n<P ALIGN=\"JUSTIFY\">Derfor besluttede r&aring;det i g&aring;r at indbringe [K]  \r\n\r\n for Advokatn&aelig;vnet med henblik p&aring; at vurdere eventuelle sanktioner  \r\n\r\n   i yderste konsekvens at fratage hendes bestalling.</P>  \r\n\r\n<P ALIGN=\"JUSTIFY\">\"[K]s opf&oslash;rsel er kritisabel p&aring; to punkter.  \r\n\r\n Derfor har vi valgt at indbringe hende for Advokatn&aelig;vnet, og vi har  \r\n\r\n samtidig skrevet til hende med henblik p&aring; en udtalelse,\" oplyser  \r\n\r\n  Kirsten  Reimers-Lund, formand for Advokatr&aring;dets  \r\n\r\n familieretsudvalg.</P>  \r\n\r\n<P ALIGN=\"JUSTIFY\">De to kritisable punkter er f&oslash;lgende:</P>  \r\n\r\n<P ALIGN=\"JUSTIFY\">P&aring; telefonbeskeden til en klient i en  \r\n\r\n samv&aelig;rssag spekulerer [K] i, om klienten skal sygemelde sig forud for  \r\n\r\n et retsm&oslash;de om hendes barns ret til at se sin far. Efter nogen  \r\n\r\n overvejelse afviser [K] dog denne l&oslash;sning, fordi \"  den lugter lidt  \r\n\r\n langt v&aelig;k,\" som hun siger p&aring; b&aring;ndet.</P>  \r\n\r\n<P ALIGN=\"JUSTIFY\">Sygemeldingen ville have v&aelig;re ubegrundet, og  \r\n\r\n Advokatr&aring;det finder det kritisabelt, at en advokat overvejer at  \r\n\r\n opfordre en klient til s&aring;danne metoder.</P>  \r\n\r\n<P ALIGN=\"JUSTIFY\">For det andet beder [K] udf&oslash;rligt sin klient om at  \r\n\r\n s&oslash;rge for, at hun   [K]   ogs&aring; bliver advokat for barnet  \r\n\r\n formelt at v&aelig;re t&aelig;t p&aring; sagen, reelt for at kunne  \r\n\r\n repr&aelig;sentere moderen s&aring; godt som muligt.</P>  \r\n\r\n<P ALIGN=\"JUSTIFY\">\"Barnet og moderen kan have modstridende interesser, og  \r\n\r\n derfor er denne fremgangsm&aring;de ogs&aring; kritisabel,\" fastsl&aring;r  \r\n\r\n  Kirsten  Reimers-Lund.</P>  \r\n\r\n<P ALIGN=\"JUSTIFY\">Advokatr&aring;det har valgt ikke at vurdere det afsnit af  \r\n\r\n telefonbeskeden, hvori Jytte  [K] spekluerer i politianmeldelse af eksmanden  \r\n\r\n for incest.</P>  \r\n\r\n<P ALIGN=\"JUSTIFY\">Ud fra optagelsen kan og vil r&aring;det ikke  \r\n\r\n afg&oslash;re, om advokaten opfordrer til falsk anmeldelse eller ej.</P>  \r\n\r\n<P ALIGN=\"JUSTIFY\">[K] afviser i en skriftlig meddelelse at have opfordret  \r\n\r\n sin klient til ulovligheder.</P>  \r\n\r\n<P ALIGN=\"JUSTIFY\">\"Om telefonsvarerb&aring;ndet kan generelt siges, at det  \r\n\r\n er klippet ud af sin sammenh&aelig;ng og derved bliver meningsl&oslash;st.  \r\n\r\n Bem&aelig;rkningerne (om politianmeldelse for incest, red.) g&aring;r alene  \r\n\r\n p&aring;, hvad konsekvenser en eventuel anmeldelse ville f&aring; for sagens  \r\n\r\n &oslash;jeblikkelige forl&oslash;b,\" skriver advokaten.</P>  \r\n\r\n<P ALIGN=\"JUSTIFY\">Hun afviser, at beskyldningerne imod hende kan  \r\n\r\n bekr&aelig;ftes ved en \"omhyggelig\" gennemlytning af b&aring;ndet, heller  \r\n\r\n ikke hendes spekulationer om en sygemelding.</P>  \r\n\r\n<P ALIGN=\"JUSTIFY\">\"Min klient var i f&aelig;rd med at udvikle et alvorligt  \r\n\r\n maves&aring;r. Derfor var det yderst relevant at sp&oslash;rge til hendes  \r\n\r\n helbred og tale med hende om et eventuelt l&aelig;gebes&oslash;g. Det er hvad  \r\n\r\n enhver ansvarlig advokat ville g&oslash;re,\" skriver [K], der ikke  \r\n\r\n &oslash;nsker at kommentere sagen yderligere.\"</P>  \r\n\r\n<P ALIGN=\"JUSTIFY\">Artiklen den 7. maj 1999 l&oslash;d:</P>  \r\n\r\n<P ALIGN=\"JUSTIFY\">\"<B>Advokat slipper for tiltale</P>  \r\n\r\n<I><P ALIGN=\"JUSTIFY\">Afg&oslash;relse:</B> Skilsmisseadvokaten [K] mister  \r\n\r\n ikke sin advokatbestalling, selvom hun angiveligt har opfordret en klient til  \r\n\r\n at melde afbud til et retsm&oslash;de med falsk begrundelse. [K] selv  \r\n\r\n n&aelig;gter forl&oslash;b.</P>  \r\n\r\n</I>  \r\n\r\n<P ALIGN=\"JUSTIFY\">Advokaternes faglige sammenslutning Advokatr&aring;det vil  \r\n\r\n ikke g&aring; videre med sagen om skilsmisseadvokaten [K], som angiveligt  \r\n\r\n skulle have opfordret sin klient til at skaffe en falsk  \r\n\r\n l&aelig;geerkl&aelig;ring for at slippe for at m&oslash;de i retten.</P>  \r\n\r\n<P ALIGN=\"JUSTIFY\">Efter TV-udsendelsen \"Farvel Far\" p&aring; DR1 bad  \r\n\r\n Advokatr&aring;det om en redeg&oslash;relse fra [K] om hendes rolle i sagen.  \r\n\r\n Desuden har [K]s klient og dennes l&aelig;ge indsendt oplysninger til  \r\n\r\n r&aring;det.</P>  \r\n\r\n<P ALIGN=\"JUSTIFY\">Og det er p&aring; baggrund af disse redeg&oslash;relser,  \r\n\r\n at Advokatr&aring;det har lukket sagen.</P>  \r\n\r\n<P ALIGN=\"JUSTIFY\">\"Efter de nu foreliggende oplysninger finder  \r\n\r\n Advokatr&aring;det ikke grundlag for at foretage sig videre i sagen, hvilket  \r\n\r\n er meddelt til advokat [K],\" hedder det i en pressemeddelelse fra  \r\n\r\n Advokatr&aring;dets generalsekret&aelig;r,  Henrik  Rothe.</P>  \r\n\r\n<P ALIGN=\"JUSTIFY\">Han vil ikke oplyse, hvad der er r&aring;dets begrundelse  \r\n\r\n for at lade sagen ligge.</P>  \r\n\r\n<P ALIGN=\"JUSTIFY\">[K] var advokat for en kvinde, der i forbindelse med en  \r\n\r\n skilsmissesag n&aelig;gtede sin eks-mand samkvem med parrets f&aelig;lles  \r\n\r\n datter.</P>  \r\n\r\n<P ALIGN=\"JUSTIFY\">P&aring; et tidspunkt anmeldte moderen sin eksmand for  \r\n\r\n sexovergreb p&aring; datteren. Anklagen blev dog afvist af en  \r\n\r\n b&oslash;rnesagkyndig og politiet.</P>  \r\n\r\n<P ALIGN=\"JUSTIFY\">Bagefter fik faderen udleveret en del materiale fra Lyngby  \r\n\r\n Politi. Bl.a. fik han et b&aring;nd, med en telefonsamtale mellem eks-konen  \r\n\r\n og hendes advokat, [K]. Og her opfordrer [K] sin klient til at skaffe en  \r\n\r\n falsk l&aelig;geerkl&aelig;ring for at slippe for at m&oslash;de i retten.  \r\n\r\n afviser imidlertid, at det skulle forholde sig p&aring; den  \r\n\r\n m&aring;de.</P>  \r\n\r\n<P ALIGN=\"JUSTIFY\">\"Min klient havde haft maves&aring;r og f&oslash;lte ikke,  \r\n\r\n at hun kunne klare at m&oslash;de i retten,\" sagde [K] i sidste m&aring;ned  \r\n\r\n til Ritzau.\"</P>  \r\n\r\n<P ALIGN=\"JUSTIFY\">Klageren har anf&oslash;rt, at bladet ikke har anerkendt  \r\n\r\n hensynet til klagerens krav p&aring; respekt for behovet for beskyttelse mod  \r\n\r\n ubef&oslash;jet kr&aelig;nkelse, og at bladet har bragt ukorrekte  \r\n\r\n informationer uden at kontrollere oplysningerne, uden at oplysningerne var  \r\n\r\n pr&oslash;vet i s&aelig;rlig grad, og uden at de var forelagt for klageren  \r\n\r\n p&aring; forh&aring;nd. Klageren har i den forbindelse anf&oslash;rt, at det  \r\n\r\n i en s&aring; kompleks sag, som tilf&aelig;ldet er, ikke var  \r\n\r\n tilstr&aelig;kkeligt, at bladet havde foretaget et par forg&aelig;ves  \r\n\r\n opringninger, men at bladet tillige burde have fors&oslash;gt at kontakte  \r\n\r\n klageren via telefax.</P>  \r\n\r\n<P ALIGN=\"JUSTIFY\">Klageren har n&aelig;rmere anf&oslash;rt, at klageren  \r\n\r\n aldrig har opfordret sin klient til at anmelde \"eksmanden\", at der ikke er  \r\n\r\n tale om en \"eksmand\", og at Advokatr&aring;det ikke har overvejet eksklusion,  \r\n\r\n men derimod om klageren skulle indbringes for Advokatn&aelig;vnet.</P>  \r\n\r\n<P ALIGN=\"JUSTIFY\">Klageren har yderligere anf&oslash;rt, at den fremlagte  \r\n\r\n \"anmeldelses-rapport\" viser, at \"sagens art\" ikke er \"anmeldelse\" men \"andre  \r\n\r\n unders&oslash;gelser\". Der er derfor ikke tale om en politianmeldelse for  \r\n\r\n incest, s&aring;ledes som bladet har skrevet. Bladet kunne ved henvendelse  \r\n\r\n til politiet i Lyngby have f&aring;et oplyst, at udtrykket \"andre  \r\n\r\n unders&oslash;gelser\", der er anf&oslash;rt i den p&aring;g&aelig;ldende  \r\n\r\n anmeldelses-rapport, st&aring;r for en journalteknisk registrering, der  \r\n\r\n bruges, n&aring;r man er i tvivl om, at sagen vil munde ud i en egentlig sag.  \r\n\r\n Klageren har i den forbindelse anf&oslash;rt, at klagerens klient har  \r\n\r\n indgivet en anmeldelse, men det var for telefonchikanerier.</P>  \r\n\r\n<P ALIGN=\"JUSTIFY\">Klageren har herudover anf&oslash;rt, at klageren ikke har  \r\n\r\n opfordret sin klient til at bryde loven og lyve, hvilket journalisten kunne  \r\n\r\n have konstateret ved aflytning af det omtalte telefonsvarerb&aring;nd.</P>  \r\n\r\n<P ALIGN=\"JUSTIFY\">Klageren har videre anf&oslash;rt, at bladet har undladt  \r\n\r\n at g&oslash;re det klart, hvad der var faktiske oplysninger, og hvad der var  \r\n\r\n kommentarer.</P>  \r\n\r\n<P ALIGN=\"JUSTIFY\">Klageren har endelig anf&oslash;rt, at bladet i artiklen  \r\n\r\n den 7. maj 1999 p&aring; eget initiativ har \"afsagt dom\" over  \r\n\r\n Advokatr&aring;dets meddelelse om, at man ikke finder grundlag for at  \r\n\r\n foretage sig videre i sagen.</P>  \r\n\r\n<P ALIGN=\"JUSTIFY\">Klageren har bl.a. fremlagt et udateret bilag med  \r\n\r\n teksten:</P>  \r\n\r\n<P ALIGN=\"JUSTIFY\">\"<B>Notat fra [L]s telefonsvarer</P>  \r\n\r\n</B>  \r\n\r\n<P ALIGN=\"JUSTIFY\">[K]: Ja, hej [L], det var jo herligt det jeg h&oslash;rte.  \r\n\r\n &Oslash;h  det er [K]. Nu skal du h&oslash;re, jeg tror det er bedst jeg  \r\n\r\n g&aring;r derud sammen med l&aelig;geerkl&aelig;ringen, fordi jeg kan jo ikke  \r\n\r\n tage bestemmelser om noget som helst og hvis du alligevel skal ned og anmelde  \r\n\r\n og han bliver anholdt p&aring; fredag s&aring; vil det jo v&aelig;re helt  \r\n\r\n fint. Vi kan jo selvf&oslash;lgelig ogs&aring; pr&oslash;ve at f&aring; den  \r\n\r\n aflyst med den begrundelse at du er syg, men den vil de jo ikke rigtig   tror  \r\n\r\n jeg   den lugter lidt langt v&aelig;k, s&aring; det er m&aring;ske nemmere at  \r\n\r\n jeg bare g&aring;r derud som jeg startede med. S&aring; noget helt andet, det  \r\n\r\n er jo fantastisk flot det der med    Lene  Jakobsen har kunnet g&oslash;re  \r\n\r\n det og &oslash;hh.. jeg t&aelig;nkte p&aring; jeg skal jo beskikkes for den  \r\n\r\n lille   s&aring; jeg kan f&oslash;lge sagen   og du skal nok have et brev med  \r\n\r\n fra mig eller ogs&aring; skal jeg sende et brev derud som ligger dig lige  \r\n\r\n efter at du har v&aelig;ret oppe og anmelde det eller ogs&aring; skal du  \r\n\r\n samtidig sige derude at du gerne vil have mig, men vi skal lige snakkes  \r\n\r\n sammen -   uden at svare, men det er nok fordi du er til l&aelig;ge for at  \r\n\r\n f&aring; en l&aelig;geattest. Vi snakkes ved.\"</P>  \r\n\r\n<P ALIGN=\"JUSTIFY\">Bladet har i en udtalelse anerkendt, at bladet den 15.  \r\n\r\n april 1999 bragte en urigtig oplysning. Bladet skrev i en s&aring;kaldt  \r\n\r\n \"manchet\", en forkortet version af den efterf&oslash;lgende artikel, at  \r\n\r\n Advokatr&aring;det overvejede at ekskludere klageren. Det var der intet  \r\n\r\n holdepunkt for i selve den journalistiske artikel. Det korrekte forhold blev  \r\n\r\n omtalt i artiklen den 16. april 1999, hvori formanden for Advokatr&aring;dets  \r\n\r\n familieretsudvalg,  Kirsten  Reimers-Lund, blev citeret for, at r&aring;det  \r\n\r\n overvejede at indbringe klageren for Advokatn&aelig;vnet med henblik p&aring;  \r\n\r\n eventuelle sanktioner.</P>  \r\n\r\n<P ALIGN=\"JUSTIFY\">Bladet har videre anf&oslash;rt, at bladet den 12. maj  \r\n\r\n bragte en rettelse om forholdet p&aring; side 2.</P>  \r\n\r\n<P ALIGN=\"JUSTIFY\">Bladet har vedr&oslash;rende klagen over, at artiklernes  \r\n\r\n oplysninger ikke er forelagt for klageren p&aring; forh&aring;nd,  \r\n\r\n anf&oslash;rt, at bladet s&oslash;gte at forel&aelig;gge oplysningerne for  \r\n\r\n klageren, men at denne ikke reagerede p&aring; telefoniske henvendelser den  \r\n\r\n 14. og 15. april. Derfor citerede bladet den 16. april udf&oslash;rligt  \r\n\r\n klageren fra hendes pressemeddelelse af 15. april, hvori hun kommenterede  \r\n\r\n alle fremsatte beskyldninger og afviste at udtale sig yderligere. Bladet har  \r\n\r\n derfor i maksimal grad s&oslash;gt at opfylde kravet om at forel&aelig;gge  \r\n\r\n oplysningerne for klageren </P>  \r\n\r\n<P ALIGN=\"JUSTIFY\">Bladet har yderligere anf&oslash;rt, at bladet ikke har  \r\n\r\n konstateret, at klageren har opfordret til anmeldelse, men skrev p&aring;  \r\n\r\n baggrund af flere kilders vurdering, at hun \"&oslash;jensynlig\" og  \r\n\r\n \"tilsyneladende\" har opfordret til at anmelde eksmanden. Forbeholdene er  \r\n\r\n bladets, ikke kildernes, hvilket klart fremg&aring;r af artiklen.</P>  \r\n\r\n<P ALIGN=\"JUSTIFY\">Bladet har vedr&oslash;rende betegnelsen \"eksmand\" om  \r\n\r\n barnets far anf&oslash;rt, at dette var en journalistisk betegnelse for det  \r\n\r\n forhold, at de har et barn sammen og i en periode havde f&aelig;lles  \r\n\r\n adresse.</P>  \r\n\r\n<P ALIGN=\"JUSTIFY\">Bladet har herudover anf&oslash;rt, at der er  \r\n\r\n dokumentation for anmeldelsen om seksuelle overgreb i form af en  \r\n\r\n anmeldelses-rapport fra Politimesteren i Lyngby. Bladet har bl.a. fremlagt  \r\n\r\n denne anmeldelsesrapport som bilag i sagen. Bladet har i den forbindelse  \r\n\r\n anf&oslash;rt, at klageren p&aring; baggrund af telefonsvarerb&aring;ndet  \r\n\r\n m&aring; have haft kendskab til anmeldelsen og v&aelig;re indforst&aring;et  \r\n\r\n hermed, idet hun dr&oslash;fter denne anmeldelse p&aring; b&aring;ndet.</P>  \r\n\r\n<P ALIGN=\"JUSTIFY\">Bladet har desuden anf&oslash;rt, at bladet har pligt til  \r\n\r\n at freml&aelig;gge sagen i al dens kompleksitet under beh&oslash;rig  \r\n\r\n hensyntagen til, at den kritiserede part f&aring;r lejlighed til at  \r\n\r\n tilkendegive sit syn p&aring; sagen.</P>  \r\n\r\n<P ALIGN=\"JUSTIFY\">Bladet har vedr&oslash;rende artiklen den 7. maj  \r\n\r\n anf&oslash;rt, at denne byggede p&aring; et telegram fra Ritzaus Bureau og en  \r\n\r\n pressemeddelelse fra Advokatr&aring;det. Artiklen fulgte de to  \r\n\r\n foreg&aring;ende artikler op og redegjorde i overensstemmelse med god  \r\n\r\n presseskik for, at Advokatr&aring;det frafaldt sagen efter oplysninger fra  \r\n\r\n klageren samt hendes klient og l&aelig;ge. Advokatr&aring;det har ikke villet  \r\n\r\n oplyse begrundelsen herfor. Da det forhold, at Advokatr&aring;det frafalder  \r\n\r\n en sag, ikke kan tages som udtryk for, at man hermed har truffet en retlig  \r\n\r\n afg&oslash;relse om sandt og falsk, refererede bladet p&aring; ny  \r\n\r\n hovedp&aring;standene og citerede klageren.</P>  \r\n\r\n<P ALIGN=\"JUSTIFY\">Bladet har endelig anf&oslash;rt, at bladet alene har haft  \r\n\r\n til hensigt at oplyse offentligheden om v&aelig;sentlige aspekter ved den  \r\n\r\n for&aelig;ldremyndighedssag, der vakte opsigt i en dokumentarudsendelse i  \r\n\r\n tv.</P>  \r\n\r\n<P ALIGN=\"JUSTIFY\">Bladet har fremlagt rettelsen af 12. maj 1999, der  \r\n\r\n lyder:</P>  \r\n\r\n<P ALIGN=\"JUSTIFY\">\"<B>Rettelse</P>  \r\n\r\n</B>  \r\n\r\n<P ALIGN=\"JUSTIFY\">I en artikel den 15. april 1999 skrev Berlingske Tidende,  \r\n\r\n at advokat [K], K&oslash;benhavn, risikerede \"eksklusion\" af  \r\n\r\n Advokatr&aring;det i forbindelse med en klients samv&aelig;rssag. Dette var  \r\n\r\n ikke korrekt. Advokatr&aring;det overvejede andre alvorlige sanktioner over  \r\n\r\n for [K], men har siden frafaldet sagen. Berlingske Tidende beklager  \r\n\r\n fejlen.\"</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: J&oslash;rgen N&oslash;rgaard, Aage Lundgaard,  \r\n\r\n Tage Clausen og Erling Fugl.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet kan ikke foretage en  \r\n\r\n bevisf&oslash;relse, og n&aelig;vnet kan derfor ikke tage n&aelig;rmere  \r\n\r\n stilling til karakteren af den henvendelse, klagerens klient har foretaget  \r\n\r\n til Lyngby politi, ligesom Pressen&aelig;vnet ikke kan tage stilling til  \r\n\r\n karakteren af det samv&aelig;r, der har v&aelig;ret mellem klagerens klient  \r\n\r\n og faderen til klientens barn.</P>  \r\n\r\n<P ALIGN=\"JUSTIFY\">Pressen&aelig;vnet finder p&aring; grundlag af det notat  \r\n\r\n fra klagerens klients telefonsvarer, som klageren har fremlagt i sagen, ikke  \r\n\r\n grundlag for at udtale kritik af, at bladet har beskrevet indholdet af  \r\n\r\n telefonsvarerb&aring;ndet som en opfordring til klagerens klient om at  \r\n\r\n anmelde barnets far for misbrug og som en opfordring til urigtig sygemelding.  \r\n\r\n N&aelig;vnet bem&aelig;rker i den forbindelse, at n&aelig;vnet alene tager  \r\n\r\n stilling til, at bladet har haft tilstr&aelig;kkeligt grundlag for at opfatte  \r\n\r\n udtalelserne p&aring; den p&aring;g&aelig;ldende m&aring;de.</P>  \r\n\r\n<P ALIGN=\"JUSTIFY\">Pressen&aelig;vnet l&aelig;gger efter de foreliggende  \r\n\r\n oplysninger til grund, at bladet har s&oslash;gt at indhente en udtalelse fra  \r\n\r\n klageren. N&aelig;vnet bem&aelig;rker i den forbindelse, at et medie ikke er  \r\n\r\n forpligtet til at foretage en skriftlig forel&aelig;ggelse af sine  \r\n\r\n oplysninger for klageren, f.eks. pr. telefax. Pressen&aelig;vnet konstaterer,  \r\n\r\n at bladet den 12. maj 1999 har bragt en rettelse.</P>  \r\n\r\n<P ALIGN=\"JUSTIFY\">Pressen&aelig;vnet finder derfor efter en samlet  \r\n\r\n vurdering, at bladet i relation til klageren ikke har tilsidesat god  \r\n\r\n presseskik i forbindelse med den p&aring;klagede artikel.</P>  \r\n\r\n<P ALIGN=\"JUSTIFY\">Afsagt den 10. august 1999.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/08/1999"
        },
        {
            "displayName": "Accession",
            "displayValue": "W19991027125"
        },
        {
            "displayName": "Entydig dokumentidentifikation",
            "displayValue": "AA000634"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10271"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "10/08/1999"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "58/1999"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}