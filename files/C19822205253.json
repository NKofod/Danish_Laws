{
    "id": 75552,
    "title": "Retningslinier for studievejledning ved børnehave- og fritidspædagogseminarierne(* 1) (Til børnehave- og fritidspædagogseminarierne) ",
    "documentTypeId": "930",
    "isSagsforlobPeriodValid": false,
    "shortName": "RTL nr 22052 af 01/08/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier for studievejledning ved  \r\n\r\n børnehave- og fritidspædagogseminarierne(* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til børnehave- og  \r\n\r\n fritidspædagogseminarierne) </P>  \r\n\r\n<BR>  \r\n\r\n<P> Formålet med studievejledning </P>  \r\n\r\n<P>De studerende optages på seminariet med forskellige forudsætninger med  \r\n\r\n hensyn til teoretiske og praktiske erfaringer, alder og studietræning. </P>  \r\n\r\n<P>Studievejledningen har til formål at møde de studerendes forskellige behov  \r\n\r\n ved at give alle studerende en generel orientering om uddannelsen og dens  \r\n\r\n muligheder, at støtte den enkelte studerende til at få størst muligt udbytte  \r\n\r\n af sin uddannelsestid og at yde særlig støtte til studerende, som har  \r\n\r\n vanskeligheder i forbindelse med uddannelsen. </P>  \r\n\r\n<P>Studievejledningen indgår som et led i den løbende evaluering af den  \r\n\r\n enkelte studerendes samlede studieforløb, sideløbende med den faglige  \r\n\r\n vejledning og evaluering, som foretages sammen med klassen og den enkelte  \r\n\r\n studerende i forhold til det enkelte fag af lærerne. </P>  \r\n\r\n<P>Studievejledningen skal støtte den enkelte studerende, når der opstår  \r\n\r\n forhold, der kan hæmme eller true studieforløbet. Som eksempel kan peges på  \r\n\r\n problemer ved svigtende fremmøde eller i forbindelse med overflytning fra et  \r\n\r\n andet seminarium, genoptagelse af uddannelsen efter afbrydelse, o.l. </P>  \r\n\r\n<P>Herudover bringes studievejledningen i anvendelse i de situationer, hvor  \r\n\r\n en studerende har brug for særlig støtte. Dog er det ikke hensigten, at denne  \r\n\r\n vejledning skal have karakter af behandling eller rådgivning i  \r\n\r\n privatpersonlige eller sociale sammenhænge undtagen i sjældne og helt akutte  \r\n\r\n situationer. Behov af denne karakter må - eventuelt med studievejledningen  \r\n\r\n som kontaktled - henvises til studenterrådgivning, bistandskontor eller  \r\n\r\n særlige institutioner med det formål at afhjælpe følgerne af handicap,  \r\n\r\n personlige eller sociale vanskeligheder o.l. </P>  \r\n\r\n<P>Der kan være glidende overgange mellem studievejledning og vejledning  \r\n\r\n (rådgivning, behandling) af mere personlig karakter. Hovedreglen er altid,at  \r\n\r\n studievejledningen ikke påtager sig opgaver, som bør varetages af  \r\n\r\n hjælpeorganer udenfor seminariet. </P>  \r\n\r\n<P> Studievejledningens organisation </P>  \r\n\r\n<P>Ifølge uddannelsesbekendtgørelsens § 22 er det fortrinsvis lærere i  \r\n\r\n sociale og pædagogiske fag, der varetager studievejledningen. Hvor samme  \r\n\r\n person er faglærer og studievejleder for samme studerende, kan den  \r\n\r\n almindelige faglige vejledning og studievejledningen ydes sideløbende.  \r\n\r\n Uddannelsesbekendtgørelsens bestemmelse tillader, at andre fags lærere kan  \r\n\r\n deltage i studievejledningen, når der er behov herfor. </P>  \r\n\r\n<P>Studievejledningstimerne er skemalagt for lærerne, således at de  \r\n\r\n studerende ved, hvor og hvornår de kan søge studievejledning. Derimod er ikke  \r\n\r\n alle timerne skemalagt for de studerende. </P>  \r\n\r\n<P>Behovet for skemalagt studievejledning for årgange, klasser og hold er  \r\n\r\n størst i uddannelsens start, hvor der er brug for en generel indføring i  \r\n\r\n uddannelsen. Herudover er studievejlederen og den enkelte studerende pligtige  \r\n\r\n til mindst en gang om året individuelt at drøfte den studerendes  \r\n\r\n studiesituation. </P>  \r\n\r\n<P>Ved tilrettelæggelse af seminariets samlede studievejledning bør man være  \r\n\r\n opmærksom på, at der i løbet af undervisningsåret kan opstå uforudseelige  \r\n\r\n behov for vejledning til studerende med akutte problemer, hvorfor seminariet  \r\n\r\n ikke forlods bør disponere over alle de timer, seminariet har til rådighed.  \r\n\r\n</P>  \r\n\r\n<P> Studievejledningens indhold </P>  \r\n\r\n<P>For at sikre, at alle studerende får samme tilgrundliggende vejledning,  \r\n\r\n uanset seminarium og for at sikre, at manglende oplysning ikke medvirker til,  \r\n\r\n at nogle studerende forhindres i at få det bedst mulige udbytte af  \r\n\r\n uddannelsen, er der i overensstemmelse med studievejledningens formål i det  \r\n\r\n følgende anført en række emner, der under alle forhold må indgå. </P>  \r\n\r\n<P> Følgende indgår i studievejledningen i hele studieforløbet: </P>  \r\n\r\n<P CLASS=PUNKT> <B>1.</B> Vejledning om forskellige arbejdsformer </P>  \r\n\r\n<P CLASS=PUNKT> <B>2.</B> orientering i brug af undervisningsmidler og  \r\n\r\n AV-apparatur </P>  \r\n\r\n<P CLASS=PUNKT> <B>3.</B> biblioteksorientering/kildesøgning og vejledning i  \r\n\r\n forbindelse med læsning af supplerende faglitteratur </P>  \r\n\r\n<P CLASS=PUNKT> <B>4.</B> opgaveløsning (skriftlig/mundtlig) </P>  \r\n\r\n<P CLASS=PUNKT> <B>5.</B> orientering om evalueringsformer </P>  \r\n\r\n<P CLASS=PUNKT> <B>6.</B> orientering om obligatoriske kurser, studieuger,  \r\n\r\n tilvalg m.v. og muligheder for frivillig undervisning </P>  \r\n\r\n<P CLASS=PUNKT> <B>7.</B> orientering om Statens Uddannelsesstøtte </P>  \r\n\r\n<P CLASS=PUNKT> <B>8.</B> drøftelse af individuelle studiemæssige problemer  \r\n\r\n (vejledning i individuel planlægning af studiet) </P>  \r\n\r\n<P> Følgende emner tages op i 1. studieår </P>  \r\n\r\n<P CLASS=PUNKT> <B>1.</B> orientering om uddannelsen på grundlag af  \r\n\r\n uddannelsesbekendtgørelsen, cirkulærer m.v. og indføring i 1. års forløb </P>  \r\n\r\n<P CLASS=PUNKT> <B>2.</B> orientering om seminariets organisation på grundlag  \r\n\r\n af bekendtgørelse om faste råd og udvalg m.v. </P>  \r\n\r\n<P CLASS=PUNKT> <B>3.</B> orientering om håndbogsmateriale </P>  \r\n\r\n<P CLASS=PUNKT> <B>4.</B> orientering om mulighederne for afhjælpning af  \r\n\r\n læse- og formuleringsvanskeligheder </P>  \r\n\r\n<P CLASS=PUNKT> <B>5.</B> opfølgning af emner fra kursus i studieteknik </P>  \r\n\r\n<P CLASS=PUNKT> <B>6.</B> orientering om førsteårsafgørelsen </P>  \r\n\r\n<P CLASS=PUNKT> <B>7.</B> foreløbig orientering om 2. studieårsforløb,  \r\n\r\n herunder om årets studieuger og tilvalg </P>  \r\n\r\n<P> Følgende emner tages op i 2. studieår </P>  \r\n\r\n<P CLASS=PUNKT> <B>1.</B> orientering om tilvalg og vejledning i forbindelse  \r\n\r\n med de studerendes valg af tilvalgsemner </P>  \r\n\r\n<P CLASS=PUNKT> <B>2.</B> orientering om obligatoriske kurser, disponible  \r\n\r\n studieuger og studierejseuge, og vejledning i forbindelse med de studerendes  \r\n\r\n valg </P>  \r\n\r\n<P CLASS=PUNKT> <B>3.</B> orientering om specialet, om kravene til udformning  \r\n\r\n af den skriftlige del af specialet og vejledning i forbindelse med de  \r\n\r\n studerendes valg af specialeemne </P>  \r\n\r\n<P> Følgende emner tages op i 3. studieår </P>  \r\n\r\n<P CLASS=PUNKT> <B>1.</B> orientering om den disponible studieuge </P>  \r\n\r\n<P CLASS=PUNKT> <B>2.</B> orientering om de afsluttende prøver, herunder om  \r\n\r\n mulighederne for valg af prøveform </P>  \r\n\r\n<P CLASS=PUNKT> <B>3.</B> orientering om efter- og  \r\n\r\n videreuddannelsesmuligheder </P>  \r\n\r\n<P> Samarbejdsfunktioner i forbindelse med studievejledningen </P>  \r\n\r\n<P>Det forudsættes, at studievejlederne samarbejder, så alle studerende får  \r\n\r\n et lige kvalificeret studievejledningstilbud. </P>  \r\n\r\n<P>Mellem studievejlederne og lærerne forudsættes ligeledes et nært  \r\n\r\n samarbejde, således at forhold, der ud fra faglærerens vurdering er  \r\n\r\n studiehæmmende, kan tages op af studievejlederen til behandling på det  \r\n\r\n tidligst mulige tidspunkt. </P>  \r\n\r\n<P>I tilfælde af svigtende fremmøde hos en studerende i enkelte fag eller til  \r\n\r\n undervisning som helhed skal studievejlederen underrettes så tidligt som  \r\n\r\n muligt, således at der kan etableres særlig støtte til den studerende, jfr.  \r\n\r\n fremmødecirkulæret af 13. december 1974. </P>  \r\n\r\n<P>Hvis en studievejleder præsenteres for kritik af en faglærer eller dennes  \r\n\r\n undervisning, bør de studerende generelt henvises til at fremføre deres  \r\n\r\n synspunkter overfor den pågældende lærer. Spørgsmål om seminariets generelle  \r\n\r\n forhold og andre spørgsmål, der naturligt henhører under rektor, henvises til  \r\n\r\n rektor. </P>  \r\n\r\n<P>En del af studievejledningens alment orienterende emner og behandling af  \r\n\r\n enkeltstuderendes forhold kan berøre opgaver, som er tillagt den  \r\n\r\n pædagogisk-administrative bistand for rektor. Det forudsættes derfor også, at  \r\n\r\n studievejlederen samarbejder med den pædagogisk administrative medhjælp,  \r\n\r\n efter nærmere aftale med rektor. </P>  \r\n\r\n<P>Hvis studievejlederen bliver bekendt med forhold, der vedrører den  \r\n\r\n studerendes privatliv, må oplysninger herom ikke videregives uden den  \r\n\r\n studerendes samtykke. På samme måde må der ikke rettes henvendelse til  \r\n\r\n institutioner eller personer uden for seminariet, eller videregives  \r\n\r\n oplysninger til disse, uden den studerendes forudgående samtykke. </P>  \r\n\r\n<P>Sammenfattende kan siges, at studievejledningen skal udføres med ligeligt  \r\n\r\n hensyn til et gensidigt tillidsforhold til den studerende og loyalitet  \r\n\r\n overfor seminariet. </P>  \r\n\r\n<P>P.d.v. </P>  \r\n\r\n<P>Direktoratet for folkeskolen og seminarier m.v., </P>  \r\n\r\n<P>den 1. august 1982 </P>  \r\n\r\n<P>Agnete Engberg </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Retningslinierne er bortfaldet ved lov nr. 370 af 6. juni 1991 </P>  \r\n\r\n<P>om uddannelse af pædagoger </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19822205253"
        },
        {
            "displayName": "Entydig dokumentidentifikation",
            "displayValue": "CM034757"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22052"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "01/08/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Universitetsafdelingen"
        },
        {
            "displayName": "Ressortministeriets journalnummer",
            "displayValue": "S. 23-05-03/81"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}