{
    "id": 164185,
    "title": "Vejledning om bekendtgørelse om Fonden for Velfærdsteknologi",
    "documentTypeId": "180",
    "isSagsforlobPeriodValid": true,
    "shortName": "VEJ nr 9469 af 18/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om bekendtgørelse om Fonden for Velfærdsteknologi</p>\r\n<p class=\"Overskriftstekst1\" style=\"text-align: left;\">1. Indledning og baggrund for Fonden for Velfærdsteknologi</p>\r\n<p class=\"NormalInd\">Finansministeren har udstedt bekendtgørelse nr. 832 af 18. juni 2014 om Fonden for Velfærdsteknologi. Bekendtgørelsen træder i kraft dagen efter bekendtgørelsen i Lovtidende, jf. bekendtgørelsens § 21. Den hidtil gældende bekendtgørelse, nr. 74 af 19. januar 2010 om ABT-fonden – Anvendt Borgernær Teknologi, ophæves, jf. bekendtgørelsens § 20, stk. 2. Bekendtgørelse om ABT-fonden finder, med undtagelse af bekendtgørelsens § 3, fortsat anvendelse for igangværende projekter, der har fået tilskud i medfør af denne bekendtgørelse, jf. bekendtgørelse om Fonden for Velfærdsteknologi § 20, stk. 3.</p>\r\n<p class=\"NormalInd\">Fonden for Velfærdsteknologi har til formål at fremme national udbredelse af digitale og velfærdsteknologiske løsninger, der øger produktiviteten i den offentlige service, reducerer ressourceforbruget, understøtter kvalitet og har fokus på at øge borgernes selvhjulpenhed. Fondens midler skal således medgå til finansiering af udgifter, der påhviler staten, i forbindelse med gennemførelsen af Strategi for digital velfærd 2013-2020, jf. bekendtgørelsens § 1.</p>\r\n<p class=\"NormalInd\">Med oprettelsen af ABT-fonden i forbindelse med finansloven for 2008 afsattes i alt 3,0 mia. kr. i 2009-2015 med henblik på afprøvning og udbredelse af ny teknologi og nye arbejds- og organisationsformer i den offentlige sektor, der effektiviserer de borgerrettede opgaver.</p>\r\n<p class=\"NormalInd\">På baggrund af erfaringerne med Fonden for Velfærdsteknologi besluttede Regeringens Økonomiudvalg i oktober 2011 at reservere de resterende midler i fonden med henblik på at kunne indgå i finansieringen af en kommende fællesoffentlig digitaliseringsreform af velfærdsområderne (Strategi for digital velfærd). I forbindelse med finansloven for 2012 skiftede ABT-fonden navn til Fonden for Velfærdsteknologi, og fondsmidlerne blev målrettet til de velfærdsteknologiske løsninger med størst potentiale og moden teknologi. Fonden for Velfærdsteknologi har fortsat ca. 20 igangværende demonstrationsprojekter, som følges tæt med henblik på at få dokumenteret erfaringer og effekter med henblik på evt. national udbredelse.</p>\r\n<p class=\"NormalInd\">I september 2013 besluttede regeringen, KL og Danske Regioner at igangsætte <span class=\"Italic\">Strategi for digital velfærd 2013-2020.</span> Strategien indeholder 17 målsætninger, som sætter   retningen for arbejdet med   digitalisering og velfærdsteknologi på social-, sundheds- og undervisningsområdet frem mod 2020, samt 24 initiativer, der skal sikre, at målene nås.</p>\r\n<p class=\"NormalInd\">Strategien skal medvirke til hurtigere udbredelse af velafprøvede, effektive velfærdsløsninger, ligesom strategien skal være rammen om analyse og forberedelse af mulige kommende fællesoffentlige initiativer. Frem mod 2020 vil der således kunne tilføjes nye mål og igangsættes nye initiativer.</p>\r\n<p class=\"NormalInd\">Det bemærkes, at der ved evt. ydelse af tilskud til statslige myndigheder gælder de statslige revisions- og bevillingsretlige regler. Således er statslige myndigheder ikke omfattet af denne bekendtgørelses §§ 5-11 samt §§ 15-19, jf. bekendtgørelsens § 4.</p>\r\n<p class=\"Overskriftstekst1\" style=\"text-align: left;\">2. Organisering</p>\r\n<p class=\"NormalInd\">Der kan på finanslov eller anden bevillingslov overføres bevilling eller foretages intern statslig overførsel af midler fra Fonden for Velfærdsteknologi til statslige myndigheder til finansiering af konkrete projekter og initiativer som led i gennemførelsen af Strategi for digital velfærd.</p>\r\n<p class=\"NormalInd\">Finansministeren fastsætter de nærmere retningslinjer for ydelse af tilskud fra Fonden for Velfærdsteknologi samt indkaldelse af ansøgninger og krav til sådanne ansøgninger, jf. bekendtgørelsens § 5.</p>\r\n<p class=\"NormalInd\">Finansministeren eller den minister, under hvis ressort der er afsat tilskud til et projekt medfinansieret af Fonden for Velfærdsteknologi, har kompetence til at træffe afgørelse vedr. tilskud fra Fonden for Velfærdsteknologi.</p>\r\n<p class=\"NormalInd\">For yderligere oplysninger om fondens organisering se www.digst.dk.</p>\r\n<p class=\"Overskriftstekst2\" style=\"text-align: left;\">2.1 Finansministeren eller ressortministeren</p>\r\n<p class=\"NormalInd\">På finansloven eller anden bevillingslov afsættes midler til realisering af initiativer i Strategi for digital velfærd. Midlerne afsættes på baggrund af forudgående godkendelse i Regeringens Økonomiudvalg.</p>\r\n<p class=\"NormalInd\">Det er efterfølgende finansministeren eller den minister, under hvis ressort tilskud eller bevilling til det pågældende projekt er afsat, der yder tilskuddet og står for den løbende administration i forhold til projekterne, jf. bekendtgørelsens § 2, stk. 2.</p>\r\n<p class=\"NormalInd\">I det omfang det følger af finanslov eller anden bevillingslov, at en anden minister kan yde tilskud fra Fonden for Velfærdsteknologi, skal den pågældende minister underrette finansministeren om projekterne, herunder løbende indsende nærmere oplysninger om projekterne til Fonden for Velfærdsteknologi.</p>\r\n<p class=\"NormalInd\">Finansministeren kan træffe afgørelse om overførsel af bevilling eller interne statslige overførsler fra Fonden for Velfærdsteknologi til offentlige myndigheder mv., jf. § 2, stk. 3, herunder kan der ske overførsel af bevilling eller interne statslige overførsler til Digitaliseringsstyrelsen med henblik på gennemførelse af analyseinitiativer mv. som led i gennemførelsen af Strategi for digital velfærd.</p>\r\n<p class=\"Overskriftstekst2\" style=\"text-align: left;\">2.2 Styregruppe for strategi for digital velfærd</p>\r\n<p class=\"NormalInd\">I forbindelse med eksekveringen af Strategi for digital velfærd nedsættes en fællesoffentlig styregruppe, Styregruppen for strategi for digital velfærd. Styregruppen refererer til regeringen, bestyrelsen i KL og bestyrelsen i Danske Regioner.</p>\r\n<p class=\"NormalInd\">Styregruppen har ansvaret for den overordnede koordination på tværs af strategien samt i forhold til relevante eksterne fora og initiativer uden for strategien, fx øvrige offentlige digitaliseringsindsatser.</p>\r\n<p class=\"NormalInd\">Styregruppen drøfter herudover den overordnede retning for den fællesoffentlige strategiske udvikling af digital velfærd i Danmark med henblik på evt. politisk beslutning.</p>\r\n<p class=\"NormalInd\">Styregruppen består af ledende embedsmænd fra KL, Danske Regioner, Ministeriet for Sundhed og Forebyggelse (herunder National Sundheds-it), Ministeriet for Børn, Ligestilling, Integration og Sociale Forhold (herunder Socialstyrelsen), Erhvervs- og Vækstministeriet, Uddannelses- og Forskningsministeriet (herunder Uddannelsesministeriets IT), Undervisningsministeriet, (herunder Uni-C), Økonomi- og Indenrigsministeriet samt Finansministeriet, (herunder Digitaliseringsstyrelsen).</p>\r\n<p class=\"NormalInd\">Andre myndigheder kan efter konkret vurdering fra styregruppen deltage ved behandling af udvalgte initiativer.</p>\r\n<p class=\"Overskriftstekst2\" style=\"text-align: left;\">2.3 Administration af Fonden for Velfærdsteknologi</p>\r\n<p class=\"NormalInd\">Digitaliseringsstyrelsen varetager visse administrative opgaver forbundet med Fonden for Velfærdsteknologi, herunder vedr. projektansøgninger, projektopfølgning mv., samt i samarbejde med Økonomi- og Indenrigsministeriet sekretariatsbetjening af Styregruppen for strategi for digital velfærd, jf. pkt. 2.2 ovenfor.</p>\r\n<p class=\"Overskriftstekst1\" style=\"text-align: left;\">3. Udmøntning af midler fra Fonden for Velfærdsteknologi</p>\r\n<p class=\"NormalInd\">Der kan fra Fonden for Velfærdsteknologi udmøntes tilskud, overføres bevilling og foretages interne statslige overførsler af midler til finansiering af statslige udgifter med henblik på realisering af fire forskellige typer af initiativer i Strategi for digital velfærd:</p>\r\n<p class=\"Overskriftstekst2\" style=\"text-align: left;\">3.1 Analyseinitiativer</p>\r\n<p class=\"NormalInd\">Analyseinitiativer skal afdække potentialer og løsninger, inden der træffes evt. beslutning om igangsættelse af modnings- eller implementeringsprojekter mv. De enkelte analyseinitiativer finansieres ligeligt af stat, kommuner og regioner (analyser, hvor staten og kommunerne er parter, finansieres med 50 pct. af hver, mens initiativer, hvor både stat, kommuner og regioner er parter, finansieres med 1/3 af hver). Undtagelsesvist kan staten afholde den fulde analyseudgift.</p>\r\n<p class=\"Overskriftstekst2\" style=\"text-align: left;\">3.2 Modnings- og storskalainitiativer</p>\r\n<p class=\"NormalInd\">Modnings- og storskalaprojekter gennemføres med henblik på at dokumentere erfaringer og potentialer, før der træffes evt. beslutning om national implementering. Ved modnings- og storskalainitiativer finansierer staten fortrinsvis evalueringsomkostninger, mens øvrige projektomkostninger afholdes lokalt i kommuner og regioner.</p>\r\n<p class=\"Overskriftstekst2\" style=\"text-align: left;\">3.3 Implementeringsinitiativer</p>\r\n<p class=\"NormalInd\">Implementeringsinitiativer gennemføres med henblik på national udbredelse af en given digital eller teknologisk løsning. Implementeringsinitiativer finansieres af kommuner og regioner på baggrund af gevinstfordelingen i de enkelte initiativer. Staten kan dog medfinansiere implementeringsudgifter for strategisk vigtige projekter, fx inden for det telemedicinske område.</p>\r\n<p class=\"Overskriftstekst2\" style=\"text-align: left;\">3.4 It-infrastrukturinitiativer</p>\r\n<p class=\"NormalInd\">It-infrastrukturinitiativer omfatter udvikling af digital infrastruktur, herunder i fællesoffentligt regi. It-infrastrukturinitiativer finansieres af stat, kommuner og regioner på baggrund af gevinstfordelingen i det enkelte initiativ. Staten kan evt. finansiere strategisk vigtige infrastrukturprojekter helt eller delvist. Gevinstfordelingen fastlægges i forbindelse med konkrete analyser i regi af Strategi for digital velfærd. På baggrund heraf vil finansieringen af infrastrukturprojekter blive aftalt med KL og Danske Regioner i forbindelse med de årlige økonomiaftaler.</p>\r\n<p class=\"Overskriftstekst2\" style=\"text-align: left;\">3.5 Overførsel af bevilling/intern statslig overførsel</p>\r\n<p class=\"NormalInd\">I tilfælde, hvor det vurderes hensigtsmæssigt, kan der på finanslov eller anden bevillingslov overføres bevilling eller foretages interne statslige overførsler fra Fonden for Velfærdsteknologi til statslige myndigheder til finansiering af gennemførelse af konkrete opgaver som led i eksekveringen af Strategi for digital velfærd.</p>\r\n<p class=\"Overskriftstekst2\" style=\"text-align: left;\">3.6 Ydelse af tilskud</p>\r\n<p class=\"NormalInd\">Fonden for Velfærdsteknologi kan yde tilskud til projekter som led i Strategi for digital velfærd, hvor hovedansøgeren er en offentlig institution. Herudover kan der i særlige tilfælde ydes tilskud til KL og Danske Regioner med henblik på gennemførelse af konkrete initiativer i Strategi for digital velfærd.</p>\r\n<p class=\"NormalInd\">Tilskud kan ydes til følgende offentlige myndigheder mv., jf. bekendtgørelsens § 3, stk. 1:</p>\r\n<p class=\"Liste1\">\r\n   <span class=\"Liste1Nr\">•</span> Offentlige myndigheder mv., der er omfattet af forvaltningsloven og offentlighedsloven, samt domstolene.</p>\r\n<p class=\"Liste1\">\r\n   <span class=\"Liste1Nr\">•</span> Selvejende institutioner mv., hvis driftsbudget er optaget på finanslov eller anden bevillingslov.</p>\r\n<p class=\"Liste1\">\r\n   <span class=\"Liste1Nr\">•</span> Institutioner, foreninger, fonde mv., hvis udgifter eller regnskabsmæssige underskud dækkes ved statstilskud eller ved bidrag, afgift eller anden indtægt i henhold til lov.</p>\r\n<p class=\"Liste1\">\r\n   <span class=\"Liste1Nr\">•</span> Institutioner, foreninger, fonde mv., som modtager kapitalindskud, tilskud, lån, garanti eller anden støtte fra staten eller en institution mv., der er omfattet af nr. 3, hvis kapitalindskuddet mv. har væsentlig betydning for modtageren.</p>\r\n<p class=\"Liste1\">\r\n   <span class=\"Liste1Nr\">•</span> Selvejende institutioner mv., som en kommune eller region har indgået driftsoverenskomst med.</p>\r\n<p class=\"Liste1\">\r\n   <span class=\"Liste1Nr\">•</span> KL samt Danske Regioner med henblik på gennemførelse af konkrete initiativer i Strategi for digital velfærd.</p>\r\n<p class=\"NormalInd\">Den offentlige hovedansøger er juridisk og økonomisk ansvarlig for gennemførelse af projektet. Det indebærer bl.a. ansvaret for den løbende kontakt til Fonden for Velfærdsteknologi. De nævnte tilskudsmodtagere kan samarbejde med andre offentlige myndigheder mv. og private aktører med henblik på at gennemføre et projekt, der modtager tilskud fra Fonden for Velfærdsteknologi, jf. bekendtgørelsens § 3, stk. 2.</p>\r\n<p class=\"NormalInd\">Samarbejdet kan tage flere forskellige former. Det kan fx være, at den offentlige part og den private part indgår i et fælles samarbejde.</p>\r\n<p class=\"NormalInd\">Fonden for Velfærdsteknologi stiller ikke krav om, at hovedansøger og samarbejdspartnere skal indgå en egentlig samarbejdsaftale, men det anbefales. En samarbejdsaftale kan indeholde mange forskellige elementer, herunder fx fordeling af opgaveansvar i projektperioden, udgifter til medfinansiering i projektet, fordelingen af de immaterielle rettigheder mv.</p>\r\n<p class=\"NormalInd\">Der ydes ikke direkte tilskud til enkeltpersoner, private virksomheder, GTS-institutter (godkendte teknologiske serviceinstitutter) eller ikke-momsregistrerede virksomheder.</p>\r\n<p class=\"NormalInd\">I tvivlstilfælde kan Fonden for Velfærdsteknologi kontaktes for vejledning på digitalvelfaerd@digst.dk.</p>\r\n<p class=\"Overskriftstekst1\" style=\"text-align: left;\">4. Ansøgning om tilskud</p>\r\n<p class=\"NormalInd\">Finansministeren fastsætter retningslinjer for indkaldelse af ansøgninger og for kravene til sådanne ansøgninger. Retningslinjerne offentliggøres på www.digst.dk, jf. bekendtgørelsens § 5.</p>\r\n<p class=\"NormalInd\">Ansøgning om tilskud skal udformes på baggrund af de af Fonden for Velfærdsteknologi på forhånd opstillede kriterier for det konkrete projekt, der offentliggøres på www.digst.dk.</p>\r\n<p class=\"NormalInd\">Ansøgninger om tilskud bedømmes på baggrund af på forhånd opstillede udvælgelseskriterier for det konkrete projekt.</p>\r\n<p class=\"NormalInd\">Konkrete tidsfrister vil blive meldt ud i god tid på www.digst.dk.</p>\r\n<p class=\"NormalInd\">Fonden for Velfærdsteknologi giver ansøgerne besked om, hvorvidt ansøgning om tilskud er imødekommet eller ej. Ansøgere, der ikke får tilskud, vil modtage et begrundet afslag.</p>\r\n<p class=\"NormalInd\">Der kan alene søges om tilskud fra Fonden for Velfærdsteknologi digitalt på www.digst.dk, jf. bekendtgørelsens § 18.</p>\r\n<p class=\"NormalInd\">Ansøgningsskemaer og vejledninger kan tilgås via fondens hjemmeside. Læs mere under på www.digst.dk.</p>\r\n<p class=\"Overskriftstekst1\" style=\"text-align: left;\">5. Tilskudsberettigede udgifter</p>\r\n<p class=\"NormalInd\">Fonden for Velfærdteknologi støtter som udgangspunkt kun projekter, såfremt det ansøgte beløb udgør mindst 500.000 kr. Denne grænse gælder dog ikke for analyseprojekter. Fonden for Velfærdsteknologi kan dog yde tilskud på mindre end 500.000 kr., hvis særlige forhold taler herfor, jf. bekendtgørelsens § 6.</p>\r\n<p class=\"NormalInd\">Tilskud ydes til hel eller delvis dækning af fremtidige projektrelaterede nettoudgifter. Ved projektrelaterede udgifter forstås udgifter, der er nødvendige for at gennemføre projektet. Ved nettoudgifter forstås afholdte udgifter, der er faktisk bogført, godkendt i henhold til tilskudsmodtagers regnskabsinstruks og betalt, fratrukket eventuelle projektrelaterede indtægter, jf. bekendtgørelsens § 7, stk. 1.</p>\r\n<p class=\"NormalInd\">De væsentligste typer af tilskudsberettigede projektudgifter er beskrevet i boksen nedenfor:</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"631\">\r\n                  <tr>\r\n                     <td style=\"border-left: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"8\"> </td>\r\n                     <td style=\"border-top: 1pt solid #000000;border-bottom: 1pt solid #000000;\" valign=\"bottom\" width=\"605\">\r\n                        <div class=\"TabelTekst2\"></div>\r\n                        <div class=\"TabelTekst\">\r\n                           <span class=\"Bold\">Tilskudsberettigede projektomkostninger</span>\r\n                        </div>\r\n                        <div class=\"TabelTekst2\"></div>\r\n                        <div class=\"TabelTekst\">\r\n                           <span class=\"Italic\">Direkte udgifter:</span>\r\n                        </div>\r\n                        <div class=\"TabelTekst\">Løn til eget personale: Som lønudgifter kan medtages lønudgifter til konkrete projektmedarbejderes tid, der direkte bruges på gennemførelse af projektet, herunder projektledelse samt administration af projektet. Der stilles krav om dokumentation i form af registrering af arbejdstimer. Hensynet til kravet om generelt at udvise sparsommelighed samt sund og effektiv finansforvaltning ved administrationen af projekter betyder samtidig, at lønnen til den pågældende medarbejder ikke må overstige, hvad der anses for en almindelig, rimelig og realistisk løn for en ansat, der udfører den samme funktion udenfor projektet.</div>\r\n                        <div class=\"TabelTekst2\"></div>\r\n                        <div class=\"TabelTekst\">Varer og materialer: Som varer og materialer kan fx medtages udgifter til indkøb af nødvendig teknologi til afprøvning i projektet.</div>\r\n                        <div class=\"TabelTekst2\"></div>\r\n                        <div class=\"TabelTekst\">Tjenesteydelser: Som tjenesteydelser kan bl.a. medtages køb af relevant ekstern bistand fx i form af konsulentbistand.</div>\r\n                        <div class=\"TabelTekst2\"></div>\r\n                        <div class=\"TabelTekst\">Kursusaktivitet: Her kan medtages udgifter til kursusaktivitet, som er nødvendig for projektets gennemførelse og udbredelse af resultater. Det kan fx være nødvendige kurser for medarbejdere, som skal betjene ny teknologi som led i projektet.</div>\r\n                        <div class=\"TabelTekst2\"></div>\r\n                        <div class=\"TabelTekst\">Rejser, befordring og kørsel: Her kan medtages udgifter til rejser, befordring og kørsel, som er nødvendig for projektets gennemførelse.</div>\r\n                        <div class=\"TabelTekst2\"></div>\r\n                        <div class=\"TabelTekst\">Revision: Her kan medtages udgifter forbundet med revision af projektregnskab.</div>\r\n                        <div class=\"TabelTekst2\"></div>\r\n                        <div class=\"TabelTekst\">Andet: Her kan medtages udgiftsposter, som er nødvendige for projektet, og som ikke dækkes af de ovenstående kategorier.</div>\r\n                        <div class=\"TabelTekst2\"></div>\r\n                        <div class=\"TabelTekst\">\r\n                           <span class=\"Italic\">Indirekte udgifter:</span>\r\n                        </div>\r\n                        <div class=\"TabelTekst\">Der kan medtages indirekte fællesudgifter, som kan henføres til projektet. Forudsætningen for, at en udgift kan indgå i beregningsgrundlaget for indirekte udgifter – og dermed i projektregnskabet - er, at projektet ikke kan gennemføres uden at anvende varen og/eller tjenesteydelsen. Det er ligeledes et krav, at udgifterne skal være betalt, før de kan indgå i et beregningsgrundlag. Følgende udgifter vil typisk kunne indgå som indirekte udgifter: el, varme, rengøring, reparation og vedligehold, forsikring, kontorartikler, telefon, sekretariatsudgifter og huslejeudgifter.</div>\r\n                        <div class=\"TabelTekst2\"></div>\r\n                        <div class=\"TabelTekst\">Projektholdere og samarbejdspartnere kan beregne de indirekte udgifter efter en standardsats, der maximalt kan udgøre 20 pct. af projektets direkte lønudgifter. Kun i særlige tilfælde kan dette maksimum fraviges, hvilket i givet fald skal begrundes. Den anvendte sats og de medtagne indirekte udgifter skal på forespørgsel kunne dokumenteres i form af dokumentation for faktisk afholdte og betalte udgifter.</div>\r\n                        <div class=\"TabelTekst2\"></div>\r\n                        <div class=\"TabelTekst\">\r\n                           <span class=\"Italic\">Økonomisk sparsommelighed:</span>\r\n                        </div>\r\n                        <div class=\"TabelTekst\">Ved gennemførelse af et projekt under Fonden for Velfærdsteknologi modtages der offentlige midler. Midlerne skal derfor administreres i overensstemmelse med princippet om forsvarlig økonomisk forvaltning, dvs. i overensstemmelse med principperne om sparsommelighed, produktivitet og effektivitet. Projektholder og eventuelle samarbejdspartnere skal derfor altid kunne dokumentere, at et projekt ved afholdelsen af en udgift har fået en relevant modydelse, og at der er et rimeligt forhold mellem pris, kvalitet og ydelse (value-for-money).</div>\r\n                        <div class=\"TabelTekst2\"></div>\r\n                        <div class=\"TabelTekst\">For at dokumentere, at der udvises økonomisk sparsommelighed, skal projektholder og eventuelle samarbejdspartnere i relevant omfang indhente tilbud på de varer og/eller tjenesteydelser, der anvendes i projektet. Gældende EU-regler og dansk lovgivning vedrørende udbud/licitation skal overholdes.</div>\r\n                        <div class=\"TabelTekst2\"></div>\r\n                        <div class=\"TabelTekst\">\r\n                           <span class=\"Italic\">Følgende omkostninger er ikke tilskudsberettigede:</span>\r\n                        </div>\r\n                        <div class=\"TabelTekst\">• Moms til projektholder eller samarbejdspartnere, der er momsregistrerede.</div>\r\n                        <div class=\"TabelTekst\">• Omkostninger i forbindelse med udarbejdelse af ansøgningen om tilskud.</div>\r\n                        <div class=\"TabelTekst2\"></div>\r\n                        <div class=\"TabelTekst\">Tilskud kan i særlige tilfælde ydes til dækning af udgifter, som ansøgeren har afholdt eller påtaget sig at afholde, før der blev ydet tilskud, hvis de åbenbart er knyttet til projektet, jf. bekendtgørelsens § 7, stk. 6.</div>\r\n                        <div class=\"TabelTekst2\"></div>\r\n                        <div class=\"TabelTekst\">Tilskud ydes alene i det omfang, der ikke er opnået eller senere opnås tilskud fra anden side til dækning af de budgetposter, som har opnået tilskud fra Fonden for Velfærdsteknologi, jf. bekendtgørelsens § 7, stk. 7.</div>\r\n                        <div class=\"TabelTekst2\"></div>\r\n                     </td>\r\n                     <td style=\"border-left: none;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"8\"> </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Overskriftstekst1\" style=\"text-align: left;\">6. Tilskudsbetingelser og udbetaling af tilskud</p>\r\n<p class=\"NormalInd\">I forbindelse med, at der ydes tilskud fra Fonden for Velfærdsteknologi, vil tilskudsmodtager modtage et tilskudsbrev, hvor betingelserne for tilskuddet fastsættes.</p>\r\n<p class=\"Overskriftstekst2\" style=\"text-align: left;\">6.1. Tilskudsbrev og tilskudsbetingelser</p>\r\n<p class=\"NormalInd\">I tilskudsbrevet vil det fremgå, at tilskud ydes på baggrund af oplysninger om projektet som beskrevet i ansøgningen. I tilskudsbrevet vil det maksimale tilskuds størrelse være angivet.</p>\r\n<p class=\"NormalInd\">Den tilskudsgivende myndighed fastsætter endvidere i forbindelse med udbetaling af tilskud til det enkelte projekt de nærmere betingelser for udbetalingen, jf. bekendtgørelsens § 8. Det gælder bl.a. betingelser med hensyn til:</p>\r\n<p class=\"Liste1\">\r\n   <span class=\"Liste1Nr\">•</span> overholdelse af Traktaten om Den Europæiske Unions Funktionsmådes regler om statsstøtte og pålæg af eventuelle public service-forpligtelser i henhold til Traktaten om Den Europæiske Unions Funktionsmådes artikel 106, stk. 2,</p>\r\n<p class=\"Liste1\">\r\n   <span class=\"Liste1Nr\">•</span> overholdelse af udbudsreglerne, tilbudsloven og Traktaten om Den Europæiske Unions Funktionsmådes regler om statsstøtte og fri bevægelighed i forbindelse med indgåelse af samarbejdsaftaler og indkøb af varer og tjenesteydelser fra virksomheder til brug for gennemførelse af projektet,</p>\r\n<p class=\"Liste1\">\r\n   <span class=\"Liste1Nr\">•</span> tilsyn, regnskab og revision vedrørende aktiviteter, hvortil der gives tilskud, herunder om adgang til besigtigelse af projektet,</p>\r\n<p class=\"Liste1\">\r\n   <span class=\"Liste1Nr\">•</span> løbende rapportering af resultater og indberetning vedrørende aktiviteter, hvortil der gives tilskud,</p>\r\n<p class=\"Liste1\">\r\n   <span class=\"Liste1Nr\">•</span> offentliggørelse af projektets resultater, og</p>\r\n<p class=\"Liste1\">\r\n   <span class=\"Liste1Nr\">•</span> evaluering af projektet, herunder om efterfølgende opfølgning og effektmåling.</p>\r\n<p class=\"NormalInd\">I tilskudsbrevet vil en række øvrige betingelser ligeledes være beskrevet. Det gælder bl.a. krav til statusrapporter, revision og information, herunder krav til videregivelse af relevante data og evalueringer af projektet. Det skal således fremgå, hvordan der efterfølgende kan blive fulgt op på projektplanen – bl.a. med henblik på at dokumentere de forudsatte gevinster mv.</p>\r\n<p class=\"NormalInd\">Tilskudsmodtager er forpligtet til at opbevare dokumentation vedrørende projektet og dets gennemførelse i 10 år fra tidspunktet for projektets afslutning, jf. bekendtgørelsens § 19. Denne bestemmelse hænger sammen med reglerne om statsstøtte. Hovedansøgeren skal underskrive og returnere en accept af tilskudsbrevet. Accepten skal være Fonden for Velfærdsteknologi i hænde senest tre uger efter tilskudsbrevets datering, ellers bortfalder tilskuddet som udgangspunkt.</p>\r\n<p class=\"Overskriftstekst2\" style=\"text-align: left;\">6.2. Udbetaling af tilskud</p>\r\n<p class=\"NormalInd\">Tilskud udbetales som udgangspunkt halvårligt bagud, jf. bekendtgørelsens § 9, stk. 1. Den tilskudsgivende myndighed kan i særlige tilfælde efter ansøgning træffe afgørelse om forskudsvis udbetaling af tilskud, hvis det er nødvendigt for at gennemføre projektet, eller hvis det forekommer administrativt enklere og økonomisk forsvarligt, jf. bekendtgørelsens § 8, stk. 2. Der udbetales kun midler til hovedansøgeren. Det er hovedansøgerens ansvar at sørge for at videreformidle dele af tilskuddet til eventuelle projektsamarbejdspartnere.</p>\r\n<p class=\"Overskriftstekst2\" style=\"text-align: left;\">6.3. Løbende statusrapportering</p>\r\n<p class=\"NormalInd\">En løbende statusrapportering er et vilkår for tilskuddet, jf. bekendtgørelsens § 10. Hvis tilskudsmodtager ikke rapporterer løbende, kan det medføre, at tilskuddet bortfalder helt eller delvis, jf. bekendtgørelsens § 12.</p>\r\n<p class=\"NormalInd\">For alle projekttyper skal hovedansøger halvårligt rapportere følgende:</p>\r\n<p class=\"Liste1\">\r\n   <span class=\"Liste1Nr\">•</span> Status på projektfremdrift med udgangspunkt i projektplanen.</p>\r\n<p class=\"Liste1\">\r\n   <span class=\"Liste1Nr\">•</span> Såfremt der i projektansøgningen indgår en potentialevurdering, skal der følges op på denne med beskrivelse af eventuelle ændrede forventninger til projektets økonomiske potentiale.</p>\r\n<p class=\"Liste1\">\r\n   <span class=\"Liste1Nr\">•</span> Såfremt der i projektansøgningen indgår en risikovurdering, skal der følges op på denne, inkl. beskrivelse af forhold, der giver anledning til en ændret risikovurdering af de enkelte risici og håndteringen af disse.</p>\r\n<p class=\"Liste1\">\r\n   <span class=\"Liste1Nr\">•</span> Økonomisk afrapportering i form af afholdte udgifter over for budget med beskrivelse af eventuelle afvigelser.</p>\r\n<p class=\"NormalInd\">Væsentlige ændringer af projektplanen skal godkendes af den tilskudsgivende myndighed. For modnings- og storskalainitiativer er hovedansøger forpligtet til at afholde et halvårligt styregruppemøde for projektet med deltagelse af Fonden for Velfærdsteknologi.</p>\r\n<p class=\"Overskriftstekst1\" style=\"text-align: left;\">7. Regnskab og revision</p>\r\n<p class=\"NormalInd\">Tilskudsmodtager skal indsende projektregnskab halvårligt. Projektregnskabet skal aflægges i overensstemmelse med regnskabsinstruks for projekttilskud fra Fonden for Velfærdsteknologi, jf. bekendtgørelsens § 10.</p>\r\n<p class=\"NormalInd\">Ved projektafslutning aflægges revideret projektregnskab i overensstemmelse med regnskabsinstruks for projekttilskud fra Fonden for Velfærdsteknologi og revisionsinstruks for projekttilskud fra Fonden for Velfærdsteknologi. Regnskabet skal indsendes senest 3 måneder efter, at projektet er afsluttet, eller på det i tilskudsbrevet fastsatte tidspunkt, jf. bekendtgørelsens § 11, stk. 1.</p>\r\n<p class=\"Overskriftstekst2\" style=\"text-align: left;\">7.1 Regnskab</p>\r\n<p class=\"NormalInd\">Retningslinjerne for regnskabet fremgår af regnskabsinstruks for projekttilskud fra Fonden for Velfærdsteknologi, der kan findes på www.digst.dk.</p>\r\n<p class=\"NormalInd\">Tilskudsmodtager skal overholde de krav og den lovgivning, der generelt gælder for god regnskabsskik og for tilskudsmodtagere. Det betyder bl.a., at de løbende projektregnskaber og det endelige projektregnskab skal være opstillet således, at:</p>\r\n<p class=\"Liste1\">\r\n   <span class=\"Liste1Nr\">•</span> tilskuddet er opført som særskilt indtægtspost,</p>\r\n<p class=\"Liste1\">\r\n   <span class=\"Liste1Nr\">•</span> eventuelt tilskud fra anden side til samme projekt og eventuel medfinansiering samt eventuelle øvrige indtægter er opført som særskilte indtægtsposter,</p>\r\n<p class=\"Liste1\">\r\n   <span class=\"Liste1Nr\">•</span> afholdte udgifter er specificeret på mindst samme måde som i det godkendte budget; væsentlige udgifter skal være yderligere specificeret, og således at godkendt budget, afholdte udgifter og difference mellem godkendt budget og afholdte udgifter tydeligt fremgår.</p>\r\n<p class=\"NormalInd\">Tilskuddet kan udelukkende anvendes til:</p>\r\n<p class=\"Liste1\">\r\n   <span class=\"Liste1Nr\">•</span> faktisk bogførte udgifter, hvilket vil sige, at der ikke må forekomme skønnede eller skønsmæssigt fordelte beløb,</p>\r\n<p class=\"Liste1\">\r\n   <span class=\"Liste1Nr\">•</span> godkendte udgifter, hvilket vil sige, at regnskabsbilag er påtegnet i henhold til interne regnskabsinstrukser,</p>\r\n<p class=\"Liste1\">\r\n   <span class=\"Liste1Nr\">•</span> betalte udgifter, hvilket vil sige, at fx fakturaer er betalt, og lønninger er udbetalt, og udgifter, der klart og direkte relaterer sig til projektet, hvilket vil sige, at udgifterne er nødvendige for projektgennemførelsen og kan henføres til de godkendte budgetposter.</p>\r\n<p class=\"NormalInd\">Der skal således aflægges regnskab for afholdte projektrelaterede udgifter, der er faktisk bogført, godkendt og betalt. Projektregnskabet og dokumentation for de afholdte udgifter og modtagne indtægter skal revideres ved projektafslutning, medmindre andet er fastsat i tilskudsvilkårene, jf. nedenfor. Når tilskudsmodtager sender projektregnskabet til Fonden for Velfærdsteknologi, skal der derfor ikke sendes bilag med, med mindre der anmodes om det.</p>\r\n<p class=\"Overskriftstekst2\" style=\"text-align: left;\">7.2 Revision</p>\r\n<p class=\"NormalInd\">Retningslinjerne for revisionen fremgår af revisionsinstruks for revision af regnskaber for projekttilskud på 500.000 kr. eller derover ydet fra Fonden for Velfærdsteknologi. Revisionsinstruksen kan findes på www.digst.dk.</p>\r\n<p class=\"NormalInd\">Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m., jf. lovbekendtgørelse nr. 101 af 19. januar 2012, jf. bekendtgørelsens § 11, stk. 2.</p>\r\n<p class=\"NormalInd\">Ved revisionen efterprøves, om projektregnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af projektregnskabet, jf. bekendtgørelsens § 11, stk. 3.</p>\r\n<p class=\"NormalInd\">Regnskabet skal revideres og attesteres af en sagkyndig efter bestemmelserne i revisionsinstruks for projekttilskud fra Fonden for Velfærdsteknologi, jf. bekendtgørelsens § 11, stk. 4. Tilskudsmodtager har pligt til at forsyne revisor med de fornødne oplysninger til brug for revisors udførelse af revisionen. Tilskudsmodtager skal bl.a. sørge for, at revisor modtager kopi af ansøgningen inkl. budget, tilskudsbrev med alle bilag samt eventuelle senere ændringer af tilskudsvilkårene.</p>\r\n<p class=\"NormalInd\">Tilskudsmodtagers ledelse skal inden tre uger give Fonden for Velfærdsteknologi meddelelse om udfaldet af revisionen. Revisors bemærkninger skal indsendes sammen med meddelelsen.</p>\r\n<p class=\"NormalInd\">Det gælder for ikke-statslige offentlige myndigheder, der modtager en andel af tilskuddet på mindre end 1,0 mio. kr., at den regnskabsansvarlige hos tilskudsmodtager skal erklære sig om, at det endelige regnskab er korrekt, jf. § 4, stk. 1, i revisionsinstruks for revision af regnskaber for projekttilskud ydet fra Fonden for Velfærdsteknologi. Hvis ikke-statslige offentlige deltageres andel af tilskuddet udgør 1,0 mio. kr. eller mere, skal revisionen af delprojektregnskabet udføres af en godkendt revisor. Revisionen skal udføres i overensstemmelse med revisionsinstruks for revision af regnskaber for projekttilskud ydet fra Fonden for Velfærdsteknologi., jf. bekendtgørelsens § 11, stk. 5.</p>\r\n<p class=\"Overskriftstekst2\" style=\"text-align: left;\">7.3 Indberetning til SKAT</p>\r\n<p class=\"NormalInd\">Fonden for Velfærdsteknologi foretager indberetning af tilskud omfattet af skattekontrollovens § 7A, stk. 2, nr. 8, til SKAT, jf. den til enhver tid gældende bekendtgørelse om indberetningspligter mv. efter skattekontrolloven.</p>\r\n<p class=\"Overskriftstekst1\" style=\"text-align: left;\">8. Bortfald af tilskud og tilbagebetalingskrav</p>\r\n<p class=\"NormalInd\">Den tilskudsgivende myndighed kan beslutte, at tilskud bortfalder helt eller delvis, jf. bekendtgørelsens § 12. Det gælder, hvis:</p>\r\n<p class=\"Liste1\">\r\n   <span class=\"Liste1Nr\">•</span> tilskudsmodtager ikke opfylder vilkårene for udbetaling af tilskud, eller</p>\r\n<p class=\"Liste1\">\r\n   <span class=\"Liste1Nr\">•</span> tilskudsmodtager har givet urigtige eller vildledende oplysninger eller har fortiet oplysninger i forbindelse med udbetaling af tilskud eller i projektperioden.</p>\r\n<p class=\"NormalInd\">Hvis et projekt afbrydes af grunde, som ikke kan tilskrives hovedansøger eller samarbejdspartnere, vil allerede afholdte udgifter blive dækket. Det fremadrettede tilskud vil bortfalde.</p>\r\n<p class=\"NormalInd\">Det er den tilskudsgivende myndighed, der træffer afgørelse om bortfald af tilskud. Ved bortfald af tilskud sendes der en afgørelse til tilskudsmodtager med begrundelse for, at tilskuddet bortfalder helt eller delvis. Den tilskudsgivende myndighed kan beslutte, at udbetalte tilskud skal tilbagebetales helt eller delvis, jf. bekendtgørelsens § 13. Det gælder, hvis:</p>\r\n<p class=\"Liste1\">\r\n   <span class=\"Liste1Nr\">•</span> der er sket hel eller delvis bortfald af tilskud i henhold til bekendtgørelsens § 13,</p>\r\n<p class=\"Liste1\">\r\n   <span class=\"Liste1Nr\">•</span> tilskudsmodtager efterfølgende får ydet tilskud fra anden side til dækning af de budgetposter, som har opnået tilskud fra Fonden for Velfærdsteknologi, eller</p>\r\n<p class=\"Liste1\">\r\n   <span class=\"Liste1Nr\">•</span> der i forbindelse med projektet udvikles teknologier mv., der af tilskudsmodtager efterfølgende udnyttes erhvervsmæssigt.</p>\r\n<p class=\"NormalInd\">Det er den tilskudsgivende myndighed, der træffer afgørelse om tilbagebetaling af tilskud. Hvis et udbetalt tilskud helt eller delvist skal tilbagebetales, opkræves det skyldige beløb til betaling senest 14 dage efter påkrav. Rente fastsættes i overensstemmelse med renteloven og beregnes fra forfaldsdagen, jf. bekendtgørelsens § 14.</p>\r\n<p class=\"Overskriftstekst1\" style=\"text-align: left;\">9. Underretningspligt</p>\r\n<p class=\"NormalInd\">Tilskudsmodtager skal i visse tilfælde underrette den tilskudsgivende myndighed, jf. bekendtgørelsens § 15. Det gælder, hvis:</p>\r\n<p class=\"Liste1\">\r\n   <span class=\"Liste1Nr\">•</span> der foreligger forhold, som kan medføre krav om hel eller delvis bortfald af tilskud, eller som kan medføre krav om hel eller delvis tilbagebetaling af tilskud, eller,</p>\r\n<p class=\"Liste1\">\r\n   <span class=\"Liste1Nr\">•</span> tilskudsmodtager skifter revisor i løbet af projektperioden.</p>\r\n<p class=\"NormalInd\">Den tilskudsgivende myndighed kan pålægge tilskudsmodtager at dokumentere, at betingelserne for udbetaling af tilskud fortsat er opfyldt, jf. bekendtgørelsens § 16, stk. 1.</p>\r\n<p class=\"NormalInd\">Tilskudsmodtager kan pålægges at indsende nærmere oplysninger om projektet, herunder statusrapporter, projektregnskaber, reviderede regnskaber, budgetter og revisionserklæringer mv., jf. bekendtgørelsens § 16, stk. 2.</p>\r\n<p class=\"Overskriftstekst1\" style=\"text-align: left;\">10. Offentliggørelse, videreformidling og dokumentation</p>\r\n<p class=\"NormalInd\">Projektets resultater kan frit offentliggøres af finansministeren eller anden tilskudsgivende myndighed samt tilskudsmodtager. Det skal i den forbindelse fremgå, at der er ydet tilskud fra Fonden for Velfærdsteknologi, jf. bekendtgørelsens § 17, stk. 1.</p>\r\n<p class=\"NormalInd\">Finansministeren eller anden tilskudsgivende myndighed underretter tilskudsmodtager i rimelig tid, før finansministeren eller anden tilskudsgivende myndighed offentliggør oplysninger om de tilskudsberettigede aktiviteter.</p>\r\n<p class=\"NormalInd\">Endvidere underretter tilskudsmodtager den tilskudsgivende myndighed i rimelig tid, før tilskudsmodtager offentliggør oplysninger om de tilskudsberettigede aktiviteter, jf. bekendtgørelsens § 17, stk. 2.</p>\r\n<p class=\"Overskriftstekst1\" style=\"text-align: left;\">11. Forholdet til anden lovgivning</p>\r\n<p class=\"NormalInd\">Udover bekendtgørelsen om Fonden for Velfærdsteknologi er der en række øvrige regler, der kan have betydning for hovedansøger og samarbejdspartnere, og som hovedansøger bør være opmærksom på. Det drejer sig først og fremmest om de udbudsretlige regler og statsstøttereglerne. Manglende overholdelse heraf kan føre til bortfald af tilskud og krav om hel eller delvis tilbagebetaling.</p>\r\n<p class=\"NormalInd\">Der vil også være anden lovgivning, der er relevant for hovedansøger. Det gælder fx lovgivning vedr. salg af varer/tjenesteydelser og immaterielle rettigheder. Det er hovedansøgers selvstændige ansvar, at gældende lovgivning overholdes i alle faser af projektet.</p>\r\n<p class=\"NormalInd\">Der kan findes yderligere information om anden relevant lovgivning på www.digst.dk.</p><div class=\"Givet\" id=\"Givet\"><p class=\"Givet\" align=\"center\">Finansministeriet, den 18. juni 2014</p><p class=\"Sign1\" align=\"center\">Bjarne Corydon</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2014"
        },
        {
            "displayName": "Accession",
            "displayValue": "C20140946960"
        },
        {
            "displayName": "Entydig dokumentidentifikation",
            "displayValue": "AE002092"
        },
        {
            "displayName": "Dato for førstegangsindlæggelse",
            "displayValue": "02/07/2014"
        },
        {
            "displayName": "Dato for indlæggelse",
            "displayValue": "02/07/2014"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9469"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "18/06/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Finansmin.,"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}