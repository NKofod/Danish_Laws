{
    "id": 107093,
    "title": "1990 BSF 35   FOLKETINGSBESLUTNING OM BESKATNING AF PERSONER UDSTATIONERET I DANMARK  ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 35",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 35 </P>  \r\n\r\n<P></P>  \r\n\r\n<P>Folketingsbeslutning om beskatning af personer udstationeret i Danmark  \r\n\r\n</P>  \r\n\r\n<P></P>  \r\n\r\n<P>Fremsat af Karen Jespersen (S) Pia Gjellerup (S) Lykketoft (S) Stavad (S)  \r\n\r\n Mimi Jakobsen (CD) Bente Juncker (CD) </P>  \r\n\r\n<P></P>  \r\n\r\n<P>den 8. februar 1991 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 30. maj 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i det kommende folketingsår at </P>  \r\n\r\n<P>fremsætte forslag til en lov om en lempelse af beskatningen for visse </P>  \r\n\r\n<P>grupper af udenlandske personer, der midlertidigt er tilknyttet </P>  \r\n\r\n<P>danske virksomheder eller institutioner. </P>  \r\n\r\n<P>Lovforslaget skal udarbejdes efter følgende retningslinier: </P>  \r\n\r\n<P>1) Ordningen skal vedrøre indkomst, der tjenes ved kontrakt på mindst 6 og  \r\n\r\n højst 36 måneder med en virksomhed eller institution her i landet, og som  \r\n\r\n medfører midlertidig flytning til Danmark. </P>  \r\n\r\n<P>2) Ordningen bør søges udformet på en sådan måde, at det for forskere  \r\n\r\n bliver en betingelse for ordningens anvendelse, at der foreligger godkendelse  \r\n\r\n fra et forskningsråd eller en universitetsafdeling, og for andre  \r\n\r\n udstationerede, at de samlede lønomkostninger overstiger sædvanlige  \r\n\r\n lønomkostninger for en dansker i en tilsvarende stilling, og at den aftalte  \r\n\r\n løn inklusive udstationeringstillæg på årsbasis udgør mindst 500.000 kr. </P>  \r\n\r\n<P>3) Det bør tilstræbes, at ordningen udformes som en endelig beskatning på  \r\n\r\n 30 pct. af bruttolønnen inkl. udstationeringstillæg m.v. i stedet for  \r\n\r\n beskatning efter almindelige regler. Personer, der anvender disse særlige  \r\n\r\n regler om beskatning af bruttoløn, kan ikke også anvende dansk beskatnings  \r\n\r\n almindelige regler om fradrag, herunder om teknikerfradrag. </P>  \r\n\r\n<P>4) Der skal kun være adgang for den enkelte person til at anvende  \r\n\r\n ordningen een gang, og der skal etableres et værn imod misbrug af ordningen i  \r\n\r\n form af emigration med efterfølgende udstationering i Danmark. </P>  \r\n\r\n<P>5) Hvis kontrakten forlænges med op til et år, er restperioden med  \r\n\r\n beskatning efter de almindelige regler. Der fastsættes regler for eventuel  \r\n\r\n efterbeskatning i de tilfælde, hvor bopæl fastholdes længere tid end  \r\n\r\n udstationeringsperioden. Kontraktændringer og jobskifte inden for  \r\n\r\n 3-års-perioden bevirker ikke, at retten til beskatning af bruttoløn  \r\n\r\n bortfalder, hvis de øvrige kriterier fortsat er opfyldt. </P>  \r\n\r\n<P>6) Ordningen skal udformes på en sådan måde, at den bliver så let at  \r\n\r\n administrere for virksomhederne, de udstationerede og skattemyndighederne som  \r\n\r\n overhovedet muligt. </P>  \r\n\r\n<P>7) Ordningen skal have virkning for kontrakter, der indgås den 1. juni  \r\n\r\n 1991 eller senere. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen Oprindeligt fremsat forslag </P>  \r\n\r\n<P>Folketinget opfordrer regeringen til at fremsætte forslag til en lov </P>  \r\n\r\n<P>om lempeligere beskatning for visse grupper af udenlandske </P>  \r\n\r\n<P>medarbejdere ansat i danske virksomheder og institutioner i op til 3 </P>  \r\n\r\n<P>år til vedtagelse i folketingsåret 1990-91. </P>  \r\n\r\n<P>Lovforslaget skal udarbejdes efter følgende retningslinjer: </P>  \r\n\r\n<P>1) Lempelsen skal vedrøre personlig indkomst, der tjenes ved kontrakt på  \r\n\r\n mellem 6 og 36 måneder med en arbejdsgiver her i landet, og som medfører  \r\n\r\n midlertidig flytning til Danmark. </P>  \r\n\r\n<P>2) Det skal være en betingelse for lempelsen, at virksomheden  \r\n\r\n sandsynliggør, at den samlede lønomkostning på grund af særlige  \r\n\r\n udstationeringstillæg m.v. væsentligt overstiger sædvanlige lønomkostninger  \r\n\r\n for en dansker i en tilsvarende stilling, samt at det ikke er muligt at løse  \r\n\r\n opgaven ved at ansætte dansk arbejdskraft. </P>  \r\n\r\n<P>3) Virksomheden søger på den udstationeredes vegne om skattelempelse.  \r\n\r\n Denne gives i form af et fradrag i den personlige indkomst på 65 pct. af den  \r\n\r\n del af den fradragsberettigende indkomst, der overstiger 230.000 kr.  \r\n\r\n Personer, der anvender dette fradrag, kan ikke samtidig udnytte andre  \r\n\r\n ligningsmæssige fradrag eller få fradrag for negativ nettokapitalindkomst.  \r\n\r\n</P>  \r\n\r\n<P>4) Der skal ikke være adgang til fradrag, hvis den udstationerede er  \r\n\r\n tidligere dansk statsborger eller inden for de foregående 10 år har været  \r\n\r\n fuldt skattepligtig i Danmark. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Formålet med forslaget er at skitsere en ordning, hvorefter ikke bare  \r\n\r\n forskere - som foreslået i forslag til lov om tilskud til udenlandske  \r\n\r\n forskere med særlige opgaver i Danmark (L 22) - men også andre  \r\n\r\n nøglemedarbejdere, der udstationeres i Danmark i indtil 3 år kan få en  \r\n\r\n betydelig lempelse af den personlige skat her i landet. </P>  \r\n\r\n<P>Dette foreslås for at gøre dansk erhvervsliv og forskning mere  \r\n\r\n international og tilføre kvalifikationer, der ikke findes i den danske  \r\n\r\n arbejdsstyrke, og for at lette udenlandske investeringer, der i hurtigere  \r\n\r\n tempo kan tilføre højteknologi til landet. Denne højere grad af  \r\n\r\n internationalisering må anses for påkrævet, hvis Danmark skal have det fulde  \r\n\r\n udbytte af det indre marked i Europa. </P>  \r\n\r\n<P>Forslaget retter sig mod en gruppe af udstationerede her til landet, der  \r\n\r\n typisk aflønnes efter regler, der sikrer dem en bestemt høj levestandard  \r\n\r\n efter skat. Forslagets konsekvens er derfor ikke, at nogen i forvejen  \r\n\r\n højtlønnede opnår endnu større privatforbrug, men at erhvervslivet opnår  \r\n\r\n lavere omkostninger ved dispositioner, som Danmark har en samfundsøkonomisk  \r\n\r\n interesse i at virksomheden træffer. </P>  \r\n\r\n<P>Tankegangen er, at vi gennem lavere beskatning af de særlige  \r\n\r\n nøglemedarbejdere kan få andel i viden og investeringer, som ellers går til  \r\n\r\n nogle af vore nabolande. </P>  \r\n\r\n<P>Den skat, en udstationeret udlænding skal betale i Danmark, er af en række  \r\n\r\n grunde markant højere end i andre EF-lande. </P>  \r\n\r\n<P>I Danmark har vi enestående høje indkomstskatteprocenter, men til gengæld  \r\n\r\n stort set ingen arbejdsgiverafgifter. I andre EF-lande er situationen  \r\n\r\n omvendt. Men f.eks. i Tyskland fritages arbejdsgiveren for afgifter for en  \r\n\r\n udstationeret udlænding og kan derfor klare en bestemt løn efter skat med  \r\n\r\n væsentlig lavere lønomkostning end i Danmark. </P>  \r\n\r\n<P>De høje danske indkomstskatteprocenter ses desuden på en helt anden  \r\n\r\n baggrund af fastboende end af folk, der er udstationeret i kortere perioder.  \r\n\r\n</P>  \r\n\r\n<P>En fastboende dansker med høj løn vil tidligere og senere i sin tilværelse  \r\n\r\n trække på de omfattende offentlige gratisydelser og overførselsindkomster og  \r\n\r\n kan derfor betragte en stor del af skatten som en udligning af sin egen  \r\n\r\n livsindkomst. Og han eller hun vil desuden i langt højere grad end en  \r\n\r\n korttidsudstationeret udlænding kunne planlægge at udnytte de store  \r\n\r\n fradragsmuligheder i det danske indkomstskattesystem. </P>  \r\n\r\n<P>Derfor udformes det særlige fradrag for udstationerede som et  \r\n\r\n standardfradrag, der kan træde i stedet for ligningsmæssige fradrag,  \r\n\r\n renteudgifter m.v. efter de almindelige regler, mens udstationeringstillæg  \r\n\r\n til bl.a. bolig, transport, skole m.v. er skattepligtigt. </P>  \r\n\r\n<P>Man kan således ikke anvende forslaget om lempeligere beskatning af  \r\n\r\n udstationerede som bevis for, at det danske skattesystem for de højerelønnede  \r\n\r\n fastboende betyder dårligere vilkår end for tilsvarende grupper i andre  \r\n\r\n europæiske lande. Intet tyder på, at dette er tilfældet. </P>  \r\n\r\n<P>Det er også en kendsgerning, at hverken lønomkostninger i almindelighed  \r\n\r\n eller erhvervsbeskatning er skræmmende høj og virker som barriere for  \r\n\r\n udenlandske investeringer i Danmark. Tværtimod meldes der fra fremstøddet  \r\n\r\n over for amerikansk erhvervsliv for investeringer i Danmark om almindelig  \r\n\r\n tilfredshed med disse grundvilkår. </P>  \r\n\r\n<P>Derimod er det meget ofte fremhævet, at specielt forholdene for  \r\n\r\n højtlønnede nøglemedarbejdere, der sendes hertil, virker som en bremse på  \r\n\r\n interessen for at udvikle aktiviteter i Danmark, fordi der som  \r\n\r\n tommelfingerregel skal betales 300.000 kr. for at udligne en skatteforskel på  \r\n\r\n 100.000 kr. </P>  \r\n\r\n<P>Virkningen er, at højtkvalificerede nøglemedarbejdere og forskere, der  \r\n\r\n arbejder kortere tid i Danmark, bliver væsentligt dyrere end i noget andet  \r\n\r\n land i EF. </P>  \r\n\r\n<P>Beregninger, der er udført ved bistand fra firmaer, der har medarbejdere i  \r\n\r\n flere europæiske lande, viser, at en amerikaner med en løn i USA på 100.000  \r\n\r\n dollars (ca. 600.000 kr.) her i landet vil koste ca. 1,5 mio. kr. incl.  \r\n\r\n udstationeringstillæg, skattekompensation m.v. Den tilsvarende omkostning i  \r\n\r\n England, Tyskland, Belgien og Holland varierer mellem 0,9 mio. og 1,1 mio.  \r\n\r\n kr. Resultatet er, at for få udenlandske forskere og medarbejdere  \r\n\r\n udstationeres i Danmark, og at der antagelig bliver færre udenlandske  \r\n\r\n investeringer. Dvs. at f.eks. Udenrigsministeriets indsats for at tiltrække  \r\n\r\n investeringer i højteknologi fra især Japan og USA modvirkes. </P>  \r\n\r\n<P>Det foreslåede fradrag vil ændre dette forhold. Omkostningerne for en  \r\n\r\n amerikaner med f.eks. 600.000 kr. i årsindkomst hjemme bliver med forslaget  \r\n\r\n godt 1 mio. kr. Det svarer nogenlunde til gennemsnittet for udstationerede  \r\n\r\n forskere og nøglepersoner i UK, Tyskland og Benelux. </P>  \r\n\r\n<P>En sådan ordning ville kunne kritiseres med rette, hvis den kan misbruges  \r\n\r\n til at presse dansk arbejdskraft ud. Dette skulle modvirkes af de kriterier,  \r\n\r\n der er opstillet (f.eks. tidsbegrænsningerne). Desuden er det afgørende, at  \r\n\r\n det trods skattelempelsen fortsat vil være klart dyrere at ansætte en  \r\n\r\n udenlandsk medarbejder end en dansker i den tilsvarende stilling. </P>  \r\n\r\n<P> <I>Afgrænsning </I></P>  \r\n\r\n<P> Afgrænsningen af den berørte personkreds kunne ske gennem beskrivelse af  \r\n\r\n særlige kvalifikationer, der ikke er til stede på det danske arbejdsmarked  \r\n\r\n eller gennem beskrivelse af særlige funktioner, eventuelt ved høring af en  \r\n\r\n arbejdsmarkedsmyndighed. Dette er dog vanskeligt f.eks. i forhold til et  \r\n\r\n dansk moderselskabs ønske om, at en medarbejder i et udenlandsk datterselskab  \r\n\r\n i en periode arbejder i en eller flere funktioner i moderselskabet.  \r\n\r\n Tilsvarende er det vanskeligt i forhold til et udenlandsk moderselskabs ønske  \r\n\r\n om at oprette en ny aktivitet i Danmark. </P>  \r\n\r\n<P>Det foreslås dog i princippet at fastholde dette krav til skattelempelsen,  \r\n\r\n men kombinere det med et krav om, at virksomheden skal kunne sandsynliggøre,  \r\n\r\n at den samlede løn- og udstationeringsomkostning, selv under forudsætning af  \r\n\r\n skattelempelsen for en udenlandsk medarbejder, ikke er lavere end for  \r\n\r\n personer med tilsvarende placering, uddannelse og anciennitet på det danske  \r\n\r\n arbejdsmarked. </P>  \r\n\r\n<P> <I>Administration</I>  </P>  \r\n\r\n<P>Det forudsættes, at den ansættende virksomhed eller institution ansøger  \r\n\r\n hos den kommunale skattemyndighed om fradraget for den udstationerede  \r\n\r\n lønmodtager. Ansøgningen vedlægges kontrakt og opgørelse af de samlede  \r\n\r\n lønomkostninger for arbejdsgiveren. </P>  \r\n\r\n<P>Herudover vedlægges erklæringer om, at de tilsvarende kvalifikationer ikke  \r\n\r\n findes på det danske arbejdsmarked, og at lønomkostningen ved den  \r\n\r\n udstationerede udlænding er højere end for en dansker med tilsvarende  \r\n\r\n placering, uddannelse og anciennitet. </P>  \r\n\r\n<P>Når det drejer sig om de videregående uddannelser m.v., skal ansættelsen  \r\n\r\n godkendes af forskningsråd, fakultetsråd eller lignende organ. </P>  \r\n\r\n<P> <I>Provenu </I></P>  \r\n\r\n<P> Ordningen vil kun give et uhyre begrænset og kortfristet provenutab. I  \r\n\r\n øjeblikket er kun meget få af de omhandlede udlændinge udstationeret til  \r\n\r\n Danmark. Ordningen vil tiltrække yderligere udstationeringer, der vil give  \r\n\r\n stigning i både indkomstskat og moms. Dertil kommer, at ordningen vil skabe  \r\n\r\n ekstra aktiviteter i Danmark, som vil virke stimulerende på den almindelige  \r\n\r\n aktivitet og beskæftigelse. Nettoeffekten vil derfor være et forøget provenu  \r\n\r\n på længere sigt, selv om størrelsen er vanskelig at vurdere. </P>  \r\n\r\n<P>Ved vurderingen af forslaget skal tages i betragtning, at det forudsættes  \r\n\r\n at erstatte forslag til lov om tilskud til udenlandske forskere med særlige  \r\n\r\n opgaver i Danmark (L 22) fremsat af undervisnings- og forskningsministeren.  \r\n\r\n</P>  \r\n\r\n<P> <I>Ikrafttræden</I>  </P>  \r\n\r\n<P>Loven bør træde i kraft snarest muligt og omfatte personer, der efter  \r\n\r\n ikrafttrædelsestidspunktet flytter til Danmark. Loven bør specielt i lyset af  \r\n\r\n de praktiske erfaringer med afgrænsningen af målgruppen tages op til revision  \r\n\r\n efter 3 år. </P>  \r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/05/1991"
        },
        {
            "displayName": "Accession",
            "displayValue": "19902BA00035"
        },
        {
            "displayName": "Entydig dokumentidentifikation",
            "displayValue": "CL006494"
        },
        {
            "displayName": "Dato for førstegangsindlæggelse",
            "displayValue": "30/05/1991"
        },
        {
            "displayName": "Dato for indlæggelse",
            "displayValue": "30/05/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}