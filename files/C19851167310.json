{
    "id": 51008,
    "title": "Cirkulæreskrivelse om vejledning om aflæggelse af orienterende køreprøve i forbindelse med frakendelse af førerretten. (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11673 af 16/12/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om vejledning om aflæggelse  \r\n\r\n af orienterende køreprøve i forbindelse med frakendelse af førerretten. (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Justitsministeriet skal herved anmode om, at personer, der frakendes  \r\n\r\n førerretten ubetinget får udleveret et eksemplar af vedlagte vejledning om  \r\n\r\n generhvervelse af kørekort efter ubetinget frakendelse. </P>  \r\n\r\n<P>Endvidere skal man anmode om, at personer, der frakendes førerretten  \r\n\r\n betinget, får udleveret et eksemplar af vedlagte vejledning om aflæggelse af  \r\n\r\n orienterende køreprøve i anledning af betinget frakendelse. Vejledning kan  \r\n\r\n dog udlades, hvis den betingede frakendelse skyldes promille- eller  \r\n\r\n spirituskørsel. </P>  \r\n\r\n<P>Justitsministeriets cirkulæreskrivelse af 27. april 1973 ophæves. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>B. O. Jespersen </P>  \r\n\r\n<P>Til politiet </P>  \r\n\r\n<P>Vejledning </P>  \r\n\r\n<P>om generhvervelse af kørekort efter ubetinget frakendelse </P>  \r\n\r\n<P>En person, der er frakendt førerretten ubetinget, skal i henhold til  \r\n\r\n færdselslovens § 60, stk. 2, aflægge en orienterende køreprøve for at  \r\n\r\n generhverve føreretten. </P>  \r\n\r\n<P>Således får De ikke automatisk kørekortet tilbage efter frakendelsestidens  \r\n\r\n udløb, og De må ikke føre motordrevet køretøj, hvortil der kræves kørekort,  \r\n\r\n førend De efter at have bestået den orienterende køreprøve har fået udstedt  \r\n\r\n et nyt kørekort. Har De imidlertid bestået en køreprøve efter det forhold,  \r\n\r\n der gav anledning til frakendelse, skal orienterende prøve dog ikke aflægges,  \r\n\r\n såfremt prøven er bestået inden for det sidste år før frakendelsestidens  \r\n\r\n udløb og inden for det sidste år før ansøgningen om generhvervelse af  \r\n\r\n kørekort. </P>  \r\n\r\n<P>Hverken politiet eller justitsministeriet kan tillade, at kørekortet  \r\n\r\n genherhverves før frakendelsestidens udløb, og førerretten kan ikke gengives  \r\n\r\n ved benådning. </P>  \r\n\r\n<P>Generhvervelse af kørekort før frakendelsestidens udløb kan kun tillades  \r\n\r\n af domstolene og kun, når der foreligger ganske særlige omstændigheder. Det  \r\n\r\n kan dog tidligst ske, når der er forløbet 3 år af frakendelsestiden. Har  \r\n\r\n førerretten tidligere været frakendt, kan det kun ske undtagelsesvis og  \r\n\r\n tidligst, når der er forløbet 6 år. </P>  \r\n\r\n<P>En orienterende køreprøve består af en teoretisk og en praktisk prøve.  \r\n\r\n Teoriprøven kan aflægges op til 4 måneder og den praktiske op til 1 måned før  \r\n\r\n frakendelsestidens udløb. Kørekortet vil dog ikke blive udstedt før den dag,  \r\n\r\n frakendelsen udløber. Øvelseskørsel kan påbegyndes 3 måneder før  \r\n\r\n frakendelsestidens udløb. </P>  \r\n\r\n<P>Ansøgningen om generhvervelse af kørekortet skal indgives til  \r\n\r\n motor-/kørekortkontoret i den politikreds, hvor De bor. I forbindelse med  \r\n\r\n ansøgningen skal De aflevere et nyt fotografi (35 x 45 mm). </P>  \r\n\r\n<P>Er De bosiddende i det storkøbenhavnske område (politikredsene 1-8), skal  \r\n\r\n ansøgningen indgives til Københavns politi, kørekortkontoret, Hambrosgade 13,  \r\n\r\n 1562 København V. </P>  \r\n\r\n<P>Da der til sagens ekspetition går nogen tid (ca. 2 måneder), bedes De i  \r\n\r\n god tid rette henvendelse til motor-/kørekortkontoret. Nedenstående blanket  \r\n\r\n bedes benyttet. </P>  \r\n\r\n<P>En orienterende køreprøve skal normalt aflægges efter reglerne om  \r\n\r\n køreprøve til almindelig bil (kategori B). Har De alene kørekort til  \r\n\r\n motorcykel eller traktor (motorredskab), aflægges prøven dog efter reglerne  \r\n\r\n for kørekort til disse køretøjer. For at bestå prøven stilles samme krav som  \r\n\r\n ved en almindelig prøve. De skal selv stille køretøj til rådighed ved den  \r\n\r\n praktiske prøve, og køretøjet skal være godkendt til øvelseskørsel (skolevogn  \r\n\r\n eller -cykel). </P>  \r\n\r\n<P>Den første orienterende prøve er gratis, medens der for eventuelle  \r\n\r\n efterfølgende prøver skal betales sædvanligt gebyr. </P>  \r\n\r\n<P>Består De ikke senest ved 3. prøve, eller har førerretten været frakendt i  \r\n\r\n 3 år eller mere, eller består De først prøven, når der er forløbet 3 år eller  \r\n\r\n mere, efter at førerretten blev inddraget, skal der bestås særskilt prøve for  \r\n\r\n hver af de kategorier, De ønsker at generhverve kørekort til. Den første  \r\n\r\n orienterende prøve til hver kategori er gebyrfri, medens der for eventuelle  \r\n\r\n efterfølgende prøver skal betales sædvanligt gebyr. </P>  \r\n\r\n<P><IMG SRC=\"/image.aspx?id=51008&img=CR9834_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Vejleding </P>  \r\n\r\n<P>om aflæggelse af orienterende køreprøve i anledning af betinget  \r\n\r\n frakendelse. </P>  \r\n\r\n<P>En person, der frakendes førerretten betinget, skal i henhold til  \r\n\r\n færdselslovens § 60, stk. 3, aflægge og bestå en orienterende køreprøve for  \r\n\r\n at bevare førerretten. </P>  \r\n\r\n<P>Orienterende køreprøve skal dog ikke aflægges, hvis den betingede  \r\n\r\n frakendelse skyldes promille- eller spirituskørsel, eller hvis De efter den  \r\n\r\n kørsel, der gav anledning til den betingede frakendelse, har bestået en  \r\n\r\n køreprøve, ligegyldigt hvilken. </P>  \r\n\r\n<P>Hverken politiet eller justitsministeriet kan fritage Dem for at aflægge  \r\n\r\n den orienterende køreprøve. </P>  \r\n\r\n<P>De blive indkaldt til prøven af politiet. De vil normalt modtage  \r\n\r\n indkaldelse ca. 4 uger efter domsafsigelsen, medmindre dommer bliver anket,  \r\n\r\n og De vil normalt få en frist på mindst 1 måned, fra De modtager  \r\n\r\n indkaldelsen, til prøven skal være aflagt. Indkaldelsesbrevet vil indeholde  \r\n\r\n nærmere oplysninger om tilmelding til prøven m.v. </P>  \r\n\r\n<P>Den orienterende køreprøve består af en teoretisk prøve og en praktisk  \r\n\r\n prøve. Kravene ved prøverne er de samme som ved aflæggelse af en almindelig  \r\n\r\n køreprøve. Prøven skal normalt aflægges efter reglerne om køreprøve til  \r\n\r\n almindelig bil (kategori B). Har De alene kørekort til motorcykel eller  \r\n\r\n traktor (motorredskab), aflægges prøven dog efter reglerne for kørekort til  \r\n\r\n disse køretøjer. </P>  \r\n\r\n<P>De skal selv stille køretøj til rådighed ved den praktiske prøve.  \r\n\r\n Køretøjet skal være godkendt til øvelseskørsel (skolevogn eller-cykel). </P>  \r\n\r\n<P>Består De ikke prøven første gang, eller undlader De at gå op til prøven,  \r\n\r\n vil Deres førerret blive inddraget. </P>  \r\n\r\n<P>Den første orienterende køreprøve er gratis, medens der for eventuelle  \r\n\r\n efterfølgende prøver skal betales sædvanligt gebyr. Hvis De 3 gange har  \r\n\r\n aflagt prøve uden at bestå, skal eventuelle yderligere prøver bestås til alle  \r\n\r\n de kategorier, som De ønsker at generhverve kørekort til. </P>  \r\n\r\n<P>Hvis Deres førerret inddrages, og der forløber 3 år eller mere, før  \r\n\r\n orienterende køreprøve bestås, vil det ligeledes blive krævet, at De består  \r\n\r\n prøve til alle de kategorier, som De ønsker at generhverve kørekort til. </P>  \r\n\r\n<P>Den første orienterende køreprøve til hver kategori er gebyrfri, medens  \r\n\r\n der for eventuelle efterfølgende prøver skal betales sædvanligt gebyr. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Optaget i Juristforbundets færdselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19851167310"
        },
        {
            "displayName": "Entydig dokumentidentifikation",
            "displayValue": "CM009834"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11673"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "16/12/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "F.afd. 1985-260-95"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}