{
    "id": 31933,
    "title": "Cirkulæreskrivelse om behandling af sager om separation og skilsmisse\\n(Til samtlige statsamter, herunder Københavns Overpræsidium)",
    "documentTypeId": "210",
    "isSagsforlobPeriodValid": true,
    "shortName": "CIS nr 10322 af 21/12/2004",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulæreskrivelse  \r\n\r\n om behandling af sager om separation og skilsmisse  \r\n\r\n</P>  \r\n\r\n<P class=\"Undertitel\">  \r\n\r\n (Til samtlige statsamter, herunder Københavns  \r\n\r\n Overpræsidium)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n 1. Indledning  \r\n\r\n</P>  \r\n\r\n<P class=\"TekstV\">  \r\n\r\n Som et led i  \r\n\r\n regelforenklingen på det familieretlige område ændres reglerne om separation  \r\n\r\n og  \r\n\r\n skilsmisse i ægteskabslovens § 42 og § 44 fra den 1. januar 2005. Der  \r\n\r\n henvises  \r\n\r\n til § 1, nr. 3-5, i lov nr. 446 af 9. juni 2004 om ændring af lov om  \r\n\r\n ægteskabs  \r\n\r\n indgåelse og opløsning og forskellige andre love (Regelforenkling på det  \r\n\r\n familieretlige område m.v.).  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Ændringen af § 44 giver statsamtet mulighed for at meddele  \r\n\r\n separation eller skilsmisse uden vilkårsforhandling, hvis begge parter er  \r\n\r\n enige  \r\n\r\n om, at der ikke skal foretages vilkårsforhandling. Dette er gennemgået i pkt.  \r\n\r\n 2.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Efter ændringen af § 42 kan statsamtet meddele skilsmisse ved  \r\n\r\n bevilling på grundlag af separation uden udtrykkeligt samtykke fra den anden  \r\n\r\n part, når der ved separationen er taget stilling til alle vilkår for  \r\n\r\n skilsmissen. Dette er gennemgået i pkt. 3.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Familiestyrelsen har samtidig ændret en række af bestemmelserne  \r\n\r\n om behandling af ansøgninger om separation eller skilsmisse. Dette er  \r\n\r\n gennemgået i pkt. 4.  \r\n\r\n</P>  \r\n\r\n<P class=\"TekstV\">  \r\n\r\n De nævnte ændringer  \r\n\r\n gælder også ved opløsning af registreret partnerskab.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2. Fravalg af  \r\n\r\n vilkårsforhandling  \r\n\r\n</P>  \r\n\r\n<P class=\"TekstV\">  \r\n\r\n Efter den nye § 44 i  \r\n\r\n ægteskabsloven kan statsamtet meddele separation eller skilsmisse uden  \r\n\r\n vilkårsforhandling,  \r\n\r\n hvis begge parter meddeler statsamtet, at de ikke ønsker vilkårsforhandling.  \r\n\r\n</P>  \r\n\r\n<P class=\"TekstV\">  \r\n\r\n Der er ikke formkrav til  \r\n\r\n fravalg af vilkårsforhandling, men ansøgningen skal være underskrevet  \r\n\r\n personligt af ægtefællerne, hvis de fravælger vilkårsforhandling. Endvidere  \r\n\r\n skal ansøgningen være modtaget af statsamtet senest to måneder efter, at den  \r\n\r\n første af ægtefællerne har underskrevet den. Dette fremgår af § 2 i den nye  \r\n\r\n opløsningsbekendtgørelse, jf. nedenfor.  \r\n\r\n</P>  \r\n\r\n<P class=\"TekstV\">  \r\n\r\n Selvom begge parter har  \r\n\r\n fravalgt det, kan statsamtet dog efter lovens § 44, stk. 2, bestemme, at der  \r\n\r\n skal foretages vilkårsforhandling, hvis særlige omstændigheder taler for det.  \r\n\r\n I  \r\n\r\n så fald kan der ikke meddeles separation eller skilsmisse ved bevilling, før  \r\n\r\n parterne har deltaget i vilkårsforhandling. Dette gælder også som hidtil ved  \r\n\r\n ansøgning om skilsmisse efter lovens § 31.  \r\n\r\n</P>  \r\n\r\n<P class=\"TekstV\">  \r\n\r\n I følgende situationer  \r\n\r\n kan særlige omstændigheder efter en konkret vurdering tale for at bestemme,  \r\n\r\n at  \r\n\r\n der skal foretages vilkårsforhandling, selvom parterne har fravalgt det:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Statsamtet er i tvivl om, hvorvidt begge parter forstår  \r\n\r\n betydningen af separationen eller skilsmissen og vilkårene herfor. Dette kan  \r\n\r\n eksempelvis være tilfældet, hvis det fremgår af sagen, at en part ikke har  \r\n\r\n tilstrækkeligt kendskab til det danske sprog.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Der er tale om et langvarigt ægteskab med betydelig forskel i  \r\n\r\n ægtefællernes indtægter/erhvervsevne, hvor det aftales, at der ikke skal  \r\n\r\n betales ægtefællebidrag.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Den ene part er hjemmegående, og denne part skal betale  \r\n\r\n ægtefællebidrag.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Hvis statsamtet har mistanke om, at aftalen om vilkårene er  \r\n\r\n indgået under utilbørligt pres.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Der er tale om et langvarigt ægteskab, hvor den ene ægtefælle  \r\n\r\n har et stort særeje, mens den anden ikke har nogen formue.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Hvis manden har pligt til at betale ægtefællebidrag til  \r\n\r\n hustruen, og hun giver afkald på retten til enkepension.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Hvis hustruen giver afkald på retten til enkepension, der er  \r\n\r\n sikret ved overlevelsesrente.  \r\n\r\n</P>  \r\n\r\n<P class=\"TekstV\">  \r\n\r\n Foranstående opregning er  \r\n\r\n ikke udtømmende.  \r\n\r\n</P>  \r\n\r\n<P class=\"TekstV\">  \r\n\r\n Hvis begge parter er repræsenteret  \r\n\r\n ved advokat, må det som udgangspunkt anses for ubetænkeligt at undlade at  \r\n\r\n afholde vilkårsforhandling, også selvom de er repræsenteret ved samme  \r\n\r\n advokat.  \r\n\r\n</P>  \r\n\r\n<P class=\"TekstV\">  \r\n\r\n Til brug for vurderingen  \r\n\r\n af, om der skal foretages vilkårsforhandling, kan statsamtet indhente  \r\n\r\n supplerende  \r\n\r\n oplysninger fra parterne.  \r\n\r\n</P>  \r\n\r\n<P class=\"TekstV\">  \r\n\r\n Hvis statsamtet  \r\n\r\n bestemmer, at der skal afholdes vilkårsforhandling, selvom parterne har  \r\n\r\n fravalgt det, og parterne stadig ikke ønsker vilkårsforhandling, afslår  \r\n\r\n statsamtet ansøgningen ved en afgørelse med klagevejledning.  \r\n\r\n</P>  \r\n\r\n<P class=\"TekstV\">  \r\n\r\n De nye regler om  \r\n\r\n vilkårsforhandling gælder kun for ansøgninger om separation eller skilsmisse,  \r\n\r\n der indgives den 1. januar 2005 og senere. Er en ansøgning om separation  \r\n\r\n eller  \r\n\r\n skilsmisse indgivet inden den 1. januar 2005, skal der afholdes  \r\n\r\n vilkårsforhandling  \r\n\r\n i overensstemmelse med de hidtil gældende regler, medmindre begge ægtefæller  \r\n\r\n anmoder om, at vilkårsforhandling undlades. Anmodning herom kan fremsættes  \r\n\r\n inden den 1. januar 2005, men bevillingen kan først udfærdiges efter denne  \r\n\r\n dato.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3. Skilsmisse på  \r\n\r\n grundlag af separation uden udtrykkeligt samtykke fra den anden part  \r\n\r\n</P>  \r\n\r\n<P class=\"TekstV\">  \r\n\r\n Efter den nye § 42 i  \r\n\r\n ægteskabsloven kan statsamtet meddele skilsmisse ved bevilling efter  \r\n\r\n separation  \r\n\r\n (lovens § 31) uden udtrykkeligt samtykke fra den anden part, hvis der ved  \r\n\r\n separationen er taget stilling til alle vilkår for skilsmissen. Se nærmere  \r\n\r\n pkt.  \r\n\r\n 3.1.  \r\n\r\n</P>  \r\n\r\n<P class=\"TekstV\">  \r\n\r\n Efter forarbejderne til  \r\n\r\n bestemmelsen er det en forudsætning for at meddele skilsmisse uden  \r\n\r\n udtrykkeligt  \r\n\r\n samtykke, at den anden part er blevet gjort bekendt med ansøgningen om  \r\n\r\n skilsmisse,  \r\n\r\n og med at statsamtet vil bevilge skilsmisse på de aftalte vilkår, medmindre  \r\n\r\n den  \r\n\r\n anden part inden en vis frist protesterer herimod. Se nærmere pkt. 3.2.  \r\n\r\n</P>  \r\n\r\n<P class=\"TekstV\">  \r\n\r\n Meddelelse af skilsmisse  \r\n\r\n ved bevilling efter separation uden udtrykkeligt samtykke kan også ske,  \r\n\r\n selvom  \r\n\r\n der kun er gået 6 måneder siden separationen, jf. ægteskabslovens § 31, stk.  \r\n\r\n 2.  \r\n\r\n</P>  \r\n\r\n<P class=\"TekstV\">  \r\n\r\n De nye regler om  \r\n\r\n skilsmisse på grundlag af separation uden udtrykkeligt samtykke finder også  \r\n\r\n anvendelse  \r\n\r\n på ansøgninger om skilsmisse, der er indgivet inden den 1. januar 2005, og  \r\n\r\n som  \r\n\r\n ikke er færdigbehandlet i statsamtet inden denne dato.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.1.1. Der skal  \r\n\r\n være taget stilling til alle vilkår for skilsmissen  \r\n\r\n</P>  \r\n\r\n<P class=\"TekstV\">  \r\n\r\n Der kan kun meddeles  \r\n\r\n skilsmisse ved bevilling på grundlag af separation uden udtrykkeligt  \r\n\r\n samtykke,  \r\n\r\n hvis der ved separationen er taget stilling til alle vilkår for skilsmissen.  \r\n\r\n</P>  \r\n\r\n<P class=\"TekstV\">  \r\n\r\n Det betyder,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n at vilkåret om bidragspligt ved separationen også skal gælde for  \r\n\r\n skilsmissen (gennemgående vilkår), og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n at der ved separationen er taget stilling til, om en eventuel  \r\n\r\n ret til enkepension, der er sikret ved overlevelsesrente (forsikring), skal  \r\n\r\n overgå til hustruens fri rådighed (lovens § 42, stk. 2, jf. § 54), eller at  \r\n\r\n ægtefællerne har oplyst, at hustruens ret til enkepension ikke er sikret ved  \r\n\r\n en  \r\n\r\n overlevelsesrente.  \r\n\r\n</P>  \r\n\r\n<P class=\"TekstV\">  \r\n\r\n Har ægtefællerne ikke taget  \r\n\r\n stilling til dette ved separationen, kan der ikke meddeles bevilling til  \r\n\r\n skilsmisse uden udtrykkeligt samtykke. Det er derfor vigtigt, at ægtefællerne  \r\n\r\n så vidt muligt ved separationen tager stilling til disse vilkår for  \r\n\r\n skilsmissen.  \r\n\r\n</P>  \r\n\r\n<P class=\"TekstV\">  \r\n\r\n Det bemærkes, at det ikke  \r\n\r\n er et egentligt vilkår for separation eller skilsmisse, at der tages stilling  \r\n\r\n til, om hustruen giver afkald på retten til en eventuel enkepension efter  \r\n\r\n enkepensionslovens § 2. Selvom der ikke er taget stilling til dette, er det  \r\n\r\n således muligt at meddele bevilling til skilsmisse uden udtrykkeligt  \r\n\r\n samtykke.  \r\n\r\n</P>  \r\n\r\n<P class=\"TekstV\">  \r\n\r\n Ansøgningsblanketterne er  \r\n\r\n indrettet i overensstemmelse hermed, se pkt. 4.5.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.2.  \r\n\r\n Orienteringen af den anden part om muligheden for at meddele skilsmisse uden  \r\n\r\n udtrykkeligt samtykke  \r\n\r\n</P>  \r\n\r\n<P class=\"TekstV\">  \r\n\r\n Når statsamtet modtager  \r\n\r\n en ansøgning om skilsmisse på grundlag af separation fra den ene ægtefælle,  \r\n\r\n orienterer statsamtet den anden ægtefælle om ansøgningen (varslingsbrev nr.  \r\n\r\n 1)  \r\n\r\n og beder den anden ægtefælle oplyse, om denne vil medvirke til skilsmisse.  \r\n\r\n Dette brev kan sendes som almindelig post.  \r\n\r\n</P>  \r\n\r\n<P class=\"TekstV\">  \r\n\r\n Hvis parten ikke besvarer  \r\n\r\n henvendelsen, sender statsamtet endnu et brev (varslingsbrev nr. 2). Ved  \r\n\r\n dette  \r\n\r\n brev orienteres den anden ægtefælle om, at der vil blive meddelt bevilling  \r\n\r\n til  \r\n\r\n skilsmisse på vilkårene for separationen, medmindre ægtefællen protesterer  \r\n\r\n herimod.  \r\n\r\n</P>  \r\n\r\n<P class=\"TekstV\">  \r\n\r\n Der fastsættes en  \r\n\r\n svarfrist på mindst 20 dage fra modtagelsen. Fristen bør være længere, hvis  \r\n\r\n ægtefællen  \r\n\r\n opholder sig i udlandet.  \r\n\r\n</P>  \r\n\r\n<P class=\"TekstV\">  \r\n\r\n For at sikre, at  \r\n\r\n varslingsbrev nr. 2 er kommet frem, sendes det med afleveringsattest. Har den  \r\n\r\n anden part adresse i udlandet, kan brevet ikke sendes med afleveringsattest,  \r\n\r\n men skal i stedet sendes rekommanderet med modtagelsesbevis.  \r\n\r\n</P>  \r\n\r\n<P class=\"TekstV\">  \r\n\r\n Når  \r\n\r\n afleveringsattesten/modtagelsesbeviset kommer retur, skal statsamtet sikre  \r\n\r\n sig,  \r\n\r\n at den/det er udfyldt korrekt med angivelse af, hvordan og hvornår brevet er  \r\n\r\n afleveret/der er kvitteret for modtagelse. Hvis attesten/beviset ikke er  \r\n\r\n udfyldt korrekt, kan statsamtet forhøre sig nærmere hos Post Danmark. Ellers  \r\n\r\n fremsendes der et nyt brev med afleveringsattest m.v.  \r\n\r\n</P>  \r\n\r\n<P class=\"TekstV\">  \r\n\r\n Statsamtet kan også på  \r\n\r\n anden måde end ved afleveringsattest m.v. sikre sig, at parten har modtaget  \r\n\r\n brevet. Dette kan f.eks. være tilfældet, hvis parten kontakter statsamtet i  \r\n\r\n anledning af brevet, eller parten i en telefonsamtale med statsamtet i anden  \r\n\r\n anledning bekræfter, at brevet er modtaget. I så fald noteres dette i et  \r\n\r\n notat  \r\n\r\n efter offentlighedslovens § 6. Statsamtet behøver således ikke altid afvente,  \r\n\r\n at afleveringsattesten m.v. kommer retur.  \r\n\r\n</P>  \r\n\r\n<P class=\"TekstV\">  \r\n\r\n Endvidere kan statsamtet -  \r\n\r\n hvis parten i anden anledning er til møde i statsamtet - i forbindelse med  \r\n\r\n mødet udlevere varslingsbrev nr. 2 og notere, hvornår brevet er udleveret til  \r\n\r\n parten personligt.  \r\n\r\n</P>  \r\n\r\n<P class=\"TekstV\">  \r\n\r\n Hvis parten ikke reagerer  \r\n\r\n inden den fastsatte frist, kan der meddeles bevilling til skilsmisse. Hvis  \r\n\r\n parten reagerer inden fristen og svarer bekræftende på ansøgningen, kan der  \r\n\r\n ligeledes meddeles bevilling til skilsmisse.  \r\n\r\n</P>  \r\n\r\n<P class=\"TekstV\">  \r\n\r\n Svarer parten benægtende,  \r\n\r\n afslår statsamtet ansøgningen og orienterer ansøgeren om muligheden for at  \r\n\r\n anlægge retssag om skilsmisse samt om reglerne om fri proces. Hvis 1 års  \r\n\r\n fristen i ægteskabslovens § 32, stk. 1, endnu ikke er udløbet, orienteres  \r\n\r\n ansøgeren herom.  \r\n\r\n</P>  \r\n\r\n<P class=\"TekstV\">  \r\n\r\n Skønner statsamtet, at  \r\n\r\n det vil være muligt at opnå enighed mellem parterne om skilsmisse ved  \r\n\r\n bevilling,  \r\n\r\n fortsætter statsamtet behandlingen af sagen og indkalder f.eks. parterne til  \r\n\r\n vilkårsforhandling.  \r\n\r\n</P>  \r\n\r\n<P class=\"Tekstoverskrift\">  \r\n\r\n 4. Andre  \r\n\r\n ændringer af reglerne om behandling af ansøgninger om separation og  \r\n\r\n skilsmisse  \r\n\r\n</P>  \r\n\r\n<P class=\"TekstV\">  \r\n\r\n I lyset af ovennævnte  \r\n\r\n ændringer af ægteskabsloven har Familiestyrelsen besluttet at ændre en række  \r\n\r\n af  \r\n\r\n retningslinierne for behandling af ansøgninger om separation eller  \r\n\r\n skilsmisse:  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 4.1.  \r\n\r\n</P>  \r\n\r\n<P class=\"TekstV\">  \r\n\r\n Vilkårsforhandling  \r\n\r\n foretages af statsamtet. Har en ægtefælle ophold i udlandet, foretages  \r\n\r\n vilkårsforhandling  \r\n\r\n af den danske repræsentation på det sted, hvor ægtefællen opholder sig eller  \r\n\r\n kan give møde, medmindre ægtefællen er indforstået med at møde til  \r\n\r\n vilkårsforhandling i statsamtet.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 4.2.  \r\n\r\n</P>  \r\n\r\n<P class=\"TekstV\">  \r\n\r\n Indkaldelse til  \r\n\r\n vilkårsforhandling skal som udgangspunkt indeholde oplysninger om følgende  \r\n\r\n punkter:  \r\n\r\n</P>  \r\n\r\n<P class=\"Pind\">  \r\n\r\n 1.  \r\n\r\n &#9;  \r\n\r\n Tid og sted for vilkårsforhandling.  \r\n\r\n</P>  \r\n\r\n<P class=\"Pind\">  \r\n\r\n 2.  \r\n\r\n &#9;  \r\n\r\n Mødets forventede varighed.  \r\n\r\n</P>  \r\n\r\n<P class=\"Pind\">  \r\n\r\n 3.  \r\n\r\n &#9;  \r\n\r\n Hvem der skal kontaktes ved eventuelt afbud.  \r\n\r\n</P>  \r\n\r\n<P class=\"Pind\">  \r\n\r\n 4.  \r\n\r\n &#9;  \r\n\r\n Oplysning om, hvorvidt begge parter er indkaldt til mødet.  \r\n\r\n</P>  \r\n\r\n<P class=\"Pind\">  \r\n\r\n 5.  \r\n\r\n &#9;  \r\n\r\n Muligheden for tolkebistand.  \r\n\r\n</P>  \r\n\r\n<P class=\"Pind\">  \r\n\r\n 6.  \r\n\r\n &#9;  \r\n\r\n Hvilken dokumentation parterne skal medbringe.  \r\n\r\n</P>  \r\n\r\n<P class=\"Pind\">  \r\n\r\n 7.  \r\n\r\n &#9;  \r\n\r\n Vejledning om § 4 i den nye opløsningsbekendtgørelse (kravet om  \r\n\r\n personligt og samtidigt møde samt om muligheden for at fravige dette krav).  \r\n\r\n Denne vejledning kan gives ved i indkaldelsen til vilkårsforhandling at  \r\n\r\n citere  \r\n\r\n bekendtgørelsens § 4.  \r\n\r\n</P>  \r\n\r\n<P class=\"Pind\">  \r\n\r\n 8.  \r\n\r\n &#9;  \r\n\r\n Skal der foretages vilkårsforhandling, vil ansøgningen om  \r\n\r\n separation eller skilsmisse som udgangspunkt blive afvist, hvis en af  \r\n\r\n parterne  \r\n\r\n udebliver.  \r\n\r\n</P>  \r\n\r\n<P class=\"TekstV\">  \r\n\r\n På grund af lokale  \r\n\r\n forskelle vil Familiestyrelsen ikke tage initiativ til udarbejdelse af en  \r\n\r\n &#148;standardindkaldelse&#148;.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 4.3.  \r\n\r\n</P>  \r\n\r\n<P class=\"TekstV\">  \r\n\r\n Udebliver ansøgeren eller  \r\n\r\n begge ansøgerne uden lovligt forfald fra vilkårsforhandling, anses  \r\n\r\n ansøgningen  \r\n\r\n i almindelighed som bortfaldet.  \r\n\r\n</P>  \r\n\r\n<P class=\"TekstV\">  \r\n\r\n Møder den ægtefælle, fra  \r\n\r\n hvem separation eller skilsmisse søges, ikke til vilkårsforhandling, afslås  \r\n\r\n ansøgningen i almindelighed uden indkaldelse til nyt møde. Statsamtet bør dog  \r\n\r\n indkalde til ny vilkårsforhandling, hvis ansøgeren anmoder om det. Møder den  \r\n\r\n anden ægtefælle heller ikke til dette møde, afslås ansøgningen som  \r\n\r\n udgangspunkt.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 4.4.  \r\n\r\n</P>  \r\n\r\n<P class=\"TekstV\">  \r\n\r\n Familiestyrelsen har  \r\n\r\n udarbejdet nye blanketter til ansøgning om separation og skilsmisse. Der er  \r\n\r\n samtidig udarbejdet en vejledning om skilsmisse og separation, som skal  \r\n\r\n udleveres sammen med blanketterne.  \r\n\r\n</P>  \r\n\r\n<P class=\"TekstV\">  \r\n\r\n Der er ikke blankettvang,  \r\n\r\n heller ikke i sager hvor parterne fravælger vilkårsforhandling. Der er  \r\n\r\n således  \r\n\r\n ikke noget til hinder for at anvende de hidtidige blanketter.  \r\n\r\n</P>  \r\n\r\n<P class=\"TekstV\">  \r\n\r\n I de sager, hvor der ikke  \r\n\r\n skal foretages vilkårsforhandling (dvs. sager der behandles på skriftligt  \r\n\r\n grundlag), skal parterne skriftligt meddele statsamtet de oplysninger, der  \r\n\r\n fremgår af den pågældende ansøgningsblanket. Oplysningerne skal bekræftes ved  \r\n\r\n personlig underskrift.  \r\n\r\n</P>  \r\n\r\n<P class=\"TekstV\">  \r\n\r\n Statsamtet søger  \r\n\r\n eventuelle manglende oplysninger indhentet fra parterne, f.eks. ved at anmode  \r\n\r\n dem om at udfylde en ansøgningsblanket.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 4.5.  \r\n\r\n</P>  \r\n\r\n<P class=\"TekstV\">  \r\n\r\n I  \r\n\r\n relation til enkepensionsloven er  \r\n\r\n det på blanketterne præciseret, at alene stillingtagen til enkepension sikret  \r\n\r\n ved overlevelsesrente er et vilkår for skilsmisse.  \r\n\r\n</P>  \r\n\r\n<P class=\"TekstV\">  \r\n\r\n Hvis hustruen har ret til  \r\n\r\n enkepension sikret ved overlevelsesrente, skal ægtefællerne som et vilkår for  \r\n\r\n skilsmisse tage stilling til, om forsikringen skal overgå til hustruens fri  \r\n\r\n rådighed. Hvis ægtefællerne ønsker at aftale gennemgående vilkår ved  \r\n\r\n separation, skal de derfor også tage stilling til dette vilkår.  \r\n\r\n</P>  \r\n\r\n<P class=\"TekstV\">  \r\n\r\n Vejledningen om  \r\n\r\n skilsmisse og separation indeholder en kort beskrivelse af overlevelsesrente.  \r\n\r\n Hvis der er behov for det, vil styrelsen senere udsende nærmere oplysninger  \r\n\r\n om  \r\n\r\n overlevelsesrente.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 4.6.  \r\n\r\n</P>  \r\n\r\n<P class=\"TekstV\">  \r\n\r\n Som udgangspunkt skal der  \r\n\r\n ved behandlingen af en ansøgning om separation eller skilsmisse alene  \r\n\r\n fremlægges følgende dokumentation:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Erklæring om utroskab.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Vielsesattest eller anden dokumentation for vielsen, hvis den er  \r\n\r\n foregået i udlandet.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Den originale separationsbevilling eller separationsdom, hvis  \r\n\r\n der søges om skilsmisse på baggrund af separation.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n En eventuel aftale om bidragspligten eller § 56-krav.  \r\n\r\n</P>  \r\n\r\n<P class=\"TekstV\">  \r\n\r\n Hvis der konkret er behov  \r\n\r\n for det, kan statsamtet anmode ægtefællerne om yderligere dokumentation m.v.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 4.7.  \r\n\r\n</P>  \r\n\r\n<P class=\"TekstV\">  \r\n\r\n Ifølge  \r\n\r\n opløsningscirkulærets § 14 skal det af en bevilling til separation eller  \r\n\r\n skilsmisse fremgå, om parterne har aftalt størrelsen af et eventuelt  \r\n\r\n ægtefællebidrag, og om fællesboet er delt.  \r\n\r\n</P>  \r\n\r\n<P class=\"TekstV\">  \r\n\r\n I relation til de nye  \r\n\r\n ansøgningsblanketter bemærkes, at det ikke er en forudsætning for at udstede  \r\n\r\n separations- eller skilsmissebevilling, at det er afklaret, om der er indgået  \r\n\r\n aftale om størrelsen af et eventuelt ægtefællebidrag, eller om fællesboet er  \r\n\r\n delt.  \r\n\r\n</P>  \r\n\r\n<P class=\"TekstV\">  \r\n\r\n Som nævnt i pkt. 4.6.  \r\n\r\n stilles der som udgangspunkt ikke krav om indsendelse af en eventuel aftale  \r\n\r\n om  \r\n\r\n ægtefællebidragets størrelse eller om dokumentation for særeje m.v. Manglende  \r\n\r\n indsendelse heraf giver derfor normalt ikke grundlag for at afslå at udstede  \r\n\r\n bevilling.  \r\n\r\n</P>  \r\n\r\n<P class=\"TekstV\">  \r\n\r\n Hvis oplysninger eller  \r\n\r\n dokumentation for disse forhold mangler, kan der på bevillingen eksempelvis  \r\n\r\n noteres følgende:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n &#148;Det er ikke oplyst, om fællesboet er delt.&#148;  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n &#148;Det er ikke oplyst, om der er indgået aftale om størrelsen af  \r\n\r\n ægtefællebidraget.&#148;  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n &#148;Ægtefællerne oplyser, at der er særeje, og at der ikke rejses  \r\n\r\n krav efter ægteskabslovens §  \r\n\r\n 56.&#148;  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n &#148;Ægtefællerne oplyser, at der er særeje, og at   betaler en  \r\n\r\n godtgørelse på  &#148;  \r\n\r\n</P>  \r\n\r\n<P class=\"TekstV\">  \r\n\r\n Det skal kun noteres, om  \r\n\r\n der er indgået en aftale om størrelsen af ægtefællebidraget, hvis der er  \r\n\r\n bidragspligt.  \r\n\r\n</P>  \r\n\r\n<P class=\"TekstV\">  \r\n\r\n Der skal ligeledes kun  \r\n\r\n noteres aftaler om § 56-krav, herunder særeje, hvis ægtefællerne har oplyst,  \r\n\r\n at  \r\n\r\n der er særeje eller andre § 56-rettigheder m.v.  \r\n\r\n</P>  \r\n\r\n<P class=\"TekstV\">  \r\n\r\n Kun i ganske særlige  \r\n\r\n tilfælde kan statsamtet afslå at meddele bevilling til separation eller  \r\n\r\n skilsmisse,  \r\n\r\n hvis det findes betænkeligt, jf. lovens § 42, stk. 3. Se herom T:FA 2001.73.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 4.8.  \r\n\r\n</P>  \r\n\r\n<P class=\"TekstV\">  \r\n\r\n Skal der foretages  \r\n\r\n mægling mellem ægtefællerne hos en præst efter lovens § 43, stk. 1, udsættes  \r\n\r\n sagen, indtil mæglingen er gennemført.  \r\n\r\n</P>  \r\n\r\n<P class=\"Tekstoverskrift\">  \r\n\r\n *  \r\n\r\n</P>  \r\n\r\n<P class=\"TekstV\">  \r\n\r\n Som følge af de nye  \r\n\r\n regler m.v. er der udstedt en ny bekendtgørelse om opløsning af ægteskab (nr.  \r\n\r\n 1202 af 8. december 2004), der træder i kraft den 1. januar 2005, og som  \r\n\r\n ophæver bekendtgørelse nr. 875 af 24. oktober 2002 om opløsning af ægteskab.  \r\n\r\n</P>  \r\n\r\n<P class=\"TekstV\">  \r\n\r\n Samtidig er der udstedt  \r\n\r\n et ændringscirkulære (nr. 114 af 13. december 2004) til cirkulære nr. 107 af  \r\n\r\n 24. oktober 2002 om opløsning af ægteskab. Ændringscirkulæret træder  \r\n\r\n ligeledes  \r\n\r\n i kraft den 1. januar 2005.  \r\n\r\n</P>  \r\n\r\n<P class=\"TekstV\">  \r\n\r\n Familiestyrelsen har  \r\n\r\n endvidere udarbejdet blanketter til ansøgning om separation eller skilsmisse  \r\n\r\n samt en vejledning om separation og skilsmisse, der udsendes senere.  \r\n\r\n</P>  \r\n\r\n<P class=\"TekstV\">  \r\n\r\n Endelig bemærkes, at  \r\n\r\n ovenstående erstatter cirkulæreskrivelse af 27. juli 2004 om indkaldelse til  \r\n\r\n vilkårsforhandling ved separation og skilsmisse.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Familiestyrelsen, den 21. december  \r\n\r\n 2004</I></P>  \r\n\r\n<P CLASS=SIGN1 ALIGN=\"CENTER\">Lars Thøgersen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2006"
        },
        {
            "displayName": "Accession",
            "displayValue": "C20041032210"
        },
        {
            "displayName": "Entydig dokumentidentifikation",
            "displayValue": "BG000714"
        },
        {
            "displayName": "Dato for førstegangsindlæggelse",
            "displayValue": "18/12/2006"
        },
        {
            "displayName": "Dato for indlæggelse",
            "displayValue": "29/05/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10322"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "21/12/2004"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Familiestyrelsen"
        },
        {
            "displayName": "Ressortministeriets journalnummer",
            "displayValue": "Familie- og Forbrugermin.,<br />Familiestyrelsen, j.nr. 04-5011-00004"
        },
        {
            "displayName": "Stikord",
            "displayValue": "ansøgning, separation, skilsmisse, vilkårsforhandling"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}