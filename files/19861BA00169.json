{
    "id": 106282,
    "title": "1986 BSF 169   FORSLAG TIL FOLKETINGSBESLUTNING OM UDVIDELSE AF KAPACITETEN I   BEHANDLINGEN AF OLIE- OG KEMIKALIEAFFALD (KOMMUNEKEMI II) ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 169",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 169 </P>  \r\n\r\n<P></P>  \r\n\r\n<P>Forslag til folketingsbeslutning om udvidelse af kapaciteten i  \r\n\r\n behandlingen af olie- og kemikalieaffald (Kommunekemi II) </P>  \r\n\r\n<P></P>  \r\n\r\n<P>Fremsat af Leif Hermann (SF) Lilli Gyldenkilde (SF) Anne Grete Holmsgård  \r\n\r\n (SF) Hanne Thanning Jacobsen (SF) Stillinger (SF) Ebba Strange (SF) </P>  \r\n\r\n<P></P>  \r\n\r\n<P>den 22. maj 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at drage omsorg for, at planerne om </P>  \r\n\r\n<P>udvidelse af Kommunekemi i Nyborg skrinlægges. </P>  \r\n\r\n<P>Samtidig pålægges regeringen at søge etableret yderligere et </P>  \r\n\r\n<P>kemikalieaffaldsbehandlingsanlæg i Kommunekemis regi andetsteds i </P>  \r\n\r\n<P>landet. </P>  \r\n\r\n<P>Dette anlæg etableres på grundlag af følgende retningslinjer: </P>  \r\n\r\n<P>1. Anlægget skal i videst muligt omfang baseres på genindvinding. </P>  \r\n\r\n<P>2. Anlægget placeres således, at transporten kan ske via jernbane og </P>  \r\n\r\n<P>ad søvejen. </P>  \r\n\r\n<P>3. Anlægget placeres således, at der ikke opstår miljømæssige gener </P>  \r\n\r\n<P>for befolkning og erhverv, ligesom placeringen skal sikre de </P>  \r\n\r\n<P>mindst mulige risici i øvrigt. Uanset det planlægningsmæssige </P>  \r\n\r\n<P>grundlag inddrages befolkningens synspunkter gennem offentlige </P>  \r\n\r\n<P>høringer m.v. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Forslaget tilsigter at lokalisere behandlingen af kemisk affald og </P>  \r\n\r\n<P>olieaffald, således at det undgås, at disse aktiviteter </P>  \r\n\r\n<P>koncentreres eet sted i landet. </P>  \r\n\r\n<P>Baggrunden herfor er de aktuelle planer om udvidelse af Kommunekemis </P>  \r\n\r\n<P>kapacitet i Nyborg med ca. 40.000 t årligt til 140.000 t. </P>  \r\n\r\n<P>Forslagsstillerne havde helst set, at diskussionen om Kommunekemis </P>  \r\n\r\n<P>udvidelsesplaner i Nyborg kunne være afsluttet i og med, at Fyns </P>  \r\n\r\n<P>Amtsråd havde vedtaget at udarbejde et tillæg til regionplanen for </P>  \r\n\r\n<P>Fyn. Dermed ville også befolkningen på hele Fyn være inddraget i </P>  \r\n\r\n<P>diskussionen. </P>  \r\n\r\n<P>Amtsrådets flertal har midlertid ikke fundet anledning til gennem </P>  \r\n\r\n<P>forslag til regionplantillæg at inddrage bredere kredse i </P>  \r\n\r\n<P>overvejelserne. </P>  \r\n\r\n<P>Uagtet forslagsstillerne erkender, at den nødvendige udvidelse af </P>  \r\n\r\n<P>kapaciteten for behandlingen af olie- og kemikalieaffald kan </P>  \r\n\r\n<P>forsinkes ved at placere udvidelsen et andet sted end i Nyborg, </P>  \r\n\r\n<P>taler vægtige argumenter alligevel herfor. Dels er det generelt </P>  \r\n\r\n<P>betænkeligt at koncentrere en risikobetonet produktion af det </P>  \r\n\r\n<P>omfang på eet sted og så tæt på beboelse, dels er det væsentligt, </P>  \r\n\r\n<P>at borgerne i Nyborg ikke føler sig trygge ved en </P>  \r\n\r\n<P>produktionsudvidelse af det anførte omfang. </P>  \r\n\r\n<P>Det bemærkes samtidig, at Kommunekemi fremtræder som en overordentlig </P>  \r\n\r\n<P>nyttig og veldrevet virksomhed, der er karakteriseret ved en meget </P>  \r\n\r\n<P>åben informationspolitik og et sikkert overblik over virksomhedens </P>  \r\n\r\n<P>mangeartede og komplicerede problemstillinger. </P>  \r\n\r\n<P>For så vidt angår de stigende mængder af tilførte kemikalier må en </P>  \r\n\r\n<P>løsning på dette problem indtil igangsættelsen af nye muligheder </P>  \r\n\r\n<P>for håndtering og destruktion af affaldet finde sted ved en </P>  \r\n\r\n<P>midlertid deponering. </P>  \r\n\r\n<P>Forslagsstillerne er opmærksomme på, at merudgiften ved etablering af </P>  \r\n\r\n<P>et nyt kemikalieaffaldsbehandlingsanlæg ifølge oplysninger fra </P>  \r\n\r\n<P>Kommunekemi vil andrage 150-200 mill. kr. </P>  \r\n\r\n<P>Forslagsstillerne forudsætter, at staten støtter etableringen af et </P>  \r\n\r\n<P>nyt anlæg med et beløb, der sikrer, at merudgifterne ved </P>  \r\n\r\n<P>etableringen ikke trækker denne i langdrag. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>AD 1 </P>  \r\n\r\n<P>Ifølge oplysninger fra Kommunekemi er forskning i genindvinding </P>  \r\n\r\n<P>allerede i gang på virksomheden i Nyborg. Tanken med bestemmelsen </P>  \r\n\r\n<P>er at fremskynde denne forskning og anvende den i det nye anlæg. </P>  \r\n\r\n<P>AD 2 </P>  \r\n\r\n<P>Forslagsstillerne har ikke ønsket at tage stilling til en bestemt </P>  \r\n\r\n<P>placering, men er vidende om, at Kommunekemi i forbindelse med </P>  \r\n\r\n<P>planerne om udvidelse i Nyborg har foretaget visse sonderinger. </P>  \r\n\r\n<P>AD 3 </P>  \r\n\r\n<P>Netop Kommunekemis aktuelle placering i Nyborg har skabt utryghed på </P>  \r\n\r\n<P>grund af nærheden til bolig- og erhvervsområder. Problemerne har </P>  \r\n\r\n<P>navnlig været koncentreret om forskellige udslip samt om risikoen </P>  \r\n\r\n<P>for større uheld. Derfor er det ikke kun væsentligt, at anlægget </P>  \r\n\r\n<P>opføres og drives i overensstemmelse med den nyeste og mest </P>  \r\n\r\n<P>miljøsikre teknologi, men også at placeringen vælges ud fra de i </P>  \r\n\r\n<P>bestemmelsen angivne kriterier. </P>  \r\n\r\n<P>Placeringen kan formentlig ske uden inddragelse af offentligheden, </P>  \r\n\r\n<P>såfremt region-, kommune- og lokalplaner er tilstrækkelig </P>  \r\n\r\n<P>rummelige til at omfatte en teknisk virksomhed af Kommunekemis </P>  \r\n\r\n<P>beskaffenhed. Derfor er det i påkommende tilfælde vigtigt, at </P>  \r\n\r\n<P>befolkningen i det valgte område under alle omstændigheder skal </P>  \r\n\r\n<P>høres. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00169"
        },
        {
            "displayName": "Entydig dokumentidentifikation",
            "displayValue": "CL005105"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "169"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}