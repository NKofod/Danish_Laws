{
    "id": 71077,
    "title": "Bekendtgørelse af overenskomst af 22. april 1976 med Ægypten om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 53 af 14/07/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 22. april 1976  \r\n\r\n med Ægypten om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Den 22. april 1976 undertegnedes i Kairo mellem Danmark og Ægypten  \r\n\r\n følgende overenskomst med dertil hørende brevveksling om et dansk statslån  \r\n\r\n til Ægypten. </P>  \r\n\r\n<P>OVERENSKOMST </P>  \r\n\r\n<P>mellem Danmarks regering og Den arabiske </P>  \r\n\r\n<P>Republik Ægyptens regering om et dansk </P>  \r\n\r\n<P>statslån til Den arabiske Republik Ægypten </P>  \r\n\r\n<P>Danmarks regering og Den arabiske Republik Ægyptens regering, som ønsker  \r\n\r\n at styrke det traditionelle samarbejde og de venskabelige forbindelser mellem  \r\n\r\n deres lande, er blevet enige om, at der som et bidrag til Den arabiske  \r\n\r\n Republik Ægyptens økonomiske udvikling skal ydes et dansk statslån til Den  \r\n\r\n arabiske Republik Ægypten i overensstemmelse med følgende bestemmelser i  \r\n\r\n denne overenskomst og de vedføjede tillæg, der betragtes som en integrerende  \r\n\r\n del af overenskomsten: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt långiveren) vil stille lån på 40  \r\n\r\n (fyrre) millioner danske kroner til rådighed for Den </P>  \r\n\r\n<P>arabiske Republik Ægyptens regering (i det følgende benævnt låntageren)  \r\n\r\n til de i artikel VI i denne overenskomst omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1. </I> En konto betegnet &#187;lånekonto nr. 4 for Den  \r\n\r\n arabiske Republik Ægyptens regering&#171; (i det følgende benævnt  \r\n\r\n &#187;lånekontoen&#171;) vil efter låntagerens anmodning blive åbnet i  \r\n\r\n Danmarks Nationalbank (som handler på långiverens vegne) i favør af Central  \r\n\r\n Bank of Egypt (som handler på låntagerens vegne). Långiveren vil sikre, at  \r\n\r\n der altid er tilstrækkelige midler til rådighed på lånekontoen til at sætte  \r\n\r\n låntageren i stand til at præstere rettidig betaling for kapitaludstyr og  \r\n\r\n tjenesteydelser, som tilvejebringes inden for lånebeløbet. </P>  \r\n\r\n<P CLASS=STK> <I>Stk. 2. </I> Låntageren (eller Central Bank of Egypt) skal  \r\n\r\n på de i denne overenskomst fastsatte vilkår være berettiget til på  \r\n\r\n lånekontoen at trække de beløb, der er nødvendige til betaling for  \r\n\r\n kapitaludstyr eller tjenesteydelser, som tilvejebringes i medfør af lånet.  \r\n\r\n</P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1. </I> Låntageren skal tilbagebetale lånet i  \r\n\r\n femogtredive halvårlige afdrag, hvert på 1.115.000 danske kroner, første gang  \r\n\r\n den 1. oktober 1983 og sidste gang den 1. oktober 2000, samt et sidste afdrag  \r\n\r\n på 975.000 danske kroner den 1. april 2001. </P>  \r\n\r\n<P CLASS=STK> <I>Stk. 2. </I> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 8, skal der træffes  \r\n\r\n indbyrdes aftale om en ændret tidsplan for tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til </P>  \r\n\r\n<P>Danmarks Nationalbank i danske kroner til </P>  \r\n\r\n<P>kredit for finansministeriets løbende konto i Danmarks Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=STK> <I>Stk. 1. </I> Låntageren vil anvende lånet til finansiering  \r\n\r\n af import fra Danmark (herunder omkostninger ved transport fra Danmark til  \r\n\r\n Den arabiske Republik Ægypten) af sådant dansk kapitaludstyr, som skal </P>  \r\n\r\n<P>benyttes til identificerbare projekter, og som er nødvendigt for Den  \r\n\r\n arabiske Republik Ægyptens økonomiske udvikling. En vejledende liste over  \r\n\r\n sådant udstyr indeholdes i tillæg II. </P>  \r\n\r\n<P CLASS=STK> <I>Stk. 2. </I> Lånet kan endvidere anvendes til betaling for  \r\n\r\n danske tjenesteydelser, som er nødvendige for gennemførelsen af  \r\n\r\n udviklingsprojekter i Den arabiske Republik Ægypten, herunder især til  \r\n\r\n forundersøgelser i forbindelse med investeringer, udarbejdelse </P>  \r\n\r\n<P>af projekter, til rådgivere under projekternes gennemførelse, montering  \r\n\r\n eller opførelse af anlæg eller bygninger samt teknisk og administrativ  \r\n\r\n bistand under igangsætningsperioden for virksomheder, som oprettes ved hjælp  \r\n\r\n af lånet. </P>  \r\n\r\n<P CLASS=STK> <I>Stk. 3. </I> Alle kontrakter, der finansieres i medfør af  \r\n\r\n lånet, skal godkendes af låntageren og långiveren. </P>  \r\n\r\n<P CLASS=STK> <I>Stk. 4. </I> Långiverens godkendelse af, at en kontrakt  \r\n\r\n finansieres i medfør af lånet, indebærer intet ansvar for sådanne kontrakters  \r\n\r\n behørige opfyldelse. </P>  \r\n\r\n<P>Långiveren fralægger sig også ansvaret for den effektive udnyttelse af  \r\n\r\n leverancer og tjenesteydelser, som finansieres i medfør af lånet, og for den  \r\n\r\n forsvarlige drift af de projekter m. v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=STK> <I>Stk. 5. </I> En kontrakt i medfør af lånet må ikke indeholde  \r\n\r\n bestemmelser om særlige kreditydelser fra den danske kontraktpartner. </P>  \r\n\r\n<P CLASS=STK> <I>Stk. 6. </I> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 7. </I> Låneprovenuet må ikke anvendes til betaling til  \r\n\r\n låntageren af nogen form for indførselstold, skatter og statslige eller andre  \r\n\r\n offentlige afgifter, såsom indførselsafgifter, udligningsafgilter for  \r\n\r\n indenlandske omsætningsafgifter, afgifter eller deponeringer i forbindelse  \r\n\r\n med udstedelse af betalings- eller indførselstilladelser. </P>  \r\n\r\n<P CLASS=STK> <I>Stk. 8. </I> Udbetalinger fra lånekontoen kan finde sted til  \r\n\r\n opfyldelse af kontrakter, der er godkendt inden for et tidsrum af tre år  \r\n\r\n efter overenskomstens ikrafttræden eller et sådant andet tidspunkt, som  \r\n\r\n låntageren og långiveren måtte aftale indbyrdes. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1. </I> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=STK> <I>Stk. 2. </I> Alle afskibninger af kapitaludstyr, der  \r\n\r\n omfattes af denne overenskomst, skal ske i overensstemmelse med princippet om  \r\n\r\n</P>  \r\n\r\n<P>skibes frie deltagelse i den internationale handel i fri og lige  \r\n\r\n konkurrence. </P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1. </I> Før det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne låneoverenskomst vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=STK> <I>Stk. 2. </I> Låntageren skal meddele långiveren, hvilke  \r\n\r\n personer der er bemyndiget til at handle på låntagerens vegne, samt afgive  \r\n\r\n bekræftede prøver på alle sådanne personers underskrifter. </P>  \r\n\r\n<P CLASS=STK> <I>Stk. 3. </I> Alle meddelelser, anmodninger eller aftaler i  \r\n\r\n medfør af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle nugældende og fremtidige  \r\n\r\n afgifter i medfør af låntagerens nuværende eller fremtidige lovgivning i  \r\n\r\n forbindelse med overenskomstens udfærdigelse, indgåelse, registrering,  \r\n\r\n ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=STK> <I>Stk. 1. </I> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=STK> <I>Stk. 2. </I> Når lånet er blevet tilbagebetalt, træder  \r\n\r\n overenskomsten straks ud af kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser angives for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>The Central Bank of Egypt, </P>  \r\n\r\n<P>Cairo, The Arab Republic of Egypt. </P>  \r\n\r\n<P>Telegramadresse. </P>  \r\n\r\n<P>MARKAZI, CAIRO. </P>  \r\n\r\n<P>For långiveren med henblik på udbetalinger: </P>  \r\n\r\n<P>Udenrigsministeriet, Afdelingen for internationalt udviklingssamarbejde,  \r\n\r\n København. </P>  \r\n\r\n<P>Telegramadresse. </P>  \r\n\r\n<P>ETRANGERES COPENHAGEN. For långiveren med henblik på betaling af afdrag på  \r\n\r\n lånet: </P>  \r\n\r\n<P>Finansministeriet, København. </P>  \r\n\r\n<P>Telegramadresse. </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Kairo torsdag den 22. april 1976. </P>  \r\n\r\n<P>For Danmarks regering </P>  \r\n\r\n<P>Anker Jørgensen </P>  \r\n\r\n<P>For den arabiske Republik </P>  \r\n\r\n<P>Ægyptens regering </P>  \r\n\r\n<P>Mamdouh Salem </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og Den  \r\n\r\n arabiske Republik Ægyptens regering vedrørende et dansk statslån til Den  \r\n\r\n arabiske Republik Ægypten (i det følgende benævnt overenskomsten). De  \r\n\r\n betragtes som en integrerende del af denne med samme gyldighed og virkning,  \r\n\r\n som hvis de fuldt ud var anført deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=STK> <I>Stk. 1. </I> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=STK> <I>Stk. 2. </I> Såfremt låntageren gør sig skyldig i  \r\n\r\n misligholdelse med hensyn til opfyldelsen af nogen forpligtelse eller aftale  \r\n\r\n i medfør af overenskomsten, kan långiveren helt eller delvis suspendere  \r\n\r\n låntagerens ret til at trække på lånekontoen. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens ret til at foretage træk på lånekontoen, fortsat består udover et  \r\n\r\n tidsrum af tres dage efter långiverens meddelelse til låntageren om  \r\n\r\n suspensionen, kan långiveren når som helst forlange den på lånekontoen trukne  \r\n\r\n del af lånet tilbagebetalt straks, uanset eventuelle modsatte bestemmelser i  \r\n\r\n overenskomsten, medmindre grundlaget for suspensionens iværksættelse er  \r\n\r\n bortfaldet. </P>  \r\n\r\n<P CLASS=STK> <I>Stk. 3. </I> Alle overenskomstens bestemmelser skal fortsat  \r\n\r\n have fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvister </P>  \r\n\r\n<P CLASS=STK> <I>Stk. 1. </I> Enhver tvist, som måtte opstå mellem parterne  \r\n\r\n angående fortolkningen eller gennemførelsen af nærværende overenskomst, og  \r\n\r\n som ikke er bilagt ad diplomatisk vej inden for seks måneder, skal efter  \r\n\r\n anmodning fra en af parterne forelægges for en voldgiftsdomstol bestående af  \r\n\r\n tre medlemmer. Domstolens formand skal være statsborger i et tredjeland og  \r\n\r\n skal udpeges efter indbyrdes aftale mellem parterne. Såfremt parterne ikke  \r\n\r\n kan nå til enighed om udpegelsen af domstolens formand, kan hver part anmode  \r\n\r\n præsidenten for Den internationale Domstol om at foretage udpegelsen. Hver  \r\n\r\n part udpeger sin egen voldgiftsdommer; såfremt en part undlader at udpege en  \r\n\r\n voldgiftsdommer, kan denne udpeges af domstolens formand. </P>  \r\n\r\n<P CLASS=STK> <I>Stk. 2. </I> Hver part vil efterkomme og gennemføre de af  \r\n\r\n domstolen afsagte kendelser. </P>  \r\n\r\n<P>TILLÆG II </P>  \r\n\r\n<P>Denne overenskomst finder anvendelse på danske leverancer til Den arabiske  \r\n\r\n Republik Ægypten som følger: </P>  \r\n\r\n<P>Maskiner og udstyr til konservesindustrien </P>  \r\n\r\n<P>Maskiner og udstyr til farve- og kemikalieindustrien </P>  \r\n\r\n<P>Maskiner og udstyr til fjerkræindustrien </P>  \r\n\r\n<P>Elektrisk udstyr til kraftværker </P>  \r\n\r\n<P>Andet udstyr efter aftale. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kairo, den 22. april 1976. </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Under henvisning til overenskomsten af dags dato mellem Danmarks regering  \r\n\r\n og Den arabiske Republik Ægyptens regering har jeg den ære at foreslå, at  \r\n\r\n følgende bestemmelser skal anvendes ved gennemførelsen af overenskomstens  \r\n\r\n artikel VI. </P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den ægyptiske importør eller  \r\n\r\n eventuelle investerende part afslutter en kontrakt, der skal endeligt  \r\n\r\n godkendes af de ægyptiske og de danske myndigheder. Ingen kontrakt under  \r\n\r\n 200.000 danske kroner, </LI>  \r\n\r\n</UL>  \r\n\r\n<P>undtagen til anvendelse af et endeligt restbeløb under det nævnte beløbs  \r\n\r\n størrelse, kan finansieres i medfør af overenskomsten </P>  \r\n\r\n<UL CLASS=PLAIN-LIST>  \r\n\r\n<LI>2) Den arabiske Republik Ægyptens regering vil forelægge det danske  \r\n\r\n udenrigsministerium genparter af de kontrakter, der indgås i medfør af denne  \r\n\r\n overenskomst. Udenrigsministeriet vil bl. a. påse, </LI>  \r\n\r\n<LI>a) at de kontraherede varer eller tjenesteydelser falder inden for  \r\n\r\n overenskomstens rammer, </LI>  \r\n\r\n<LI>b) at det pågældende kapitaludstyr er fremstillet i Danmark eller at de  \r\n\r\n tjenesteydelser, der skal præsteres, vil blive udført af personer, som udøver  \r\n\r\n forretningsvirksomhed i Danmark, </LI>  \r\n\r\n</UL>  \r\n\r\n<P>og underrette Den arabiske Republik Ægyptens regering om sine afgørelser.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>3) Når kontrakterne er godkendt, kan Den arabiske Republik Ægyptens  \r\n\r\n regering trække på lånekontoen til betaling af det i kontrakten omhandlede  \r\n\r\n vareparti. Udbetalinger fra denne konto til danske eksportører eller  \r\n\r\n rådgivere er betinget af, </LI>  \r\n\r\n</UL>  \r\n\r\n<P>at de nødvendige dokumenter fremlægges, efter at Danmarks Nationalbank har  \r\n\r\n konstateret, at betingelserne for at foretage sådanne betalinger i øvrigt er  \r\n\r\n opfyldt. </P>  \r\n\r\n<P>Hvis foranstående bestemmelser kan godkendes af Den arabiske Republik  \r\n\r\n Ægyptens regering, har jeg den ære at foreslå, at dette brev samt Deres svar  \r\n\r\n herpå skal udgøre en aftale mellem vore to regeringer om denne sag. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>For Danmarks regering </P>  \r\n\r\n<P>Anker Jørgensen </P>  \r\n\r\n<P>H. E. hr. Mamdouh Salem </P>  \r\n\r\n<P>Den arabiske Republik Ægyptens </P>  \r\n\r\n<P>statsminister, </P>  \r\n\r\n<P>Kairo. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kairo, den 22. april 1976. </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>For Den arabiske Republik </P>  \r\n\r\n<P>Ægyptens regering </P>  \r\n\r\n<P>Mamdouh Salem </P>  \r\n\r\n<P>H. E. hr. Anker Jørgensen, </P>  \r\n\r\n<P>Danmarks statsminister, </P>  \r\n\r\n<P>Kairo. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 14. juli 1976.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>K.B.Andersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/09/1976"
        },
        {
            "displayName": "Accession",
            "displayValue": "L19760005364"
        },
        {
            "displayName": "Entydig dokumentidentifikation",
            "displayValue": "CM030268"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "14/07/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Ægypten.4."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}