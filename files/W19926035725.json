{
    "id": 37880,
    "title": "Afvisning af klage over Konkurrencerådets beslutning om ikke at foretage undersøgelse (* 1). ",
    "documentTypeId": "240",
    "isSagsforlobPeriodValid": false,
    "shortName": "KEN nr 60357 af 24/09/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrenceankenævnet har afvist en klage fra Dansk Kommunal  \r\n\r\n Arbejderforbund over Konkurrencerådets beslutning om ikke at foretage en  \r\n\r\n undersøgelse i henhold til konkurrencelovens § 7 og § 8 af  \r\n\r\n rengøringsmarkedets prisberegninger, herunder specielt ISS Servicesystem A/S'  \r\n\r\n prisberegning (* 2). Konkurrencerådet fandt derimod anledning til at udtale  \r\n\r\n sig over for Kommunernes Landsforening og Amtsrådsforeningen i Danmark om  \r\n\r\n bl.a. udbud af opgaver i licitation (* 3). Konkurrenceankenævnet henviste til  \r\n\r\n konkurrencelovens § 18, stk. 1, med hensyn til Konkurrencerådets beslutning  \r\n\r\n om ikke at foretage en undersøgelse og bemærkede i øvrigt, at rådets  \r\n\r\n afgørelser efter konkurrencelovens § 8 aldrig kan påklages til ankenævnet.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afvisning af klage over Konkurrencerådets  \r\n\r\n beslutning om ikke at foretage undersøgelse (* 1). </H1>  \r\n\r\n<P></P>  \r\n\r\n<P>År 1992, den 24. september, afsagde konkurrenceankenævnet i sagen j.nr.  \r\n\r\n 92-19.060 Dansk Kommunal Arbejderforbund ctr. KonkurrenceRådet sålydende </P>  \r\n\r\n<PRE>  \r\n\r\n                          K E N D E L S E:  \r\n\r\n</PRE>  \r\n\r\n<P>1.Ved skrivelse af 25. marts 1992 har Dansk Kommunal Arbejderforbund  \r\n\r\n klaget over en af KonkurrenceRådet den 26. februar 1992 truffet afgørelse,  \r\n\r\n hvorefter rådet besluttede ikke at foretage en undersøgelse af  \r\n\r\n rengøringsmarkedets prisberegninger, herunder specielt ISS Servicesystem A/S'  \r\n\r\n prisberegninger, og af selve prisdannelsen. På baggrund af forbundets  \r\n\r\n henvendelse fremsendte rådet imidlertid et brev til Kommunernes Landsforening  \r\n\r\n og Amtsrådsforeningen med anbefalinger til udbyderne af rengøringsentrepriser  \r\n\r\n således, at fordelene ved udlicitering (høj service, øget effektivitet og  \r\n\r\n besparelser) bedst opnås. For så vidt angår spørgsmålet om klageadgang  \r\n\r\n henvises i rådets afgørelse til konkurrencelovens § 18, og det oplyses, at  \r\n\r\n der gælder en klagefrist på 4 uger. </P>  \r\n\r\n<P>Klageren har påstået, at der som minimum foretages en undersøgelse af de  \r\n\r\n vilkår i ISS's standardkontrakt, hvorefter der kan ske prisregulering. </P>  \r\n\r\n<P>KonkurrenceRådet har påstået klagen afvist. </P>  \r\n\r\n<P>2.Den 26. maj 1992 afsagde Konkurrenceankenævnets formand på nævnets vegne  \r\n\r\n kendelse i sagen. Ved en fejl blev det overset, at en frist, der var givet  \r\n\r\n klageren til at fremkomme med et yderligere indlæg i sagen, endnu ikke var  \r\n\r\n udløbet. </P>  \r\n\r\n<P>Formanden besluttede derfor, at sagen skulle genoptages for ankenævnet.  \r\n\r\n Formandens suppleant har forestået den fortsatte behandling af sagen. </P>  \r\n\r\n<P>3. Klagerens argumentation. </P>  \r\n\r\n<P>Klageren har i skrivelse af 11. juni 1992 anført, at KonkurrenceRådet i  \r\n\r\n afgørelsen af 26. februar 1992 har givet klagevejledning. I henhold til  \r\n\r\n forvaltningslovens § 25 gives en sådan vejledning ved afgørelser, som kan  \r\n\r\n påklages til anden forvaltningsmyndighed. </P>  \r\n\r\n<P>Anmodningen om en undersøgelse blev behandlet af rådet. De fremhævede  \r\n\r\n forhold blev ikke afvist, men der blev sendt en vejledning til Kommunernes  \r\n\r\n Landsforening og Amtsrådsforeningen. Ifølge konkurrencelovens § 7, nr. 2, kan  \r\n\r\n rådet fastsætte regler om fakturering og anden dokumentation for  \r\n\r\n prisberegning. I stedet for at gøre dette udsendte rådet nævnte vejledning.  \r\n\r\n Der er derfor ikke hjemmel til at afvise klagen. </P>  \r\n\r\n<P>4. Rådets argumentation. </P>  \r\n\r\n<P>KonkurrenceRådet har anført, at i henhold til konkurrencelovens § 18, stk.  \r\n\r\n 1., kan beslutning om afvisning af at iværksætte en undersøgelse i henhold  \r\n\r\n til § 7 og § 8 ikke indbringes for Konkurrenceankenævnet. </P>  \r\n\r\n<P>5. Ankenævnets bemærkninger. </P>  \r\n\r\n<P>Da klagen angår rådets beslutning om at afvise at foretage en undersøgelse  \r\n\r\n i medfør af konkurrencelovens § 7 og § 8, kan afgørelsen i henhold til lovens  \r\n\r\n § 18, stk. 1, ikke påklages til ankenævnet, der derfor må afvise klagen. I  \r\n\r\n øvrigt bemærkes, at rådets afgørelser, der er truffet efter lovens § 8,  \r\n\r\n aldrig kan påklages til ankenævnet, jf. § 18, stk. 1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Konkurrencerådet: </P>  \r\n\r\n<P>Dokumentation 1992-3, s. 224-225 </P>  \r\n\r\n<P>(* 2) Konkurrencerådet: </P>  \r\n\r\n<P>Dokumentation 1992-1, s. 34-35 </P>  \r\n\r\n<P>(* 3) Konkurrencerådet: </P>  \r\n\r\n<P>Dokumentation 1992-1, s. 51-52 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19926035725"
        },
        {
            "displayName": "Entydig dokumentidentifikation",
            "displayValue": "CA005815"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60357"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "24/09/1992"
        },
        {
            "displayName": "Administrerende myndighed",
            "displayValue": "Konkurrenceankenævnet"
        },
        {
            "displayName": "Ressortministeriets journalnummer",
            "displayValue": "1:2-1991"
        },
        {
            "displayName": "Stikord",
            "displayValue": "ANKEADGANG, REKURS, UDLICITERING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}