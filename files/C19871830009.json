{
    "id": 62557,
    "title": "Kursliste og selskabsfortegnelse for danske aktieselskaber og anpartsselskaber samt fortegnelse over grønlandske selskaber, foreninger og filialer af udenlandske selskaber. ",
    "documentTypeId": "140",
    "isSagsforlobPeriodValid": false,
    "shortName": "CIR nr 18300 af 01/01/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kursliste og selskabsfortegnelse for danske  \r\n\r\n aktieselskaber og anpartsselskaber samt fortegnelse over grønlandske  \r\n\r\n selskaber, foreninger og filialer af udenlandske selskaber. </H1>  \r\n\r\n<P></P>  \r\n\r\n<P> INDLEDNING </P>  \r\n\r\n<P>Fortegnelse over samtlige medio september 1986 i Aktieselskabs-Registeret  \r\n\r\n og statsskattedirektoratet registrerede aktie- og anpartsselskaber, herunder  \r\n\r\n de i Aktieselskabs-Registeret registrerede filialer af udenlandske aktie- og  \r\n\r\n anpartsselskaber, og grønlandske selskaber. </P>  \r\n\r\n<P>Fortegnelsen omfatter yderligere de aktie- og anpartsselskaber, der siden  \r\n\r\n udsendelsen af kurslisten januar 1986, er hævet i Aktieselskabs-Registeret.  \r\n\r\n Disse selskaber vil være markeret med en foranstillet stjerne. Ved de enkelte  \r\n\r\n selskaber og filialer er angivet selskabsform, (A/S for aktieselskaber, APS  \r\n\r\n for anpartsselskaber og UDL for filialer af udenlandske selskaber, GRØ for  \r\n\r\n grønlandske selskaber), registereringsnummer i Aktieselskabs-Registeret,  \r\n\r\n aktiekapitalens størrelse og eventuelle opdeling i aktieklasser,  \r\n\r\n hjemstedskommune samt SENR. Desuden er angivet skattekurser pr. 1. januar  \r\n\r\n 1987 for danske aktie- og anpartsselskaber. </P>  \r\n\r\n<P>Sidst i bogen findes endvidere fortegnelse over samtlige medio september  \r\n\r\n 1986 i forenings-registeret registrerede foreninger samt over foreninger, der  \r\n\r\n i løbet af 1986 er slettet af registeret. De slettede foreninger er markeret  \r\n\r\n med en foranstillet stjerne. Ved den enkelte forening er der angivet  \r\n\r\n registreringsnummer. Fortegnelsen omfatter også de af foreningerne anvendte  \r\n\r\n særlige betegnelser, der er optaget i registeret. </P>  \r\n\r\n<P>Statsskattedirektoratet beklager, at der kan være enkelte selskaber, der  \r\n\r\n mangler navn på de efterfølgende sider. Selskaberne medtages med navn i 1.  \r\n\r\n supplement, der udsendes i januar 1987. </P>  \r\n\r\n<P>De for aktie- og anpartsselskaber anførte kurser skal anvendes ved  \r\n\r\n opgørelsen af den skattepligtige formue ved udløbet af 1986 for skatteydere,  \r\n\r\n der har kalenderåret som regnskabsår. </P>  \r\n\r\n<P>For skatteydere, der har regnskabsår, som slutter inden den 31. december  \r\n\r\n 1986, skal derimod anvendes de i kurslisten januar 1986 angivne kurser. </P>  \r\n\r\n<P>De i listen anførte kurser må ikke fraviges uden efter en forud indhentet  \r\n\r\n tilladelse fra vedkommende AMTSSKATTEINSPEKTORAT. </P>  \r\n\r\n<P>Selskaberne er opført i listen i alfabetisk orden efter det første  \r\n\r\n forekommende betydningsfulde ord i navnet. Der er anvendt de navne, hvorunder  \r\n\r\n selskaberne er registreret i Aktieselskabs-Registeret medio september 1986,  \r\n\r\n af tekniske grunde dog i visse tilfælde med forkortelser. </P>  \r\n\r\n<P>De i navnene indeholdte selskabsbetegnelser (f.eks.: A/S, Aktieselskab,  \r\n\r\n APS, anpartsselskab), der kan være optaget foran, bagved og - mere sjældent -  \r\n\r\n inde i navnet, er af tekniske grunde ikke medtaget i fortegnelsen. Tekniske  \r\n\r\n grunde har ligeledes medført, at selskabernes binavne ikke har kunnet  \r\n\r\n indarbejdes i fortegnelsen. </P>  \r\n\r\n<P>Om navnesortering i øvrigt bemærkes: </P>  \r\n\r\n<P CLASS=PUNKT> <B>1.</B> Der sorteres som hovedregel ikke efter fornavne.  \r\n\r\n Selskaber med historiske navne som Hans Tavsen, Peder Skram og Kirsten Piil  \r\n\r\n er dog opført under fornavnet, altså under henholdsvis H, P og K efter det  \r\n\r\n første forekommende betydningsfulde ord i navnet. </P>  \r\n\r\n<P>Det samme gælder, hvor navnet på en gade udgør selskabets navn, såleds at  \r\n\r\n et selskab med navnet Johan Baunes Plads står under bogstavet J. </P>  \r\n\r\n<P CLASS=PUNKT> <B>2.</B> Selskaber og foreninger med sammensatte personnavne  \r\n\r\n med bindestreg er opført under det første af de med bindestreg forbundne  \r\n\r\n navnedele, f.eks. H. Meisner-Jensen under M. </P>  \r\n\r\n<P CLASS=PUNKT> <B>3.</B> Selskaber, hvis navne er betegnelsen for et  \r\n\r\n matrikelnummer, er opført i nummerorden under-matr. </P>  \r\n\r\n<P CLASS=PUNKT> <B>4.</B> Indledes selskabets navn med en talbetegnelse, er  \r\n\r\n selskabet opført forrest i listen for ledenavnets bogstav i numerisk  \r\n\r\n rækkefølge, f.eks. står 3 Falke Møbler før 12. maj. </P>  \r\n\r\n<P CLASS=PUNKT> <B>5.</B> Selskaber og foreninger, hvis navn kun består af  \r\n\r\n dato og årstal, f.eks. APS af 15. august 1978, er opført sidst i fortegnelsen  \r\n\r\n og i numerisk rækkefølge. </P>  \r\n\r\n<P>&#187;år - måned - dato&#171; </P>  \r\n\r\n<P CLASS=PUNKT> <B>6.</B> Består navnet foruden dato/årstal af yderligere  \r\n\r\n navnedele, f.eks. en branchebetegnelse, opføres branchebetegnelsen efter  \r\n\r\n årstal/dato sidst i rækkefølgen, f.eks.: </P>  \r\n\r\n<P>&#187;Financieringsaktieselskabet af 5. august 1978&#171;, &#187;1978 5.  \r\n\r\n august, Financieringsaktieselskabet af.&#171; </P>  \r\n\r\n<P CLASS=PUNKT> <B>7.</B> Hvis dato og årstal må anses for en mindre  \r\n\r\n betydende del af navnet, f.eks. Jøko af 10. august 1958 står selskabet opført  \r\n\r\n under den betydningsfulde navnedel i dette tilfælde under begyndelsebogstavet  \r\n\r\n J. </P>  \r\n\r\n<P>Foruden navn og kurs er i listen anført en række andre oplysninger  \r\n\r\n vedrørende selskaberne: </P>  \r\n\r\n<P>a. Det anførte registreringsnummer benyttes ved henvendelse til  \r\n\r\n Aktieselskabs-Registeret. </P>  \r\n\r\n<P>b. De angivne kapitaler er de i Aktieselskabs-Registeret registrerede med  \r\n\r\n de ændringer, som er registreret til medio september 1986. </P>  \r\n\r\n<P>c. Selskaber, der har optaget et konvertibelt obligationslån, vil have  \r\n\r\n betegnelse &#187;konv&#171; til venstre for kapitalen. Når denne betegnelse  \r\n\r\n er anført, er den i listen angivne kurs beregnet som en fælles kurs for  \r\n\r\n selskabets aktier og konvertible obligationer. </P>  \r\n\r\n<P>d. Det anførte KMNR er nummeret på ligningskommunen, se fortegnelsen  \r\n\r\n bagest i kurslisten. </P>  \r\n\r\n<P>e. Det anførte SENR benyttes ved påligning og opkrævning af selskabsskat.  \r\n\r\n</P>  \r\n\r\n<P>Beregningen af kurserne er normalt baseret på det regnskabsår, der er lagt  \r\n\r\n til grund ved selskabets skatteansættelse for skatteåret 1986/87. </P>  \r\n\r\n<P>I nogle tilfælde er der i kursrubrikken anbragt en streg. </P>  \r\n\r\n<P>Denne markering betyder: </P>  \r\n\r\n<P CLASS=PUNKT> <B>1.</B> At selskabet er fritaget for skatteansættelse som  \r\n\r\n f.eks. sociale boligselskaber. </P>  \r\n\r\n<P CLASS=PUNKT> <B>2.</B> At selskabets aktier ejes af kommuner m.v. som  \r\n\r\n f.eks. private jernbaneselskaber. </P>  \r\n\r\n<P CLASS=PUNKT> <B>3.</B> At selskabets aktier efter de foreliggende  \r\n\r\n oplysninger ejes af et andet selskab, hvilket er taget i betragtning ved  \r\n\r\n ansættelsen af kursen på moderselskabets aktier. </P>  \r\n\r\n<P CLASS=PUNKT> <B>4.</B> At selskabets aktier ejes af aktionærer bosat i  \r\n\r\n udlandet eller af foreninger, stiftelser m.v., der ikke er  \r\n\r\n formueskattepligtige. </P>  \r\n\r\n<P>Er der i kursrubrikken anført BN (børsnoteret), angiver dette, at kursen  \r\n\r\n på selskabets aktier er anført i de af fondsbørsen offentliggjorte kurslister  \r\n\r\n ultimo december 1986. </P>  \r\n\r\n<P>Kurser på aktier i nystiftede selskaber, der pr. 1. januar 1987 ikke har  \r\n\r\n været skatteansat første gang, ansættes til 100. Sådanne selskaber er  \r\n\r\n medtaget i listen, hvis de er optaget i Aktieselskabs-Registeret senest medio  \r\n\r\n september 1986. </P>  \r\n\r\n<P>KURSBEREGNINGEN </P>  \r\n\r\n<P>Kursberegningen pr. 1. januar 1987 er foretaget efter følgende  \r\n\r\n retningslinier under anvendelse af følgende komponenter: </P>  \r\n\r\n<P>1. Indtjeningsevnen </P>  \r\n\r\n<P>Herved forstås et gennemsnit af selskabets driftsresultat - over - eller  \r\n\r\n underskud - i procent af aktiekapitalen i selskabets seneste regnskabsår  \r\n\r\n forud for tidspunktet for kursberegningen samt i de to forudgående år. </P>  \r\n\r\n<P>Som driftsresultat anvendes selskabets skattepligtige indkomst inden  \r\n\r\n eventuelt fradrag for skattemæssige underskud fra tidligere skatteår, men med  \r\n\r\n tillæg af skattefrit udbytte. Heri fratrækkes fortjeneste hidrørende fra  \r\n\r\n selskabets særlige skattepligtige indkomst, medens tab herved tillægges. Det  \r\n\r\n herefter fremkomne beløb formindskes med det indkomstskattebeløb, der kan  \r\n\r\n beregnes af denne indkomst. </P>  \r\n\r\n<P>Indtjeningsevnen ansættes ikke lavere end 0. </P>  \r\n\r\n<P>2. Det deklarerede udbytte </P>  \r\n\r\n<P>Der anvendes den udbytteprocent, som er vedtaget for det regnskabsår, som  \r\n\r\n denner grundlag for selskabets seneste skatteansættelse. </P>  \r\n\r\n<P>3. Aktiernes indre værdi </P>  \r\n\r\n<P>Herved forstås selskabets samlede formue (egenkapital) i procent af  \r\n\r\n aktiekapitalen. Formuen opgøres efter skattelovgivningens almindelige regler  \r\n\r\n om formueopgørelse på grundlag af selskabets statusopgørelse ved udgang af  \r\n\r\n det regnskabsår, som benyttes ved selskabets seneste skatteansættelse forud  \r\n\r\n for kursberegningen. </P>  \r\n\r\n<P>Ved beregningen af den indre værdi foretages fradrag for de på selskabets  \r\n\r\n opgørelsestidspunkt endnu ikke forfaldne beløb afsat til betaling af udbytte  \r\n\r\n for selskabets afsluttede regnskabsår samt for selskabsskatter, som er eller  \r\n\r\n kan forventes pålignet selskabet for tiden forud for opgørelsesdagen. </P>  \r\n\r\n<P>A. Den almindelige beregningsregel </P>  \r\n\r\n<P>Kursen beregnes som gennemsnittet af </P>  \r\n\r\n<P CLASS=PUNKT> <B>1.</B> indtjeningsevnen kapitaliseret med 6 </P>  \r\n\r\n<P CLASS=PUNKT> <B>2.</B> udbytteprocenten kapitaliseret med 21 </P>  \r\n\r\n<P CLASS=PUNKT> <B>3.</B> 80 pct. af den indre værdi. </P>  \r\n\r\n<P>B. Hovedaktionærselskaber </P>  \r\n\r\n<P>Såfremt over halvdelen af de stemmeberettigede aktier i et selskab,  \r\n\r\n hvorved forstås over halvdelen af aktiernes stemmeværdi, ejes af en enkelt  \r\n\r\n aktionær, af en person og dennes nærmeste familie (ægtefælle og mindreårige  \r\n\r\n børn), af et andet selskab, en koncern eller lignende, beregnes kursen som et  \r\n\r\n gennemsnit af </P>  \r\n\r\n<P CLASS=PUNKT> <B>1.</B> indtjeningsevnen kapitaliseret med 6 </P>  \r\n\r\n<P CLASS=PUNKT> <B>2.</B> 80 pct. af den indre værdi. </P>  \r\n\r\n<P>C. Den &#187;modificerende&#171; regel </P>  \r\n\r\n<P>I de tilfælde hvor en kurs, der er beregnet efter reglen under A og B,  \r\n\r\n overstiger den fulde indre værdi, foretages der en ny beregning, forudsat at  \r\n\r\n indtjeningsevnen er større end 10 pct. </P>  \r\n\r\n<P>Ved denne beregning kapitaliseres indtjeningsevnen således: </P>  \r\n\r\n<P>De første 10 pct. af indtjeningsevnen kapitaliseres med 6, den  \r\n\r\n overskydende del med 3. </P>  \r\n\r\n<P>Som formuekurs anvendes den således beregnede kurs, hvis den fortsat er  \r\n\r\n større end den indre værdi, ellers anvendes den indre værdi. </P>  \r\n\r\n<P>D. Ejendomsselskaber </P>  \r\n\r\n<P>Kursberegningen for disse selskaber foretages efter den under A, B eller C  \r\n\r\n anførte regel, men kursen kan dog ikke blive lavere end 90 pct. af den indre  \r\n\r\n værdi. </P>  \r\n\r\n<P>E. 90 pct.-selskaber </P>  \r\n\r\n<P>Ved kursberegningen for følgende selskaber, bortses der fra  \r\n\r\n indtjeningsevne og deklareret udbytte: </P>  \r\n\r\n<P CLASS=PUNKT> <B>1.</B> Selskaber der er trådt i likvidation. </P>  \r\n\r\n<P CLASS=PUNKT> <B>2.</B> Selskaber, hvis virksomhed hovedsagelig består i at  \r\n\r\n eje aktier i et eller flere andre selskaber i et sådant omfang, at disses  \r\n\r\n virksomhed kan kontrolleres af det aktieejende selskab, og hvis indtægt  \r\n\r\n væsentligst består i udbytte fra de andre selskaber. (Holdningselskaber).  \r\n\r\n</P>  \r\n\r\n<P CLASS=PUNKT> <B>3.</B> Selskaber, hvis aktier hovedsagelig består i  \r\n\r\n bankindestående, værdipapirer o.lign., når indtægterne fortrinsvis hidrører  \r\n\r\n fra afkastet af aktiverne. </P>  \r\n\r\n<P>F. Datterselskaber </P>  \r\n\r\n<P>Når alle aktiver i et selskab (datterselskabet) ejes af et andet selskab  \r\n\r\n (moderselskabet), beregnes der ingen kurs på aktierne i datterselskabet. Ved  \r\n\r\n opgørelse af moderselskabets egenkapital medregnes datterselskabsaktierne  \r\n\r\n normalt til en værdi svarende til datterselskabets egenkapital. I tilfælde,  \r\n\r\n hvor kursen på moderselskabets aktier beregnes til 90 pct. af den indre værdi  \r\n\r\n efter reglen under pkt. E, medregnes datterselskabsaktierne dog i  \r\n\r\n moderselskabets egenkapital til en værdi opgjort efter en kurs, der er  \r\n\r\n beregnet efter reglerne under pkt. B - E. </P>  \r\n\r\n<P>G. Nystiftede selskaber </P>  \r\n\r\n<P>Hertil hører selskaber, hvis første regnskabsår udløber på et sådant  \r\n\r\n tidspunkt, at selskabet ikke har været pligtig at indsende den første  \r\n\r\n selvangivelse, inden kursberegningen foretages. Kursen på aktier i disse  \r\n\r\n selskaber ansættes til pari. </P>  \r\n\r\n<P> Fælles regler </P>  \r\n\r\n<P>Hvor det er oplyst, at et selskabs aktiekapital er udvidet med fondsaktier  \r\n\r\n eller ved indbetaling efter udløbet af det regnskabsår, som anvendes ved  \r\n\r\n kursberegningen, vil kursen blive beregnet til det beløb, som aktiekapitalens  \r\n\r\n kursværdi før udvidelsen og den ved udvidelsen tilførte kapital udefra, udgør  \r\n\r\n i procent af aktiekapitalen efter udvidelsen. </P>  \r\n\r\n<P>På samme måde vil der blive beregnet en fælles kurs for aktier og  \r\n\r\n obligationer, hvis det er oplyst, at selskabet har optaget et konvertibelt  \r\n\r\n obligationslån efter udløbet af det regnskabsår, der anvendes ved  \r\n\r\n kursberegningen. </P>  \r\n\r\n<P>Alle kurser afrundes nedad til nærmeste med 5 delelige tal. </P>  \r\n\r\n<P>Hvor særlige forhold foreligger, kan de anførte beregningsregler være  \r\n\r\n fraveget. </P>  \r\n\r\n<P>Henvendelse vedrørende grundlaget for kursberegningen skal rettes til  \r\n\r\n selskabets ligningskommune. Denne er i listen anført ud for selskabets navn  \r\n\r\n med kommunenummer; det hertil svarende kommunenavn findes i fortegnelsen  \r\n\r\n bagest i kurslisten. </P>  \r\n\r\n<P>Klager over de beregnede kurser indgives skriftligt til det  \r\n\r\n AMTSSKATTEINSPEKTORAT (ASI), hvorunder kommunen henhører, se fortegnelsen  \r\n\r\n bagest i kurslisten. </P>  \r\n\r\n<P>STATSSKATTEDIREKTORATET </P>  \r\n\r\n<P>Kort oversigt over de oplysninger, der kun kan indhentes i  \r\n\r\n Aktieselskabs-Registeret og forenings-registeret. </P>  \r\n\r\n<P> Årsregnskabet m.v. </P>  \r\n\r\n<P>De indsendte årsregnskaber og koncernregnskaber m.v. for danske  \r\n\r\n aktieselskaber, anpartsselskaber og erhvervsdrivende fonde, samt udenlandske  \r\n\r\n selskaber med her registrerede filialer opbevares på mikrofilm (mikrofiches).  \r\n\r\n Mikrofilmene er tilgængelige for alle og kan udleveres til gennemsyn eller  \r\n\r\n selvbetjeningskopiering i Aktieselskabs-Registerets ekspedition </P>  \r\n\r\n<P>Kampmannsgade 1, 1. sal </P>  \r\n\r\n<P>1604 København V </P>  \r\n\r\n<P>mandag-fredag, kl. 10-15 </P>  \r\n\r\n<P>Ved gennemsyn af regnskaberne benyttes de i ekspeditionen opstillede  \r\n\r\n læseapparater. Benyttelsen er gratis. </P>  \r\n\r\n<P>I ekspeditionen er opstillet kopiapparater, som publikum selv kan anvende  \r\n\r\n til affotografering af regnskabssider og af hele mikrofiches mod betaling af  \r\n\r\n afgift. </P>  \r\n\r\n<P> Bestilling af kopi af regnskab. </P>  \r\n\r\n<P>Bestilling kan ske ved skriftlig henvendelse til </P>  \r\n\r\n<P>Aktieselskabs-Registeret </P>  \r\n\r\n<P>Regnskabsbestillingen </P>  \r\n\r\n<P>Kampmannsgade 1 </P>  \r\n\r\n<P>1604 København V </P>  \r\n\r\n<P>Ved bestilling bedes opgivet selskabets eller fondens korrekte navn og  \r\n\r\n register-nummer. Endvidere bedes oplyst det pågældende regnskabsår samt  \r\n\r\n bestillerens navn, adresse og telefonnummer. Angives regnskabsåret ikke eller  \r\n\r\n bestilles blot det seneste regnskabsår, kopierer registeret det senest  \r\n\r\n offentliggjorte årsregnskab, med mindre dette regnskab er mere end 18 måneder  \r\n\r\n gammelt, regnet fra bestillingsmåneden. Regnskaberne leveres ubekræftet, med  \r\n\r\n mindre der afgives bestilling på bekræftede. </P>  \r\n\r\n<P>Regnskaberne vil blive fremsendt pr. efterkrav, hvis betaling ikke sker  \r\n\r\n forud. </P>  \r\n\r\n<P>Registeret kan ikke meddele særlige oplysninger om regnskabers indhold  \r\n\r\n eller lignende. Publikum henvises til selv at læse regnskaberne. Under  \r\n\r\n særlige omstændigheder og i begrænset omfang kan registeret dog give særlige  \r\n\r\n attestationer om forhold, der fremgår udtrykkeligt af de i registeret optagne  \r\n\r\n oplysninger og dokumenter, herunder regnskaberne. </P>  \r\n\r\n<P> Ander dokumenter og oplysninger </P>  \r\n\r\n<P>Ved personlig henvendelse i registerets ekspedition, (mandag-fredag kl.  \r\n\r\n 10-15) kan fås oplysninger om alt, hvad der er registreret om selskaber,  \r\n\r\n fonde og foreninger. De kan også få udleveret de i virksomhedens aktmappe  \r\n\r\n beroende dokumenter til gennemsyn, hvis de er offentligt tilgængelige. </P>  \r\n\r\n<P> Bestilling af attester, udskrifter eller sagsdokumenter </P>  \r\n\r\n<P>Ved skriftlig henvendelse til </P>  \r\n\r\n<P>Aktieselskabs-Registeret </P>  \r\n\r\n<P>Udskriftsbestillingen </P>  \r\n\r\n<P>Kampmannsgade 1 </P>  \r\n\r\n<P>1604 København V </P>  \r\n\r\n<P>kan bestilles attester, udskrifter af registeret eller kopier af  \r\n\r\n sagsdokumenter. Ved enhver bestilling må opgives den pågældende virksomheds  \r\n\r\n nøjagtige navn, virksomhedstype og register-nummer samt bestillerens navn,  \r\n\r\n adresse og telefonnummer. Det bedes oplyst, om levering skal ske, selv om en  \r\n\r\n eventuel ændringssag ikke er afsluttet. Alle dokumenter leveres bekræftede og  \r\n\r\n sendes pr. efterkrav, med mindre der sker forudbetaling. </P>  \r\n\r\n<P> Kort oversigt over de attestationer og udskrifter,  som registeret kan  \r\n\r\n levere </P>  \r\n\r\n<P>1. Særlig attest på, at selskabet/fonden er lovligt stiftet og bestående i  \r\n\r\n henhold til dansk lovgivning </P>  \r\n\r\n<P>2. særlig attest om navneændringer </P>  \r\n\r\n<P>3. Særlig attest om øvrige forhold, der udtrykkeligt fremgår af de i  \r\n\r\n registeret værende dokumenter og oplysninger </P>  \r\n\r\n<P>4. Fuldstændig udskrift, der kan gives som et sammenskrevet resume alene  \r\n\r\n eller som et sammenskrevet resume med alle registrerede ændringer </P>  \r\n\r\n<P>Resumeet viser navnlig navn, adresse, hjemsted, formål, selskabs- eller  \r\n\r\n grundkapital, regnskabsår, tegningsregel, oplysninger om aktier eller  \r\n\r\n anparter, bestyrelsens og direktionens medlemmer, prokurister og revisorer,  \r\n\r\n samt en række oplysninger i øvrigt. </P>  \r\n\r\n<P> Bemærk, at ikke alle data vedrørende selskaber og fonde kan påregnes  \r\n\r\n konverteret til registerets edb-system. Hvor dette ikke er sket, vil det være  \r\n\r\n vanskeligt at levere en sammenskrevet udskrift, således at der her normalt  \r\n\r\n kun kan leveres en fuldstændig udskrift indeholdende alle registrerede  \r\n\r\n ændringer i kronologisk rækkefølge. </P>  \r\n\r\n<P>5. Delvis udskrift (&#187;tegningsudskrift&#171;) der viser navn,  \r\n\r\n hjemsted, tegningsregel samt medlemmerne af bestyrelse og direktion og  \r\n\r\n prokurister. Desuden oplyses om eventuel opløsning af virksomheden. </P>  \r\n\r\n<P>6. Udskrift vedrørende en forening, der viser foreningens eller en  \r\n\r\n eventuel foreningsafdelings navn, kendetegn, hjemsted, formål samt en  \r\n\r\n eventuelt registreret bestyrelse og tegningsregel. (Der kan også leveres  \r\n\r\n meddelelse om foreningsadresse). </P>  \r\n\r\n<P> Takster for registerets ydelser </P>  \r\n\r\n<P>Taksterne følger af takstbekendtgørelserne (selskaber: bkg. af 18. april  \r\n\r\n 1985, fonde: bkg. af 29. november 1984, foreninger: bkg. af 2. maj 1983).  \r\n\r\n</P>  \r\n\r\n<P>For forlodsekspedition betales for hver ydelse for  \r\n\r\n Aktieselskabs-Registeret 200 kr. </P>  \r\n\r\n<P> Regnskaber fra Aktieselskabs-Registeret </P>  \r\n\r\n<P>Ubekræftet kopi af et helt årsregnskab </P>  \r\n\r\n<P>m/ evt. koncernregnskab: 100 kr. </P>  \r\n\r\n<P>Bekræftet kopi af et helt årsregnskab </P>  \r\n\r\n<P>m/ evt. koncernregnskab: 150 kr. </P>  \r\n\r\n<P>Aftryk af hel mikrofilm (selvbetjening): 75 kr. </P>  \r\n\r\n<P>Kopi af regnskabsside (selvbetjening): 5 kr. </P>  \r\n\r\n<P> Øvrige ydelser fra Aktieselskabs-Registeret </P>  \r\n\r\n<P>Bekræftet fuldstændig udskrift (sammenskrevet </P>  \r\n\r\n<P>resume m.v.): 200 kr. </P>  \r\n\r\n<P>Bekræftet delvis udskrift (tegningsudskrift): 75 kr. </P>  \r\n\r\n<P>Bekræftet kopi af stiftelsesdokument </P>  \r\n\r\n<P>eller vedtægter: 150 kr. </P>  \r\n\r\n<P>Bekræftet kopi af anmeldelse: 100 kr. </P>  \r\n\r\n<P>Bekræftet kopi af øvrige bilag: 10 kr. pr. side - dog mindst 100 kr. </P>  \r\n\r\n<P>Attester og særskilte erklæringer m.v.: efter regning. </P>  \r\n\r\n<P> Ydelser fra Forenings-Registeret </P>  \r\n\r\n<P>Adressemeddelse: 15 kr. </P>  \r\n\r\n<P>Bekræftet udskrift: 30 kr. </P>  \r\n\r\n<P>Bekræftet kopi af anmeldelse og ledsagende </P>  \r\n\r\n<P>bilag, pr. begyndt side: 10 kr. </P>  \r\n\r\n<P>Genpart af forenings-kendetegn: efter regning. </P>  \r\n\r\n<P><IMG SRC=\"/image.aspx?id=62557&img=CR21566_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871830009"
        },
        {
            "displayName": "Entydig dokumentidentifikation",
            "displayValue": "CM021566"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18300"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "01/01/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}