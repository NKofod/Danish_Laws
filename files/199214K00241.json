{
    "id": 109232,
    "title": "1992 BTL 241   BETÆNKNING OVER FORSLAG TIL LOV OM ÆNDRING AF LOV OM EN REALRENTEAFGIFT AF   VISSE PENSIONSKAPITALER M.V. (AFGIFTSFRIT BYGGERI I 1993 OG 1994)    NR L 241 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 241",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 241 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om en realrenteafgift af  \r\n\r\n visse pensionskapitaler m.v. (Afgiftsfrit byggeri i 1993 og 1994) <BR>  \r\n\r\n Nr L 241 1992-93, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19930422 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder  \r\n\r\n stillet spørgsmål til skatteministeren, som denne har besvaret skriftligt.  \r\n\r\n</P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Arbejdsmarkedspensionsrådet, </P>  \r\n\r\n<P>Assurandør-Societetet, </P>  \r\n\r\n<P>Dansk Ejendomsmæglerforening og </P>  \r\n\r\n<P>Pensionskassen for Børne- og Ungdoms- </P>  \r\n\r\n<P>pædagoger. </P>  \r\n\r\n<P>En af de skriftlige henvendelser og skatteministerens kommentar hertil er  \r\n\r\n optrykt som bilag til betænkningen. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de stillede ændringsforslag. </P>  \r\n\r\n<P>ÆndringsforslagAf <I>skatteministeren</I> , tiltrådt af <I>udvalget</I> :  \r\n\r\n</P>  \r\n\r\n<P>Til § 1 <B>1)</B> I det under <I>nr. 1</I> foreslåede <I>§ 3, stk. 3, nr.  \r\n\r\n 12,</I> ændres &#187;1996&#171; til: &#187;1997&#171;. </P>  \r\n\r\n<P> <B>2)</B>  <I>Nr. 2</I> affattes således: </P>  \r\n\r\n<P> <B>&#187;2.</B> I <I>§ 3 b</I> indsættes efter stk. 6 som nyt stykke:  \r\n\r\n</P>  \r\n\r\n<P> <I>&#187;Stk. 7.</I> De i stk. 1 nævnte investeringer, der henføres til  \r\n\r\n afgiftsårene 1993 og 1994, er afgiftsfri uanset de afholdte udgifters  \r\n\r\n størrelse.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 Efter lovforslaget skal nybyggeri, der påbegyndes i 1993 og  \r\n\r\n 1994, være afsluttet inden udgangen af 1996 for at kunne nyde godt af  \r\n\r\n lovforslagets udvidelser af realrenteafgiftsfriheden. Af hensyn til større  \r\n\r\n byggerier, der måske vanskeligt vil kunne nå at blive færdiggjort inden for  \r\n\r\n den anførte frist, foreslås en udvidelse af fristen for afslutning til  \r\n\r\n udgangen af 1997. Om begreberne påbegyndt og færdiggjort henvises til  \r\n\r\n ministerens kommentar til henvendelse fra Pensionskassen for Børne- og  \r\n\r\n Ungdomspædagoger, som er optrykt som bilag til betænkningen. </P>  \r\n\r\n<P>Til nr. 2 Ændringen er redaktionel. Den skal tydeliggøre, at  \r\n\r\n kvotebegrænsningerne er suspenderet for investeringer, der er foretaget i  \r\n\r\n 1993 og 1994, og at afgiftsfriheden også gælder for investeringernes afkast i  \r\n\r\n senere år. </P>  \r\n\r\n<P>Hjortnæs (S) Klaus Hækkerup (S) Anne-Marie Meldgaard (S) Peder Sass (S)  \r\n\r\n Henning Nielsen (S) Bjarne Laustsen (S) Jes Lunde (SF) Rahbæk Møller (SF)  \r\n\r\n Bente Juncker (CD) Aagaard (KF) fmd. <I>Kirkegaard (KF) Peter Brixtofte  \r\n\r\n (V)</I> nfmd. <I>Svend Heiselberg (V) Svend Aage Jensby (V) Ole Donner (FP)  \r\n\r\n Elisabeth Arnold (RV) Glønborg (KRF)</I>  </P>  \r\n\r\n<P> <B>Bilag</B>  </P>  \r\n\r\n<P>PENSIONSKASSEN FOR BØRNE- OG UNGDOMSPÆDAGOGER </P>  \r\n\r\n<P>Folketinget </P>  \r\n\r\n<P>Skatteudvalget </P>  \r\n\r\n<P>Den 1. april 1993 </P>  \r\n\r\n<P> <B>Vedrørende lovforslag nr. L 241 - Afgiftsfrit byggeri i 1993 og  \r\n\r\n 1994</B>  </P>  \r\n\r\n<P>Skatteministeren har den 17. marts 1993 fremsat forslag til ændring af lov  \r\n\r\n om realrenteafgift af visse pensionskapitaler m.v. </P>  \r\n\r\n<P>I denne anledning tillader Pensionskassen for Børne- og Ungdomspædagoger  \r\n\r\n (PBU) sig at rette henvendelse til Folketingets Skatteudvalg med forslag til  \r\n\r\n visse ændringer og præciseringer i det fremsatte lovforslag, som i øvrigt  \r\n\r\n hilses velkomment af PBU. </P>  \r\n\r\n<P>1. Forslagets formål er at øge aktiviteten i bygge- og anlægssektoren i de  \r\n\r\n kommende år. </P>  \r\n\r\n<P>Forslaget indebærer, at afkastet af nyopført fast ejendom fritages for  \r\n\r\n realrenteafgift, hvis byggeriet er påbegyndt i perioden 1. januar 1993 til og  \r\n\r\n med den 31. december 1994. </P>  \r\n\r\n<P>Det er PBU's opfattelse, at forslagets positive virkninger på  \r\n\r\n byggeaktiviteten i 1993 vil være yderst begrænsede, idet forudsætningen for  \r\n\r\n påbegyndelsen af nyt byggeri vil være udarbejdelse af en lokalplan, der ofte  \r\n\r\n vil indebære en behandlingstid på mere end 1 år. </P>  \r\n\r\n<P>PBU skal derfor foreslå, <I>at byggeri påbegyndt til og med 31. december  \r\n\r\n 1995 omfattes af afgiftsfriheden.</I>  </P>  \r\n\r\n<P>2. Med hensyn til tidsfristen for byggeriets færdiggørelse - foreslået til  \r\n\r\n senest den 31. december 1996 - er det ligeledes PBU's opfattelse, at denne  \r\n\r\n frist vil kunne medføre problemer. </P>  \r\n\r\n<P>Der tænkes her bl.a. på en række større byggeprojekter i Københavns  \r\n\r\n Kommune, der p.t. er under planlægning. </P>  \r\n\r\n<P>Påbegyndelse af et byggeri forudsætter som anført ovenfor en langvarig  \r\n\r\n lokalplanprocedure, og det vil derfor ikke være muligt at overholde det  \r\n\r\n foreslåede færdiggørelsestidspunkt (31. december 1996). </P>  \r\n\r\n<P>Hvis loven skal have den ønskede virkning, er det derfor PBU's opfattelse,  \r\n\r\n<I>at færdiggørelsestidspunktet bør udskydes til tidligst den 31. december  \r\n\r\n 1997.</I>  </P>  \r\n\r\n<P>3. For så vidt angår et større samlet byggeri omfattende flere kategorier  \r\n\r\n af bygninger, der igangsættes etapevis, bør det sikres, at det samlede  \r\n\r\n projekt er omfattet af lovens regler - uanset tidspunktet for den fysiske  \r\n\r\n igangsættelse af de enkelte etaper. </P>  \r\n\r\n<P>Etapeopdelingen skal dog kunne anvendes for så vidt angår færdiggørelsen  \r\n\r\n af de enkelte etaper i relation til lovens regler. En manglende rettidig  \r\n\r\n færdiggørelse af en mindre del af det etapevis opdelte byggeri må ikke  \r\n\r\n medføre, at det samlede byggeri falder uden for loven. </P>  \r\n\r\n<P>Der vil også kunne overvejes en dispensationsadgang for  \r\n\r\n færdiggørelsestidspunktet. </P>  \r\n\r\n<P>4. Byggerier, der planlægges opført etapevis, indeholder efter PBU's  \r\n\r\n opfattelse også andre afgrænsningsproblemer. </P>  \r\n\r\n<P>Med hensyn til <I>påbegyndelsestidspunktet</I> er det væsentligt at få  \r\n\r\n fastslået, at der her tænkes på den fysiske igangsættelse af nybyggeri,  \r\n\r\n således at en grave-/støbetilladelse fra kommunen må anses for tilstrækkelig.  \r\n\r\n</P>  \r\n\r\n<P>For så vidt angår <I>færdiggørelsestidspunktet</I> bør det tilsvarende  \r\n\r\n præciseres, at der ikke her stilles krav om en kommunal  \r\n\r\n ibrugtagningstilladelse, der ofte vil foreligge senere end den fysiske  \r\n\r\n færdiggørelse. </P>  \r\n\r\n<P>Det må her være en forudsætning, at færdiggørelsestidspunktet fortolkes og  \r\n\r\n administreres fleksibelt, således at mindre, uafsluttede arbejder ikke får  \r\n\r\n den konsekvens, at byggeriet bliver afgiftspligtigt. </P>  \r\n\r\n<P>5. Renovering af eksisterende bygninger - der ikke er omfattet af  \r\n\r\n byfornyelseslovens kapitel 2 - bør efter PBU's opfattelse også være  \r\n\r\n afgiftsfrie, idet renovering som bekendt er særdeles arbejdskraftkrævende.  \r\n\r\n</P>  \r\n\r\n<P>Under alle omstændigheder må tilbygninger til eksisterende bygninger være  \r\n\r\n afgiftsfrie, når der efter en konkret vurdering er tale om en så væsentlig  \r\n\r\n tilbygning, at den må sidestilles med opførelsen af en ny bygning. </P>  \r\n\r\n<P>6. PBU skal endelig anmode Skatteudvalget om at bekræfte, at nyt byggeri  \r\n\r\n opført på lejet grund er omfattet af lovforslagets bestemmelser om  \r\n\r\n afgiftsfrihed. </P>  \r\n\r\n<P>Med venlig hilsen </P>  \r\n\r\n<P>PENSIONSKASSEN FOR BØRNE- OG UNGDOMSPÆDAGOGER </P>  \r\n\r\n<P>Ole Berg Rasmussen </P>  \r\n\r\n<P>/ Stig Jakobsen </P>  \r\n\r\n<P> <B>Skatteministerens kommentar til skriftlig henvendelse</B>  </P>  \r\n\r\n<P>Pensionskassen for Børne- og Ungdomspædagoger har i skrivelse af 1. april  \r\n\r\n 1993 rettet henvendelse til Folketingets Skatteudvalg om L 241 - forslaget om  \r\n\r\n realrenteafgiftsfrit byggeri i 1993 og 1994. (L 241, bilag 2). </P>  \r\n\r\n<P>Jeg har følgende kommentar til henvendelsen. </P>  \r\n\r\n<P>I forslaget (L 241) til en ny § 3, stk. 3, nr. 12, i realrenteafgiftsloven  \r\n\r\n er realrenteafgiftsfritagelse for nyopført fast ejendom betinget af, at  \r\n\r\n byggeriet er påbegyndt i 1993 eller 1994 og færdiggjort senest ved udgangen  \r\n\r\n af 1996. </P>  \r\n\r\n<P>Pensionskassen foreslår fristen for påbegyndelse udvidet med et år,  \r\n\r\n således at afgiftsfrihed også gælder for byggeri påbegyndt i 1995. </P>  \r\n\r\n<P>Endvidere foreslås fristen for færdiggørelse lempet, således at  \r\n\r\n færdiggørelse først skal ske senest ved udgangen af 1997. </P>  \r\n\r\n<P>Begrundelsen for forslaget er, at det vil være vanskeligt at igangsætte  \r\n\r\n større byggeprojekter i København, hvis der skal udarbejdes en lokalplan, der  \r\n\r\n ofte vil indebære en behandlingstid på mere end et år. </P>  \r\n\r\n<P>I den anledning kan jeg oplyse, at jeg agter at fremsætte forslag om, at  \r\n\r\n færdiggørelse først skal være sket inden udgangen af 1997. Derimod finder jeg  \r\n\r\n det ikke rigtigt at rykke fristen for igangsættelse. Det skyldes ønsket om,  \r\n\r\n at lovforslaget skal virke som en tilskyndelse til så hurtigt som muligt at  \r\n\r\n igangsætte beskæftigelsesfremmende nybyggeri. </P>  \r\n\r\n<P>Henvendelsen rejser spørgsmålet om forståelsen af begreberne påbegyndt og  \r\n\r\n færdiggjort. </P>  \r\n\r\n<P>I den anledning kan jeg meddele, at det er min agt at lægge følgende  \r\n\r\n forståelse til grund. </P>  \r\n\r\n<P>Ved påbegyndelse forstås byggeriets fysiske påbegyndelse. Byggeriet er  \r\n\r\n således påbegyndt, når udgravning til kælder eller pilotering er påbegyndt.  \r\n\r\n Det afgørende vil være selve udgravningen eller piloteringen. Planlægning  \r\n\r\n eller opmåling vil ikke være tilstrækkelig. Den såkaldte kommunale  \r\n\r\n gravetilladelse vil heller ikke være tilstrækkelig. Nedrivning af ældre  \r\n\r\n bygninger på byggepladsen er ikke omfattet af påbegyndelsesbegrebet. </P>  \r\n\r\n<P>Påbegyndelse indeholder også et krav om, at byggeriet ikke må gå helt i  \r\n\r\n stå efter, at de indledende arbejder er foretaget. Hvis det sker, kan  \r\n\r\n byggeriet ikke anses for påbegyndt. </P>  \r\n\r\n<P>Færdiggjort er byggeriet, når fundament, etageadskillelser, ydervægge,  \r\n\r\n vinduer, døre og tag er opført og monteret. Det er uden betydning om  \r\n\r\n indvendigt eller udvendigt malerarbejde er udført, ligesom det også er uden  \r\n\r\n betydning, om gulve og skillevægge og bygningsinventar er monteret. Det er  \r\n\r\n uden betydning, om tagrender er opsat. Gartnerarbejde, anlæg af  \r\n\r\n parkeringspladser m.v. på grunden omkring bygningen indgår heller ikke i  \r\n\r\n færdiggørelsesbegrebet. Det vil ikke være et krav, at den kommunale  \r\n\r\n ibrugtagningstilladelse skal foreligge inden fristens udløb. </P>  \r\n\r\n<P>Pensionskassen ønsker, at et større samlet byggeri omfattende flere  \r\n\r\n kategorier af bygninger i relation til påbegyndelse betragtes som eet  \r\n\r\n byggeri, således at det er tilstrækkeligt, at en enkelt bygning er igangsat  \r\n\r\n rettidigt. I relation til færdiggørelse skal det samlede byggeri kunne  \r\n\r\n betragtes som flere byggerier, således at forsinkelse med færdiggørelse af en  \r\n\r\n bygning ikke må medføre, at det samlede byggeri falder uden for loven. </P>  \r\n\r\n<P>Efter min opfattelse skal flere bygninger som udgangspunkt også opfattes  \r\n\r\n som flere byggerier, således at hver bygning er et byggeri, både i relation  \r\n\r\n til påbegyndelse og færdiggørelse. Det vil dog kunne forekomme, at de  \r\n\r\n betragtes som en enhed. Som et moment, der vil pege i retning af, at der  \r\n\r\n foreligger en enhed, kan nævnes, at der er tale om et kompleks af bygninger,  \r\n\r\n der er bestemt til udlejning til samme lejer. Der anvendes samme afgrænsning  \r\n\r\n både i forhold til påbegyndelse og færdiggørelse. </P>  \r\n\r\n<P>Pensionskassen foreslår i øvrigt, at alle forbedringer af ejendomme, også  \r\n\r\n selv om de ikke omfattes af lov om privat og offentlig byfornyelse, skal være  \r\n\r\n omfattet af afgiftsfriheden. </P>  \r\n\r\n<P>Dette forslag kan jeg ikke anbefale, bl.a. fordi det vil være vanskeligt  \r\n\r\n at afgøre, hvor stor en del af en lejeindtægt der kan henføres til  \r\n\r\n forbedringen. Forslaget omfatter kun nybyggeri samt de forbedringer, der er  \r\n\r\n omfattet af lov om privat byfornyelse. </P>  \r\n\r\n<P>Tilbygninger til eksisterende ejendomme kan dog være så omfattende, at de  \r\n\r\n må sidestilles med opførelse af nye ejendomme, således at tilbygningen er  \r\n\r\n afgiftsfri. </P>  \r\n\r\n<P>Pensionskassen spørger, om nyt byggeri på lejet grund er omfattet af  \r\n\r\n lovforslaget. Det kan bekræftes. </P>  \r\n\r\n<P>Med venlig hilsen </P>  \r\n\r\n<P>Ole Stavad </P>  \r\n\r\n<P>/ Carsten Vesterø Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/05/1993"
        },
        {
            "displayName": "Accession",
            "displayValue": "199214K00241"
        },
        {
            "displayName": "Entydig dokumentidentifikation",
            "displayValue": "CL006760"
        },
        {
            "displayName": "Dato for førstegangsindlæggelse",
            "displayValue": "06/05/1993"
        },
        {
            "displayName": "Dato for indlæggelse",
            "displayValue": "06/05/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "241"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}