{
    "id": 15442,
    "title": "Lov om beskatning af rederivirksomhed (tonnageskatteloven)",
    "documentTypeId": "10",
    "isSagsforlobPeriodValid": true,
    "shortName": "LOV nr 264 af 08/05/2002",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Lov om beskatning af rederivirksomhed (tonnageskatteloven)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Hymne\">  \r\n\r\n VI MARGRETHE DEN ANDEN, af Guds Nåde Danmarks Dronning, gør  \r\n\r\n vitterligt:  \r\n\r\n<BR>  \r\n\r\n Folketinget har vedtaget og Vi ved Vort samtykke stadfæstet følgende lov:  \r\n\r\n</P>  \r\n\r\n<P class=\"Tekstoverskrift\">  \r\n\r\n Lovens anvendelsesområde  \r\n\r\n</P>  \r\n\r\n<DIV CLASS=PARAGRAF ID=\"P1\">  \r\n\r\n<P class=\"Paragraftekst\"> <B> §&nbsp;1.  \r\n\r\n</B>  \r\n\r\n Selskaber m.v., som er skattepligtige efter selskabsskattelovens §&nbsp;1,  \r\n\r\n stk.&nbsp;1, nr. 1 og 2, eller stk.&nbsp;6, og som udøver rederivirksomhed  \r\n\r\n som  \r\n\r\n omhandlet i §&nbsp;6, kan vælge at opgøre deres skattepligtige indkomst af  \r\n\r\n rederivirksomheden efter bestemmelserne i denne lov (tonnagebeskatning). Det  \r\n\r\n samme gælder for selskaber, som er skattepligtige efter selskabsskattelovens  \r\n\r\n §&nbsp;2, stk.&nbsp;1, litra a, og som driver rederivirksomhed, når disse er  \r\n\r\n hjemmehørende i en EU-medlemsstat.  \r\n\r\n</P>  \r\n\r\n</DIV><!-- End of \"§ 1\" -->  \r\n\r\n<DIV CLASS=PARAGRAF ID=\"P2\">  \r\n\r\n<P class=\"Paragraftekst\"> <B> §&nbsp;2.  \r\n\r\n</B>  \r\n\r\n Rederier, som opfylder betingelserne i §&nbsp;1, og som anvender skibe, som  \r\n\r\n efter §§&nbsp;6-8 kan omfattes af loven, kan vælge tonnagebeskatning fra og  \r\n\r\n med  \r\n\r\n det første indkomstår, hvor betingelserne herfor er opfyldt. Valget skal  \r\n\r\n træffes senest ved rettidig indgivelse af selvangivelse for det indkomstår,  \r\n\r\n hvor tonnagebeskatning første gang vil kunne vælges.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Valg eller  \r\n\r\n fravalg af tonnagebeskatning efter stk.&nbsp;1 er bindende for rederiet i en  \r\n\r\n periode på 10 år regnet fra påbegyndelsen af det indkomstår, hvor  \r\n\r\n tonnagebeskatning første gang kan vælges. Ved udløbet af denne periode kan  \r\n\r\n tonnagebeskatning tilsvarende vælges for en ny 10-års-periode. Efter udtræden  \r\n\r\n af tonnageskatteordningen kan ordningen tidligst igen vælges efter 10  \r\n\r\n indkomstår med beskatning efter skattelovgivningens almindelige regler.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Når  \r\n\r\n tonnageskatteordningen anvendes, skal samtlige skibe og andre aktiver, som  \r\n\r\n opfylder betingelserne for tonnagebeskatning, indgå i tonnageskatteordningen.  \r\n\r\n</P>  \r\n\r\n</DIV><!-- End of \"§ 2\" -->  \r\n\r\n<DIV CLASS=PARAGRAF ID=\"P3\">  \r\n\r\n<P class=\"Paragraftekst\"> <B> §&nbsp;3.  \r\n\r\n</B>  \r\n\r\n Når  \r\n\r\n et rederi kontrollerer eller kontrolleres af et andet rederi, eller når samme  \r\n\r\n fysiske eller juridiske personer kontrollerer flere rederier, skal samtlige  \r\n\r\n således koncernforbundne rederier, herunder udenlandske sambeskattede  \r\n\r\n rederier,  \r\n\r\n jf. selskabsskattelovens §§&nbsp;31 og 32, træffe samme valg, for så vidt  \r\n\r\n angår  \r\n\r\n anvendelse af tonnageskatteordningen. Dog kan rederier, som ikke er  \r\n\r\n sambeskattede, undlade at træffe samme valg, når de ikke har fælles ledelse  \r\n\r\n eller  \r\n\r\n driftsorganisation, og de ikke driver virksomhed inden for beslægtede  \r\n\r\n forretningsområder. Ved kontrol forstås ejerskab eller rådighed over  \r\n\r\n stemmerettigheder som omhandlet i ligningslovens §&nbsp;2, stk.&nbsp;2.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Hvis  \r\n\r\n rederier, som er omfattet af stk.&nbsp;1, 2. pkt., ikke længere opfylder  \r\n\r\n betingelserne for ikke at træffe samme valg vedrørende anvendelse af  \r\n\r\n tonnageskatteordningen, skal samtlige rederier uanset bestemmelserne i  \r\n\r\n §&nbsp;2, stk.&nbsp;2, vælge beskatning efter tonnageskatteordningen fra og  \r\n\r\n med  \r\n\r\n det indkomstår, hvor betingelserne ikke længere er opfyldt.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Når skibe  \r\n\r\n m.v., som kan omfattes af denne lov, ejes eller lejes af flere rederier, kan  \r\n\r\n de  \r\n\r\n enkelte rederiers andele af sådanne skibe m.v. indgå i tonnageskatteordningen  \r\n\r\n for de pågældende rederier.  \r\n\r\n</P>  \r\n\r\n</DIV><!-- End of \"§ 3\" -->  \r\n\r\n<DIV CLASS=PARAGRAF ID=\"P4\">  \r\n\r\n<P class=\"Paragraftekst\"> <B> §&nbsp;4.  \r\n\r\n</B>  \r\n\r\n &nbsp;Hvis  \r\n\r\n rederier bliver koncernforbundne, anses bindingsperioden efter §&nbsp;2 for  \r\n\r\n den  \r\n\r\n samme som bindingsperioden for det rederi, der senest blev omfattet af  \r\n\r\n tonnageskatteordningen. Hvis ikke alle rederier er omfattet af  \r\n\r\n tonnageskatteordningen, er bindingsperioden 10 år fra og med det indkomstår,  \r\n\r\n hvor rederierne bliver koncernforbundne. 1. og 2. pkt. finder tilsvarende  \r\n\r\n anvendelse ved fusion og tilførsel af aktiver. Ved spaltning af selskaber  \r\n\r\n anses  \r\n\r\n bindingsperioden for den samme som for det selskab, der spaltes.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Bliver et  \r\n\r\n rederi omfattet af tonnageskatteordningen i medfør af §&nbsp;3, stk.&nbsp;2,  \r\n\r\n eller begynder et koncernforbundet selskab, der ikke hidtil har drevet  \r\n\r\n rederivirksomhed, at drive sådan virksomhed, uden at bestemmelserne i  \r\n\r\n §&nbsp;3,  \r\n\r\n stk.&nbsp;1, 2. pkt., finder anvendelse, anses bindingsperioden efter  \r\n\r\n §&nbsp;2  \r\n\r\n for at være den samme som for det eller de koncernforbundne selskaber.  \r\n\r\n</P>  \r\n\r\n</DIV><!-- End of \"§ 4\" -->  \r\n\r\n<DIV CLASS=PARAGRAF ID=\"P5\">  \r\n\r\n<P class=\"Paragraftekst\"> <B> §&nbsp;5.  \r\n\r\n</B>  \r\n\r\n Et  \r\n\r\n rederi, som omdannes efter reglerne i lov om skattefri virksomhedsomdannelse,  \r\n\r\n kan omfattes af tonnageskatteordningen, når de skibe, som bliver omfattet af  \r\n\r\n tonnagebeskatningen, fra og med indkomståret 2003 af den personlige ejer  \r\n\r\n højst  \r\n\r\n har været afskrevet med et beløb samlet svarende til den afskrivning, der  \r\n\r\n kunne  \r\n\r\n have været foretaget ved anvendelse af den afskrivningssats, der gælder for  \r\n\r\n selskaber på tidspunktet for virksomhedsomdannelsen. Hvis omdannelsen  \r\n\r\n omfatter  \r\n\r\n flere ejere, foretages beregningen efter 1. pkt. for hver enkelt ejer.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Er der  \r\n\r\n forud for virksomhedsomdannelsen foretaget afskrivninger i videre omfang end  \r\n\r\n nævnt i stk.&nbsp;1, kan tonnagebeskatning vælges, hvis de overskydende  \r\n\r\n afskrivninger medregnes i den skattepligtige indkomst for den pågældende  \r\n\r\n person  \r\n\r\n som indkomst ved selvstændig erhvervsvirksomhed for indkomståret forud for  \r\n\r\n det  \r\n\r\n indkomstår, hvor virksomhedsomdannelsen får virkning.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n En ideel  \r\n\r\n ejerandel i en personligt ejet virksomhed, som udøver rederivirksomhed som  \r\n\r\n omhandlet i §&nbsp;6, kan anses som en selvstændig virksomhed, der kan  \r\n\r\n omdannes  \r\n\r\n efter reglerne i lov om skattefri virksomhedsomdannelse, når den omdannede  \r\n\r\n virksomhed omfattes af tonnageskatteordningen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Indkomst omfattet af tonnagebeskatning  \r\n\r\n</P>  \r\n\r\n</DIV><!-- End of \"§ 5\" -->  \r\n\r\n<DIV CLASS=PARAGRAF ID=\"P6\">  \r\n\r\n<P class=\"Paragraftekst\"> <B> §&nbsp;6.  \r\n\r\n</B>  \r\n\r\n Skattepligtig indkomst i forbindelse med erhvervsmæssig virksomhed med  \r\n\r\n transport af passagerer eller gods (rederivirksomhed) mellem forskellige  \r\n\r\n destinationer med  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n    \r\n\r\n skibe ejet af  \r\n\r\n rederiet, jf. dog stk.&nbsp;2,  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n    \r\n\r\n skibe, som lejes uden  \r\n\r\n besætning (bareboat-charter), og  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n    \r\n\r\n skibe, som lejes med  \r\n\r\n besætning (time-charter),  \r\n\r\n</P>  \r\n\r\n<P class=\"MsoNormal\">  \r\n\r\n opgøres efter reglerne i §§&nbsp;9-15. Det er en betingelse,  \r\n\r\n at skibene har en bruttotonnage på 20 t eller derover, og at skibene  \r\n\r\n strategisk  \r\n\r\n og forretningsmæssigt drives fra Danmark.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Skibe, som  \r\n\r\n ejes af rederiet, og som udlejes, kan kun omfattes af denne lov, når lejeren  \r\n\r\n anvender skibet til formål, som ville kunne omfattes af denne lov, hvis  \r\n\r\n skibet  \r\n\r\n blev anvendt til samme formål af udlejeren selv. Endvidere kan skibe, som  \r\n\r\n ejes  \r\n\r\n af rederiet, og som udlejes uden besætning (bareboat-charter), kun omfattes  \r\n\r\n af  \r\n\r\n denne lov, når rederiet i tilfælde af forbigående overskudskapacitet udlejer  \r\n\r\n skibet i en periode på højst tre år. Samme skib kan kun omfattes af denne  \r\n\r\n bestemmelse én gang, når skibet ejes af samme rederi eller dermed  \r\n\r\n koncernforbundet rederi.  \r\n\r\n</P>  \r\n\r\n</DIV><!-- End of \"§ 6\" -->  \r\n\r\n<DIV CLASS=PARAGRAF ID=\"P7\">  \r\n\r\n<P class=\"Paragraftekst\"> <B> §&nbsp;7.  \r\n\r\n</B>  \r\n\r\n &nbsp;Hvis  \r\n\r\n den bruttotonnage, som et rederi i gennemsnit over et indkomstår har til  \r\n\r\n rådighed fra lejede skibe, er større end fire gange den bruttotonnage, som  \r\n\r\n ejes  \r\n\r\n af rederiet selv, beskattes indtægt fra den overskydende del af den lejede  \r\n\r\n tonnage efter skattelovgivningens almindelige regler. Den overskydende  \r\n\r\n indtægt  \r\n\r\n beregnes som den andel af den samlede bruttoindtjening før afskrivninger og  \r\n\r\n finansielle poster opgjort efter skattelovgivningens almindelige regler, som  \r\n\r\n svarer til forholdet mellem på den ene side den del af den lejede tonnage,  \r\n\r\n der  \r\n\r\n overstiger fire gange egentonnagen, og på den anden side den samlede tonnage  \r\n\r\n til rådighed.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n &nbsp;For  \r\n\r\n koncernforbundne rederier, som ikke er omfattet af §&nbsp;3, stk.&nbsp;1, 2.  \r\n\r\n pkt., kan forholdet mellem egen og lejet tonnage opgøres for rederierne under  \r\n\r\n et.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Skibe, som  \r\n\r\n lejes uden besætning, sidestilles ved anvendelsen af stk.&nbsp;1 med skibe  \r\n\r\n ejet  \r\n\r\n af rederiet. Det samme gælder skibe, som lejes med besætning, når skibene  \r\n\r\n lejes  \r\n\r\n for en periode på mindst et år og højst fem år, og når der samtidig med  \r\n\r\n indgåelse af lejemålet aftales en køberet, hvorefter lejer senest ved  \r\n\r\n lejemålets udløb kan erhverve skibet til højst markedsprisen ved køberettens  \r\n\r\n erhvervelse.  \r\n\r\n</P>  \r\n\r\n</DIV><!-- End of \"§ 7\" -->  \r\n\r\n<DIV CLASS=PARAGRAF ID=\"P8\">  \r\n\r\n<P class=\"Paragraftekst\"> <B> §&nbsp;8.  \r\n\r\n</B>  \r\n\r\n Indkomst af følgende former for virksomhed kan ikke omfattes af §&nbsp;6:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n    \r\n\r\n Forundersøgelser,  \r\n\r\n efterforskning eller udvinding af kulbrinter eller andre naturforekomster.  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n    \r\n\r\n Fiskeri og  \r\n\r\n forarbejdningsvirksomhed.  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n    \r\n\r\n Bygning og reparation  \r\n\r\n af havne, moler, broer, olieinstallationer, vindmølleparker eller andre  \r\n\r\n havanlæg, nedlægning af rørledninger på havbunden, opmudring, stenfiskeri,  \r\n\r\n sandsugning eller lignende virksomhed.  \r\n\r\n</P>  \r\n\r\n<P class=\"Nummer\">  \r\n\r\n 4)  \r\n\r\n &#9;  \r\n\r\n    \r\n\r\n Dykkervirksomhed.  \r\n\r\n</P>  \r\n\r\n<P class=\"Nummer\">  \r\n\r\n 5  \r\n\r\n &#9;  \r\n\r\n    \r\n\r\n Bugsering, lodsning  \r\n\r\n m.v., når skibene anvendes i og omkring havne.  \r\n\r\n</P>  \r\n\r\n<P class=\"Nummer\">  \r\n\r\n 6)  \r\n\r\n &#9;  \r\n\r\n    \r\n\r\n Passagersejlads i  \r\n\r\n eller over havneløb m.v.  \r\n\r\n</P>  \r\n\r\n<P class=\"Nummer\">  \r\n\r\n 7)  \r\n\r\n &#9;  \r\n\r\n    \r\n\r\n Uddannelsesaktiviteter,  \r\n\r\n sociale og pædagogiske aktiviteter m.v.  \r\n\r\n</P>  \r\n\r\n<P class=\"Nummer\">  \r\n\r\n 8)  \r\n\r\n &#9;  \r\n\r\n    \r\n\r\n Museumsaktiviteter og  \r\n\r\n skibsbevaring.  \r\n\r\n</P>  \r\n\r\n<P class=\"Nummer\">  \r\n\r\n 9)  \r\n\r\n &#9;  \r\n\r\n    \r\n\r\n Sports-, udflugts- og  \r\n\r\n fritidsformål.  \r\n\r\n</P>  \r\n\r\n<P class=\"Nummer\">  \r\n\r\n 10)  \r\n\r\n &#9;  \r\n\r\n Anvendelse af  \r\n\r\n permanent opankrede skibe, uanset formål.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Uddybningsmaskiner, flydekraner, flydedokke, kabeltromler, boreplatforme,  \r\n\r\n flydende beholdere og lignende materiel anses ikke for skibe efter denne lov.  \r\n\r\n Det samme gælder pramme og lægtere, medmindre de er lastbærende og har en  \r\n\r\n bruttotonnage på 2.000 t eller derover.  \r\n\r\n</P>  \r\n\r\n<P class=\"Tekstoverskrift\">  \r\n\r\n Opgørelse af indkomst under tonnageskatteordningen  \r\n\r\n</P>  \r\n\r\n</DIV><!-- End of \"§ 8\" -->  \r\n\r\n<DIV CLASS=PARAGRAF ID=\"P9\">  \r\n\r\n<P class=\"Paragraftekst\"> <B> §&nbsp;9.  \r\n\r\n</B>  \r\n\r\n Rederier, som oppebærer indkomst omfattet af tonnageskatteordningen, og som  \r\n\r\n samtidig oppebærer anden indkomst, skal opgøre tonnagebeskattet indkomst og  \r\n\r\n anden indkomst hver for sig.  \r\n\r\n</P>  \r\n\r\n</DIV><!-- End of \"§ 9\" -->  \r\n\r\n<DIV CLASS=PARAGRAF ID=\"P10\">  \r\n\r\n<P class=\"Paragraftekst\"> <B> §&nbsp;10.  \r\n\r\n</B>  \r\n\r\n Indkomst omfattes af tonnageskatteordningen, når den kan henføres til  \r\n\r\n transportydelser leveret ved anvendelse af skibe som nævnt i §&nbsp;6, eller  \r\n\r\n ydelser i nær tilknytning hertil, jf. stk.&nbsp;2.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Ud over  \r\n\r\n levering af transportydelser som nævnt i stk.&nbsp;1 henføres indkomst  \r\n\r\n vedrørende følgende former for virksomhed til beskatning under  \r\n\r\n tonnageskatteordningen, når sådan virksomhed foregår i nær tilknytning til  \r\n\r\n levering af transportydelser omfattet af tonnageskatteordningen:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n    \r\n\r\n Anvendelse af  \r\n\r\n containere.  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n    \r\n\r\n Drift af lastnings-,  \r\n\r\n losnings- og vedligeholdelsesfaciliteter.  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n    \r\n\r\n Drift af  \r\n\r\n billetkontorer og passagerterminaler.  \r\n\r\n</P>  \r\n\r\n<P class=\"Nummer\">  \r\n\r\n 4)  \r\n\r\n &#9;  \r\n\r\n    \r\n\r\n Drift af  \r\n\r\n kontorfaciliteter m.v.  \r\n\r\n</P>  \r\n\r\n<P class=\"Nummer\">  \r\n\r\n 5)  \r\n\r\n &#9;  \r\n\r\n    \r\n\r\n Salg af varer til  \r\n\r\n forbrug om bord.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Selskabets  \r\n\r\n øvrige indkomst opgøres efter skattelovgivningens almindelige regler og udgør  \r\n\r\n sammen med indkomsten efter stk.&nbsp;1 og 2 selskabets samlede  \r\n\r\n skattepligtige  \r\n\r\n indkomst.  \r\n\r\n</P>  \r\n\r\n</DIV><!-- End of \"§ 10\" -->  \r\n\r\n<DIV CLASS=PARAGRAF ID=\"P11\">  \r\n\r\n<P class=\"Paragraftekst\"> <B> §&nbsp;11.  \r\n\r\n</B>  \r\n\r\n Omfatter vederlag for en samlet transportydelse såvel transport som omhandlet  \r\n\r\n i  \r\n\r\n §&nbsp;10, stk.&nbsp;1 og 2, som andre transportydelser, beskattes det  \r\n\r\n samlede  \r\n\r\n vederlag efter denne lov, når det tonnagebeskattede selskab har indgået  \r\n\r\n aftale  \r\n\r\n om udførelse af disse andre transportydelser med en anden  \r\n\r\n transportvirksomhed.  \r\n\r\n Udfører det tonnagebeskattede rederi selv disse andre transportydelser,  \r\n\r\n beskattes den del af vederlaget, som vedrører disse andre ydelser, efter  \r\n\r\n skattelovgivningens almindelige regler.  \r\n\r\n</P>  \r\n\r\n</DIV><!-- End of \"§ 11\" -->  \r\n\r\n<DIV CLASS=PARAGRAF ID=\"P12\">  \r\n\r\n<P class=\"Paragraftekst\"> <B> §&nbsp;12.  \r\n\r\n</B>  \r\n\r\n Nettofinansudgifter (renter samt gevinst og tab opgjort efter  \r\n\r\n kursgevinstlovens  \r\n\r\n regler, bortset fra valutakursgevinst og -tab) fordeles forholdsmæssigt efter  \r\n\r\n den regnskabsmæssige værdi af egne aktiver tilknyttet tonnagebeskattet  \r\n\r\n rederivirksomhed og den regnskabsmæssige værdi af øvrige egne aktiver, jf.  \r\n\r\n dog  \r\n\r\n stk.&nbsp;2. Valutakursgevinst og -tab fordeles efter samme regler.  \r\n\r\n Nettofinansindtægter beskattes efter skattelovgivningens almindelige regler.  \r\n\r\n Ved opgørelsen af nettofinansudgifter eller -indtægter fragår rentekorrektion  \r\n\r\n efter §&nbsp;14.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Gevinst og  \r\n\r\n tab på kontrakter (terminskontrakter m.v.), som tjener til sikring af  \r\n\r\n driftsindtægter og driftsudgifter omfattet af §&nbsp;10, henføres til den  \r\n\r\n indkomst, som er sikret.  \r\n\r\n</P>  \r\n\r\n</DIV><!-- End of \"§ 12\" -->  \r\n\r\n<DIV CLASS=PARAGRAF ID=\"P13\">  \r\n\r\n<P class=\"Paragraftekst\"> <B> §&nbsp;13.  \r\n\r\n</B>  \r\n\r\n Uanset bestemmelserne om opgørelse af skattepligtig indkomst efter denne lov  \r\n\r\n skal den skattepligtige anvende priser og vilkår for handelsmæssige eller  \r\n\r\n økonomiske transaktioner som omhandlet i ligningslovens §&nbsp;2,  \r\n\r\n stk.&nbsp;1,  \r\n\r\n med fysiske eller juridiske personer og faste driftssteder (kontrollerede  \r\n\r\n transaktioner) i overensstemmelse med, hvad der kunne være opnået, hvis  \r\n\r\n transaktionerne var afsluttet mellem uafhængige parter. Ligningslovens  \r\n\r\n §&nbsp;2, stk.&nbsp;2-4, finder tilsvarende anvendelse.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Ved  \r\n\r\n opgørelsen af indkomst, som efter §§&nbsp;11 og 12 eller på anden måde skal  \r\n\r\n henføres til tonnagebeskatning eller til beskatning efter de almindelige  \r\n\r\n regler, anvendes de priser og de vilkår, der kunne være opnået, hvis aftale  \r\n\r\n om  \r\n\r\n transportydelser eller andre ydelser eller om anvendelse af faciliteter m.v.  \r\n\r\n var indgået mellem uafhængige parter, jf. ligningslovens §&nbsp;2,  \r\n\r\n stk.&nbsp;1.  \r\n\r\n Skattekontrollovens §&nbsp;3 B finder tilsvarende anvendelse.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n &nbsp;Ved  \r\n\r\n manglende overholdelse af bestemmelserne i stk.&nbsp;1 og 2 reguleres den  \r\n\r\n skattepligtige indkomst i overensstemmelse med bestemmelserne i  \r\n\r\n ligningslovens  \r\n\r\n §&nbsp;2, uanset bestemmelserne i denne lov.  \r\n\r\n</P>  \r\n\r\n</DIV><!-- End of \"§ 13\" -->  \r\n\r\n<DIV CLASS=PARAGRAF ID=\"P14\">  \r\n\r\n<P class=\"Paragraftekst\"> <B> §&nbsp;14.  \r\n\r\n</B>  \r\n\r\n Hvis selskabets gæld er mindre end halvdelen af selskabets egenkapital  \r\n\r\n opgjort  \r\n\r\n ved indkomstårets udløb, forhøjes den skattepligtige indkomst med forskellen  \r\n\r\n ganget med den afkastsats, der er nævnt i virksomhedsskattelovens §&nbsp;9.  \r\n\r\n Gæld og egenkapital opgøres efter de regnskabsmæssige værdier. Denne  \r\n\r\n rentekorrektion fragår ved beregningen af nettofinansudgifter eller  \r\n\r\n -indtægter  \r\n\r\n efter §&nbsp;12, stk.&nbsp;1.  \r\n\r\n</P>  \r\n\r\n</DIV><!-- End of \"§ 14\" -->  \r\n\r\n<DIV CLASS=PARAGRAF ID=\"P15\">  \r\n\r\n<P class=\"Paragraftekst\"> <B> §&nbsp;15.  \r\n\r\n</B>  \r\n\r\n For skibe m.v. omfattet af denne lov opgøres den skattepligtige indkomst på  \r\n\r\n grundlag af nettotonnagen. Den skattepligtige indkomst udgør for hvert skib  \r\n\r\n følgende grundbeløb pr. 100 nettoton (NT) pr. påbegyndt døgn, uanset om  \r\n\r\n skibet  \r\n\r\n er i drift eller ej:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n    \r\n\r\n Til og med 1.000 NT -  \r\n\r\n 7 kr. pr. 100 NT  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n    \r\n\r\n Fra 1.001 NT til og  \r\n\r\n med 10.000 NT - 5 kr. pr. 100 NT  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n    \r\n\r\n Fra 10.001 NT til og  \r\n\r\n med 25.000 NT - 3 kr. pr. 100 NT  \r\n\r\n</P>  \r\n\r\n<P class=\"Nummer\">  \r\n\r\n 4)  \r\n\r\n &#9;  \r\n\r\n    \r\n\r\n Mere end 25.000 NT -  \r\n\r\n 2 kr. pr. 100 NT  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Der kan  \r\n\r\n ikke ved indkomstopgørelsen efter stk.&nbsp;1 foretages fradrag for  \r\n\r\n skattemæssige afskrivninger på skibe eller driftsmidler, som helt eller  \r\n\r\n delvis  \r\n\r\n er omfattet af tonnageskatteordningen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Der kan  \r\n\r\n ikke ved indkomstopgørelsen efter stk.&nbsp;1 foretages fradrag efter  \r\n\r\n skattelovgivningens almindelige regler for udgifter, der vedrører den  \r\n\r\n tonnagebeskattede indkomst. Vedrører en udgift såvel indkomst, der kan  \r\n\r\n beskattes efter denne lov, som anden indkomst, fordeles udgiften  \r\n\r\n forholdsmæssigt efter den samlede bruttoindtjening før afskrivninger og  \r\n\r\n finansielle poster opgjort efter skattelovgivningens almindelige regler.  \r\n\r\n</P>  \r\n\r\n<P class=\"Tekstoverskrift\">  \r\n\r\n Beskatning af avancer og genvundne afskrivninger  \r\n\r\n</P>  \r\n\r\n</DIV><!-- End of \"§ 15\" -->  \r\n\r\n<DIV CLASS=PARAGRAF ID=\"P16\">  \r\n\r\n<P class=\"Paragraftekst\"> <B> §&nbsp;16.  \r\n\r\n</B>  \r\n\r\n Ved overgang fra beskatning efter de almindelige regler til tonnagebeskatning  \r\n\r\n foretages en forholdsmæssig fordeling af de eksisterende saldi efter  \r\n\r\n afskrivningsloven efter den regnskabsmæssige værdi af de aktiver, der helt  \r\n\r\n eller delvis omfattes af tonnageskatteordningen, og den regnskabsmæssige  \r\n\r\n værdi  \r\n\r\n af øvrige aktiver. Den del, der vedrører aktiver helt eller delvis omfattet  \r\n\r\n af  \r\n\r\n tonnagebeskatningen, indgår på særlige overgangssaldi. Endvidere indgår  \r\n\r\n beløb,  \r\n\r\n som er beskattet efter §&nbsp;5, stk.&nbsp;2. Senere udgifter til  \r\n\r\n forbedringer  \r\n\r\n på de pågældende aktiver tilgår disse saldi.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Anskaffelsessummen for henholdsvis skibe og driftsmidler, som erhverves efter  \r\n\r\n overgang til tonnagebeskatning, og som helt eller delvis anvendes under  \r\n\r\n tonnageskatteordningen, indgår på særlige udligningssaldi. Senere udgifter  \r\n\r\n til  \r\n\r\n forbedringer på de pågældende aktiver tilgår disse saldi. Rederier, som fra  \r\n\r\n etableringstidspunktet anvender tonnageskatteordningen, skal ikke føre  \r\n\r\n udligningssaldi, medmindre rederiet er omfattet af §&nbsp;5 eller §&nbsp;17,  \r\n\r\n stk.&nbsp;1, finder anvendelse.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Hvis et  \r\n\r\n skib eller et driftsmiddel afhændes, fragår salgssummen den saldo, som det  \r\n\r\n pågældende aktiv er omfattet af. For skibes vedkommende finder 1. pkt. ikke  \r\n\r\n anvendelse på beløb, der overstiger skibets faktiske anskaffelsessum tillagt  \r\n\r\n udgifter til forbedringer. Overgangssaldi og udligningssaldi nedskrives  \r\n\r\n årligt  \r\n\r\n med det maksimale beløb efter afskrivningslovens regler. Modsvares negative  \r\n\r\n overgangssaldi af positive udligningssaldi, nedskrives udligningssaldi på  \r\n\r\n grundlag af nettobeløbet. Nedskrivningerne kan ikke føres til fradrag.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;4.  \r\n\r\n</I>  \r\n\r\n Bliver  \r\n\r\n rederiets overgangssaldi negative, finder afskrivningslovens §&nbsp;8  \r\n\r\n anvendelse, medmindre de negative saldi helt eller delvis modsvares af  \r\n\r\n tilsvarende  \r\n\r\n positive udligningssaldi. Modsvares kun en del af negative overgangssaldi af  \r\n\r\n positive udligningssaldi, finder afskrivningslovens §&nbsp;8 anvendelse på  \r\n\r\n forskelsbeløbet.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;5.  \r\n\r\n</I>  \r\n\r\n Ved  \r\n\r\n anvendelsen af stk.&nbsp;4 sidestilles indgåelse af bindende kontrakt om  \r\n\r\n levering af nybygget tonnage inden for højst tre år med erhvervelse af skib.  \r\n\r\n Det er en betingelse, at kontrakt indgås senest ved udgangen af det følgende  \r\n\r\n indkomstår, og at den pågældende tonnage anvendes i tonnageskatteordningen.  \r\n\r\n</P>  \r\n\r\n</DIV><!-- End of \"§ 16\" -->  \r\n\r\n<DIV CLASS=PARAGRAF ID=\"P17\">  \r\n\r\n<P class=\"Paragraftekst\"> <B> §&nbsp;17.  \r\n\r\n</B>  \r\n\r\n Hvis et skib eller driftsmiddel overgår fra anden anvendelse til hel eller  \r\n\r\n delvis anvendelse under tonnageskatteordningen, efter at rederiet er indtrådt  \r\n\r\n i  \r\n\r\n ordningen, finder §&nbsp;16, stk.&nbsp;1, tilsvarende anvendelse. Anvender  \r\n\r\n rederiet tonnageskatteordningen fra etableringstidspunktet, opgøres der  \r\n\r\n udligningssaldi for skibe og driftsmidler, som erhverves efter at de i 1.  \r\n\r\n pkt.  \r\n\r\n nævnte skibe og driftsmidler er overgået til anvendelse under  \r\n\r\n tonnageskatteordningen, og som helt eller delvis anvendes under ordningen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Overgår  \r\n\r\n skibe eller driftsmidler fra hel eller delvis anvendelse under  \r\n\r\n tonnageskatteordningen til anden anvendelse, anses aktiverne for maksimalt  \r\n\r\n afskrevet efter afskrivningslovens bestemmelser. Beløbet fragår  \r\n\r\n overgangssaldi  \r\n\r\n eller udligningssaldi, hvis aktiverne er omfattet af sådanne. Beløbet tilgår  \r\n\r\n rederiets saldi efter afskrivningsloven. §&nbsp;20, stk.&nbsp;2, finder  \r\n\r\n tilsvarende anvendelse.  \r\n\r\n</P>  \r\n\r\n</DIV><!-- End of \"§ 17\" -->  \r\n\r\n<DIV CLASS=PARAGRAF ID=\"P18\">  \r\n\r\n<P class=\"Paragraftekst\"> <B> §&nbsp;18.  \r\n\r\n</B>  \r\n\r\n Avancer ved afhændelse af skibe, der helt eller delvis omfattes af  \r\n\r\n tonnageskatteordningen, medregnes i rederiets skattepligtige indkomst.  \r\n\r\n Avancen  \r\n\r\n opgøres for hvert enkelt skib som forskellen mellem salgssummen og  \r\n\r\n anskaffelsessummen tillagt udgifter til forbedringer. Ved opgørelsen af den  \r\n\r\n samlede avance, som kommer til beskatning i et indkomstår, fragår tab på  \r\n\r\n skibe,  \r\n\r\n der såvel erhverves som afhændes inden for det samme indkomstår.  \r\n\r\n</P>  \r\n\r\n</DIV><!-- End of \"§ 18\" -->  \r\n\r\n<DIV CLASS=PARAGRAF ID=\"P19\">  \r\n\r\n<P class=\"Paragraftekst\"> <B> §&nbsp;19.  \r\n\r\n</B>  \r\n\r\n Der foretages ikke afskrivninger på bygninger og installationer, som helt  \r\n\r\n eller  \r\n\r\n delvis omfattes af tonnageskatteordningen. Ejendomsavancebeskatningslovens  \r\n\r\n bestemmelser finder i øvrigt anvendelse.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Overgår bygninger  \r\n\r\n og installationer fra hel eller delvis anvendelse under  \r\n\r\n tonnageskatteordningen  \r\n\r\n til anden anvendelse, anses aktiverne for maksimalt afskrevet efter  \r\n\r\n afskrivningslovens bestemmelser i den periode, de har været omfattet af  \r\n\r\n tonnageskatteordningen.  \r\n\r\n</P>  \r\n\r\n</DIV><!-- End of \"§ 19\" -->  \r\n\r\n<DIV CLASS=PARAGRAF ID=\"P20\">  \r\n\r\n<P class=\"Paragraftekst\"> <B> §&nbsp;20.  \r\n\r\n</B>  \r\n\r\n Ved rederiets overgang fra tonnagebeskatning til beskatning efter  \r\n\r\n skattelovgivningens almindelige regler udgør afskrivningsgrundlaget for  \r\n\r\n aktiver  \r\n\r\n omfattet af overgangssaldi og udligningssaldi summen af de pågældende saldi.  \r\n\r\n Andre aktiver omfattet af tonnageskatteordningen anses for maksimalt  \r\n\r\n afskrevet  \r\n\r\n efter afskrivningslovens bestemmelser i de år, rederiet har været omfattet af  \r\n\r\n tonnageskatteordningen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Hvis et  \r\n\r\n rederi er blevet skattepligtigt efter selskabsskattelovens §&nbsp;1, fordi  \r\n\r\n ledelsens sæde er flyttet her til landet, eller fordi rederiet er blevet  \r\n\r\n hjemmehørende her i landet efter bestemmelserne i en  \r\n\r\n dobbeltbeskatningsoverenskomst, og rederiet fra dette tidspunkt har anvendt  \r\n\r\n tonnageskatteordningen, fastsættes grundlaget for de afskrivninger, der er  \r\n\r\n nævnt i stk.&nbsp;1, 2. pkt., efter bestemmelserne i selskabsskattelovens  \r\n\r\n §&nbsp;4 A, stk.&nbsp;2.  \r\n\r\n</P>  \r\n\r\n<P class=\"Tekstoverskrift\">  \r\n\r\n Lempelse for udenlandske fragtskatter  \r\n\r\n</P>  \r\n\r\n</DIV><!-- End of \"§ 20\" -->  \r\n\r\n<DIV CLASS=PARAGRAF ID=\"P21\">  \r\n\r\n<P class=\"Paragraftekst\"> <B> §&nbsp;21.  \r\n\r\n</B>  \r\n\r\n Har et rederi betalt fragtskatter i udlandet, fordeles disse på  \r\n\r\n tonnagebeskattet rederivirksomhed og eventuel anden rederivirksomhed i  \r\n\r\n forhold  \r\n\r\n til den anvendte tonnage. De fragtskatter, der falder på den  \r\n\r\n tonnagebeskattede  \r\n\r\n del af rederivirksomheden, kan for hvert enkelt land fradrages i den del af  \r\n\r\n tonnageskatten beregnet efter §&nbsp;15, der falder på fragtindtægter fra det  \r\n\r\n pågældende land. Eventuel overskydende fragtskat kan ikke fradrages i eller  \r\n\r\n fremføres til modregning i skat af anden indkomst.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n De  \r\n\r\n fragtskatter, der falder på den ikketonnagebeskattede del af  \r\n\r\n rederivirksomheden, kan fradrages eller fremføres til modregning i skat af  \r\n\r\n anden ikketonnagebeskattet indkomst efter bestemmelserne i ligningslovens  \r\n\r\n §&nbsp;33.  \r\n\r\n</P>  \r\n\r\n<P class=\"Tekstoverskrift\">  \r\n\r\n Kontrolbestemmelser  \r\n\r\n</P>  \r\n\r\n</DIV><!-- End of \"§ 21\" -->  \r\n\r\n<DIV CLASS=PARAGRAF ID=\"P22\">  \r\n\r\n<P class=\"Paragraftekst\"> <B> §&nbsp;22.  \r\n\r\n</B>  \r\n\r\n Et  \r\n\r\n rederi, som anvender tonnageskatteordningen, skal hvert år i sit  \r\n\r\n skattemæssige  \r\n\r\n årsregnskab, jf. skattekontrollovens §&nbsp;3, vedlægge en skriftlig  \r\n\r\n erklæring  \r\n\r\n fra selskabets generalforsamlingsvalgte revisor om, at betingelserne i  \r\n\r\n §&nbsp;3, stk.&nbsp;1 og 2, samt i §&nbsp;6, stk.&nbsp;2, 2. pkt., er  \r\n\r\n opfyldt.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Ved  \r\n\r\n udlejning af skibe, jf. §&nbsp;6, stk.&nbsp;2, er det en betingelse for  \r\n\r\n anvendelse af tonnageskatteordningen, at udlejeren i lejeaftalen til brug for  \r\n\r\n skattemyndighederne betinger sig en årlig erklæring fra lejeren om, at  \r\n\r\n betingelserne i §&nbsp;6, stk.&nbsp;2, 1. pkt., er opfyldt.  \r\n\r\n</P>  \r\n\r\n<P class=\"Tekstoverskrift\">  \r\n\r\n Overgangs- og ikrafttrædelsesbestemmelser  \r\n\r\n</P>  \r\n\r\n</DIV><!-- End of \"§ 22\" -->  \r\n\r\n<DIV CLASS=PARAGRAF ID=\"P23\">  \r\n\r\n<P class=\"Paragraftekst\"> <B> §&nbsp;23.  \r\n\r\n</B>  \r\n\r\n Loven træder i kraft dagen efter bekendtgørelsen i Lovtidende og har virkning  \r\n\r\n fra og med indkomståret 2001.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Rederier,  \r\n\r\n som vil kunne vælge tonnageskatteordningen fra det tidspunkt, hvor loven har  \r\n\r\n virkning, kan træffe valg om anvendelse af ordningen senest ved rettidig  \r\n\r\n indgivelse af selvangivelse for det andet indkomstår, hvor ordningen vil  \r\n\r\n kunne  \r\n\r\n anvendes. Er tonnagebeskatning ikke valgt senest ved rettidig indgivelse af  \r\n\r\n selvangivelse for det andet indkomstår, hvor ordningen vil kunne anvendes,  \r\n\r\n regnes 10-års-perioden efter §&nbsp;2, stk.&nbsp;2, fra og med det  \r\n\r\n indkomstår,  \r\n\r\n hvor loven får virkning.  \r\n\r\n</P>  \r\n\r\n</DIV><!-- End of \"§ 23\" -->  \r\n\r\n<DIV CLASS=PARAGRAF ID=\"P24\">  \r\n\r\n<P class=\"Paragraftekst\"> <B> §&nbsp;24.  \r\n\r\n</B>  \r\n\r\n &nbsp;Loven  \r\n\r\n gælder ikke for Færøerne og Grønland.  \r\n\r\n</P>  \r\n\r\n</DIV><!-- End of \"§ 24\" -->  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Givet på Christiansborg Slot, den 8. maj  \r\n\r\n 2002</I></P>  \r\n\r\n<P CLASS=SEGL ALIGN=\"CENTER\">Under Vor Kongelige H&aring;nd og Segl</P>  \r\n\r\n<P CLASS=SIGN1 ALIGN=\"CENTER\">Margrethe R.</P>  \r\n\r\n<P CLASS=SIGN2 ALIGN=\"RIGHT\">/Svend Erik Hovmand</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb 2001/2 LF 92",
            "stateLabel": "Vedtaget",
            "references": [
                {
                    "shortName": "2001/2 SF. L 92 og L 93",
                    "title": "Skriftlig fremsættelse (6. februar 2002) - L 92 og L 93",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 89828,
                    "eliUri": "/eli/ft/20012XX00090",
                    "externalLink": ""
                },
                {
                    "shortName": "2001/2 LSF 92",
                    "title": "Forslag til Lov om beskatning af rederivirksomhed\\n(Tonnageskatteloven)",
                    "presentationName": "Lovforslag som fremsat",
                    "documentTypeId": 400,
                    "documentId": 89818,
                    "eliUri": "/eli/ft/200122L00092",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20012/lovforslag_oversigtsformat/L92.htm"
                },
                {
                    "shortName": "2001/2 BTL 92",
                    "title": "Betænkning over Forslag til lov om beskatning af rederivirksomhed (tonnageskatteloven)",
                    "presentationName": "Betænkning  over lovforslag",
                    "documentTypeId": 420,
                    "documentId": 95227,
                    "eliUri": "/eli/ft/200124L00349",
                    "externalLink": ""
                },
                {
                    "shortName": "2001/2 LSV 92",
                    "title": "Forslag til Lov om beskatning af rederivirksomhed (tonnageskatteloven)",
                    "presentationName": "Lovforslag som vedtaget",
                    "documentTypeId": 410,
                    "documentId": 95251,
                    "eliUri": "/eli/ft/200123L00092",
                    "externalLink": ""
                },
                {
                    "shortName": "LOV nr 264 af 08/05/2002",
                    "title": "Lov om beskatning af rederivirksomhed (tonnageskatteloven)",
                    "presentationName": "Lov",
                    "documentTypeId": 10,
                    "documentId": 15442,
                    "eliUri": "/eli/lta/2002/264",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/05/2002"
        },
        {
            "displayName": "Accession",
            "displayValue": "A20020026430"
        },
        {
            "displayName": "Entydig dokumentidentifikation",
            "displayValue": "AN002973"
        },
        {
            "displayName": "Dato for førstegangsindlæggelse",
            "displayValue": "10/05/2002"
        },
        {
            "displayName": "Dato for indlæggelse",
            "displayValue": "16/06/2006"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "264"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "08/05/2002"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 10.2002-311-278"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}