{
    "id": 28439,
    "title": "Ægtefællers solidariske hæftelse for tilbagebetaling af kontanthjælp, jf. bistandslovens § 25, stk. 1, nr. 2, og § 6.",
    "documentTypeId": "300",
    "isSagsforlobPeriodValid": true,
    "shortName": "FOU nr 1993.247",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n A klagede over en afgørelse fra Den Sociale Ankestyrelse (DSA),  \r\n\r\n som DSA havde truffet, efter at ombudsmanden havde henstillet til DSA at  \r\n\r\n behandle sagen som principiel. Ved afgørelsen stadfæstede DSA Amtsankenævnets  \r\n\r\n (AAN's) afgørelse, hvorefter A blev pålagt at tilbagebetale kontanthjælp, som  \r\n\r\n var blevet ydet A's tidligere ægtefælle B som tilbagebetalingspligtig  \r\n\r\n terminshjælp,  \r\n\r\n medens ægtefællerne endnu levede sammen. A havde ved bevillingen af hjælpen -  \r\n\r\n under protest - sammen med B underskrevet en erklæring om tilbagebetaling.  \r\n\r\n AAN  \r\n\r\n havde ved afgørelsen lagt vægt på, at bistandslovens § 25, stk.1, nr. 2,  \r\n\r\n alene  \r\n\r\n er betinget af, at hjælpen er bevilget til terminsydelser, og at hjælp efter  \r\n\r\n denne bestemmelse til en ægtefælle anses for ydet til begge ægtefæller, også  \r\n\r\n når kun den ene ægtefælle opfylder tildelingsbetingelserne, jf.  \r\n\r\n bistandslovens  \r\n\r\n § 6.  \r\n\r\n</P>  \r\n\r\n<P class=\"Resume\">  \r\n\r\n Under henvisning til retspraksis havde ombudsmanden i sin  \r\n\r\n henstilling til DSA om at behandle sagen anført, at det måtte lægges til  \r\n\r\n grund,  \r\n\r\n at ægtefællers solidariske hæftelse for tilbagebetaling af hjælp, der alene  \r\n\r\n er  \r\n\r\n ansøgt af og bevilget til den ene ægtefælle (mod tilbagebetalingspligt),  \r\n\r\n forudsætter  \r\n\r\n udtrykkelig hjemmel. Ved ombudsmandens senere behandling af A's klage over  \r\n\r\n DSA's afgørelse måtte han forstå, at DSA havde fundet, at kontanthjælpen var  \r\n\r\n ydet både til A og B, hvorfor der ikke krævedes særlig hjemmel for solidarisk  \r\n\r\n hæftelse. Ombudsmanden meddelte, at han ikke kunne tilslutte sig denne  \r\n\r\n opfattelse. Det var således ombudsmandens opfattelse, at DSA havde truffet  \r\n\r\n sin  \r\n\r\n afgørelse i sagen på grundlag af en urigtig retsopfattelse. Da der imidlertid  \r\n\r\n ikke var fremkommet væsentligt nye oplysninger i sagen efter ombudsmandens  \r\n\r\n første henstilling til DSA, og da ombudsmanden tidligere havde meddelt DSA  \r\n\r\n sin  \r\n\r\n opfattelse, fandt han ikke tilstrækkeligt grundlag for at henstille til DSA  \r\n\r\n at  \r\n\r\n genoptage sagen. Derimod fandt ombudsmanden, at spørgsmålet burde afklares  \r\n\r\n ved  \r\n\r\n domstolene. (J. nr. 1992-589-085).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Ægtefællers solidariske hæftelse for tilbagebetaling af  \r\n\r\n kontanthjælp, jf. bistandslovens § 25, stk. 1, nr. 2, og § 6.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede over Den Sociale  \r\n\r\n Ankestyrelses afgørelse i skrivelse af 23. december 1991. Ved afgørelsen  \r\n\r\n stadfæstede ankestyrelsen en afgørelse fra Amtsankenævnet (nu Det Sociale  \r\n\r\n Ankenævn) for X Amt, hvorefter A blev pålagt at tilbagebetale kontanthjælp.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af sagens akter fremgik  \r\n\r\n bl.a., at A's tidligere ægtefælle, B, fra den 15. oktober 1987 modtog støtte  \r\n\r\n efter den dagældende bistandslovs § 42. Hjælpen blev udbetalt med kr. 1.122  \r\n\r\n pr.  \r\n\r\n uge, hvoraf kr. 483 blev ydet som tilbagebetalingspligtig terminshjælp.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forlængelse af ovennævnte  \r\n\r\n bevilling fremsendte Y Kommune erklæring om tilbagebetaling med henblik på  \r\n\r\n indhentelse af A's og B's underskrifter. Ved modtagelsen af erklæringen  \r\n\r\n rettede  \r\n\r\n A telefonisk henvendelse til kommunen og protesterede over, at han tillige  \r\n\r\n skulle underskrive erklæringen, idet hjælpen alene var blevet bevilget hans  \r\n\r\n tidligere ægtefælle. Trods protesten underskrev A erklæringen og fremsendte  \r\n\r\n denne til kommunen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sommeren 1988 ophævede A og  \r\n\r\n B samlivet. På dette tidspunkt var der udbetalt B 14.414 kr. i terminshjælp.  \r\n\r\n Fællesboet blev delt, og den faste ejendom - som indgik i formuefællesskabet,  \r\n\r\n men tilhørte A - blev udlagt til A.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under en telefonsamtale  \r\n\r\n mellem A og Y Kommunes sagsbehandler den 22. november 1988 meddelte  \r\n\r\n sagsbehandleren, at kommunen havde besluttet at pålægge A at tilbagebetale  \r\n\r\n terminshjælpen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til kommunen af 20.  \r\n\r\n december 1988 påklagede A kommunens afgørelse til amtsankenævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Amtsankenævnet traf i  \r\n\r\n skrivelse af 7. december 1989 følgende afgørelse i sagen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;&quot;Ankenævnet  \r\n\r\n godkender, at det sociale udvalg efter bistandslovens § 25, nr. 1 har valgt  \r\n\r\n at  \r\n\r\n rette tilbagebetalingskravet mod Dem vedrørende den kontanthjælp, som De og  \r\n\r\n deres ægtefælle, (B), modtog til dækning af terminsudgifter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankenævnet har lagt vægt på,  \r\n\r\n at tilbagebetalingsbestemmelsen i § 25, nr. 2, alene er betinget af, at  \r\n\r\n hjælpen  \r\n\r\n er bevilget til terminsydelser, og at hjælp efter bistandsloven til  \r\n\r\n ægtefæller  \r\n\r\n anses for ydet til begge parter, også selvom kun den ene ægtefælle opfylder  \r\n\r\n tildelingsbetingelserne.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankenævnet vil gøre opmærksom  \r\n\r\n på, at tilbagebetalingskravet først indtræder ved uddannelsens afslutning,  \r\n\r\n jfr.  \r\n\r\n pkt. 51 i Socialministeriets vejledning af 26.6.1987 om hjælp efter  \r\n\r\n bistandslovens § 42, og at tilbagebetalingen skal ske efter reglerne i  \r\n\r\n bistandslovens § 27.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 18. december 1989  \r\n\r\n påklagede A ankenævnets afgørelse til Den Sociale Ankestyrelse. Ankestyrelsen  \r\n\r\n afslog i skrivelse af 22. december 1989 at behandle klagen, idet  \r\n\r\n ankestyrelsen  \r\n\r\n ikke fandt, at sagen havde principiel betydning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A rettede derefter  \r\n\r\n henvendelse til mig og bad om min vurdering af sagen. Efter at jeg havde  \r\n\r\n gennemgået sagens akter, afholdt jeg den 12. marts 1991 et møde med  \r\n\r\n ankestyrelsen, under hvilket A's sag blev drøftet. Til brug for mødet havde  \r\n\r\n en  \r\n\r\n af mine medarbejdere udarbejdet følgende notat om sagen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter bistandslovens § 25,  \r\n\r\n stk. 1, nr. 2, er der obligatorisk tilbagebetalingspligt med hensyn til  \r\n\r\n kontanthjælp udbetalt til dækning af terminsudgifter. Bestemmelsen blev  \r\n\r\n vedtaget  \r\n\r\n ved lov nr. 258 af 16. juni 1980 og trådte i kraft den 1. januar 1981.  \r\n\r\n Bestemmelsen, der oprindelig alene vedrørte afdrag, udvidedes ved lov nr. 620  \r\n\r\n af 8. december 1982 med ikrafttræden den 1. januar 1983 til også at omfatte  \r\n\r\n renter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indtil Højesterets dom af 16.  \r\n\r\n april 1985, U.85.522 H, administreredes bistandslovens  \r\n\r\n tilbagebetalingsbestemmelser således, at ægtefællers gensidige  \r\n\r\n forsørgelsespligt antoges at føre til solidarisk hæftelse, uanset om  \r\n\r\n tilbagebetalingskravet var bekendtgjort over for begge eller kun den ene  \r\n\r\n ægtefælle.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved dommen tiltrådte  \r\n\r\n Højesteret, landsrettens opfattelse, hvorefter der ikke i bistandsloven er  \r\n\r\n hjemmel til at gøre tilbagebetalingskrav gældende imod den ægtefælle, til  \r\n\r\n hvem  \r\n\r\n hjælpen ikke (direkte) er udbetalt. Efter dommen ligger det således fast, at  \r\n\r\n der ikke af den offentligretlige forsørgelsespligt kan udledes en regel om  \r\n\r\n solidarisk hæftelse. Ifølge Hornslets kommentar til dommen kræver det  \r\n\r\n lovændring, hvis der skal gælde solidarisk hæftelse for ægtefæller i et  \r\n\r\n sådant  \r\n\r\n tilfælde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dommen vedrørte et ægtepar,  \r\n\r\n til hvem der i 1978 var udbetalt kontanthjælp til bl.a. terminsudgifter.  \r\n\r\n Hjælpen var udbetalt til manden, over for hvem tilbagebetalingskravet alene  \r\n\r\n blev bekendtgjort. Hjælpen blev gjort tilbagebetalingspligtig efter  \r\n\r\n bistandslovens  \r\n\r\n § 26, stk. 1, nr. 3. (§ 25, stk. 1, nr. 2, trådte i kraft efter det  \r\n\r\n tidspunkt,  \r\n\r\n der var relevant for bedømmelsen af hæftelsesforholdene i U.85.522 H).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af forarbejderne til  \r\n\r\n bistandslovens § 25, stk. 1, nr. 2, fremgår, at reglen &quot;har til formål  \r\n\r\n at  \r\n\r\n sikre, at der altid sker tilbagebetaling af hjælp, der er ydet til dækning af  \r\n\r\n den del af terminsydelserne, der hidrører fra afdrag&quot;. Udvidelsen til  \r\n\r\n også  \r\n\r\n at omfatte renter omtales på følgende måde i bemærkningerne: &quot;Det har  \r\n\r\n fra  \r\n\r\n kommunal side været gjort gældende, at denne regel gav anledning til  \r\n\r\n forholdsmæssigt stort administrativt besvær i forhold til det indkomne  \r\n\r\n provenu.  \r\n\r\n Endvidere har det været kritiseret, at kontanthjælp, der i princippet er  \r\n\r\n skattefri, kan ydes til dækning af den del af terminsudgifterne, der vedrører  \r\n\r\n renteudgifter, samtidig med at modtageren kan fradrage udgiften på sin  \r\n\r\n selvangivelse. Til imødegåelse af disse betragtninger foreslås det ...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Problemet med hensyn til  \r\n\r\n hæftelsen er ikke omtalt i forarbejderne til nogen af lovændringerne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter lovændringerne i 1981  \r\n\r\n og 1983 og efter Højesterets dom har Den Sociale Ankestyrelse ved flere  \r\n\r\n lejligheder antaget solidarisk hæftelse for tilbagebetalingskrav efter  \r\n\r\n bistandslovens § 25, stk. 1, nr. 2, jf. Sociale Meddelelser 0-41-85, 0-81-85  \r\n\r\n og  \r\n\r\n 0-82-85. I alle tilfældene var den indirekte modtagerægtefælle bekendtgjort  \r\n\r\n med  \r\n\r\n tilbagebetalingspligten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Tilsvarende har Lis Sejr,  \r\n\r\n Jørgen Graversen og Justitsministeriet udtalt sig om den nærmere rækkevidde  \r\n\r\n af  \r\n\r\n dommen i forhold til de forskellige tilbagebetalingsbestemmelser i  \r\n\r\n bistandsloven.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bistandslovens § 25, stk. 1,  \r\n\r\n nr. 2, adskiller sig fra de øvrige tilbagebetalingsbestemmelser i  \r\n\r\n bistandsloven  \r\n\r\n derved, at der ikke er individuelle betingelser knyttet til  \r\n\r\n tilbagebetalingspligtens indtræden. Pligten er obligatorisk og indtræder, når  \r\n\r\n der udbetales kontanthjælp til dækning af terminsudgifter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dette fravær af individuelle  \r\n\r\n betingelser får Jørgen Graversen til at antage, at ægtefæller hæfter  \r\n\r\n solidarisk, uanset kun en af dem er ejer af ejendommen (evt. i særeje),  \r\n\r\n Pantefogeden, 1986, nr. 3-4, s. 25. Uanset om hjælpen ydes til ejer eller  \r\n\r\n ikke  \r\n\r\n ejerægtefællen, er det Jørgen Graversens synspunkt, at bistandslovens § 6 om  \r\n\r\n den offentligretlige forsørgelsespligt fører til solidarisk hæftelse, idet §  \r\n\r\n 25, stk. 1, nr. 2, ikke har begrænset pligten til kun at vedrøre den ene af  \r\n\r\n ægtefællerne. Jørgen Graversen sammenligner situationen med den, der gjaldt  \r\n\r\n før  \r\n\r\n lov om offentlig forsorg fra 1961, hvor hovedreglen var den, at begge  \r\n\r\n ægtefæller som modtagere af hjælpen også var ramt af tilbagebetalingspligten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Samme tankegang præger Lis  \r\n\r\n Sejrs analyse i Social Revy 1984, nr. 7-8, s. 46-47 (på baggrund alene af  \r\n\r\n landsretsdommen). Lis Sejr konkluderer på baggrund af tilbagebetalingskravets  \r\n\r\n automatiske indtræden, at &quot;da begge ægtefæller som følge af  \r\n\r\n forsørgelsespligten  \r\n\r\n må anses som modtagere af hjælpen og derfor også som modtagere af hjælpen til  \r\n\r\n terminsudgiften, hæfter de formentlig også begge for  \r\n\r\n tilbagebetalingskravet.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På baggrund af en  \r\n\r\n forespørgsel fra (Z) Amtskommune udtaler Justitsministeriet i et brev af 21.  \r\n\r\n februar 1988 til kommunen, at ministeriet er &quot;mest tilbøjelig til at  \r\n\r\n antage, at det berigelseshensyn, der ligger bag reglen i § 25, stk. 1, nr. 2,  \r\n\r\n nærmest fører til, at den ægtefælle, der er ejer eller medejer af en fast  \r\n\r\n ejendom, hæfter for kontanthjælp, der er ydet til den anden ægtefælle til  \r\n\r\n dækning af terminsudgifter vedrørende denne ejendom.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriet  \r\n\r\n beskæftiger sig ikke med den situation, at hjælpen ydes til ikke  \r\n\r\n ejerægtefællen  \r\n\r\n til betaling af terminsudgifter i forbindelse med den anden ægtefælles  \r\n\r\n (sær)ejendom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det spørgsmål kan rejses, om  \r\n\r\n bistandslovens § 25, stk. 1, nr. 2, på baggrund af bestemmelsens karakter af  \r\n\r\n obligatorisk tilbagebetalingsbestemmelse altid fører til solidarisk hæftelse,  \r\n\r\n eller om hæftelsen må bero på en konkret vurdering af bl.a. ejerforholdene og  \r\n\r\n andre subjektive forhold i hvert enkelt tilfælde. Således kan rejses  \r\n\r\n spørgsmålet om berigelsessynspunktets rækkevidde i de situationer, hvor der  \r\n\r\n ydes hjælp til (sær)ejerægtefællen, og derefter gøres tilbagebetalingskrav  \r\n\r\n gældende  \r\n\r\n overfor ikke-ejerægtefællen. Endvidere kan rejses spørgsmål om, hvorledes  \r\n\r\n hæftelsesforholdet skal bedømmes, når situationen både skal vurderes efter  \r\n\r\n bistandslovens § 25, stk. 1, nr. 2, og bestemmelsen i bistandslovens § 25,  \r\n\r\n stk.  \r\n\r\n 1, nr. 1, og de af bestemmelserne i bistandslovens § 26, stk. 1, der  \r\n\r\n forudsætter en subjektiv vurdering af hver ægtefælles forhold.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forlængelse af mødet  \r\n\r\n meddelte jeg ankestyrelsen følgende i en skrivelse af 11. april 1991:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter en fornyet gennemgang  \r\n\r\n af sagsakterne er det fortsat min opfattelse, at der på grundlag af sagen kan  \r\n\r\n rejses sådanne principielle spørgsmål vedrørende ægtefællehæftelse for  \r\n\r\n tilbagebetalingskrav efter bistandslovens § 25, stk. 1, nr. 2, at  \r\n\r\n ankestyrelsen  \r\n\r\n bør behandle sagen som principiel.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med udgangspunkt i  \r\n\r\n Højesterets dom af 16. april 1985 (UfR 1985, s. 522, kommenteret i UfR 1985  \r\n\r\n B,  \r\n\r\n s. 255) må det efter min mening lægges til grund, at ægtefællers solidariske  \r\n\r\n hæftelse for tilbagebetaling af hjælp, der alene er ansøgt af og bevilget til  \r\n\r\n den ene ægtefælle (mod tilbagebetalingspligt), forudsætter udtrykkelig  \r\n\r\n hjemmel.  \r\n\r\n Ægtefællers gensidige forsørgelsespligt kan ikke i sig selv danne grundlag  \r\n\r\n for  \r\n\r\n solidarisk hæftelse. Jeg henviser endvidere til Vestre Landsrets dom af 29.  \r\n\r\n november 1990, gengivet i UfR 1991, s. 126.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En sådan udtrykkelig hjemmel  \r\n\r\n for ægtefællers solidariske hæftelse ved tilbagebetaling af hjælp til  \r\n\r\n terminsudgifter, som alene er ansøgt af og bevilget til den ene ægtefælle,  \r\n\r\n findes ikke. Det forhold, at hjælp til terminsudgifter efter bistandslovens §  \r\n\r\n 25, stk. 1, nr. 2, kun kan ydes mod tilbagebetalingspligt, kan efter min  \r\n\r\n opfattelse ikke føre til en generel antagelse om solidarisk hæftelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund må der efter  \r\n\r\n min mening ved afgørelse af spørgsmål om solidarisk hæftelse for  \r\n\r\n tilbagebetaling  \r\n\r\n af hjælp til terminsudgifter foretages en konkret bedømmelse af, hvorvidt  \r\n\r\n hjælpen kan anses for at være ydet til begge ægtefæller. Det vil i den  \r\n\r\n forbindelse være ønskeligt, om ankestyrelsen ved en principiel afgørelse vil  \r\n\r\n fastlægge nærmere retningslinier for denne konkrete vurdering. Der vil f.eks.  \r\n\r\n kunne rejses spørgsmål om, hvorvidt solidarisk hæftelse forudsætter ansøgning  \r\n\r\n fra (og bevilling til) begge ægtefæller eller alene underretning til og/eller  \r\n\r\n tilbagebetalingserklæring fra den ikke ansøgende ægtefælle. I den forbindelse  \r\n\r\n vil der endvidere kunne opstå spørgsmål om, hvorvidt hjælp kan afslås alene  \r\n\r\n med  \r\n\r\n den begrundelse, at den ikke ansøgende ægtefælle nægter at ansøge og/eller  \r\n\r\n afgive tilbagebetalingserklæring.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af den foreliggende sag  \r\n\r\n vedrørende (A) fremgår det, at alene ægtefællen ansøgte og opfyldte  \r\n\r\n betingelserne for den omhandlede kontanthjælp efter den dagældende  \r\n\r\n bestemmelse  \r\n\r\n i bistandslovens § 42. Revalideringsydelsen omfattede tilbagebetalingspligtig  \r\n\r\n hjælp til terminsudgifter. Det må således anses for tvivlsomt, hvorvidt  \r\n\r\n hjælpen  \r\n\r\n kan anses som ydet til begge ægtefæller med den virkning, at der er  \r\n\r\n solidarisk  \r\n\r\n hæftelse for tilbagebetalingen. Det forhold, at (A) - mod protest -  \r\n\r\n underskrev  \r\n\r\n en tilbagebetalingserklæring, bør efter min mening ikke tillægges afgørende  \r\n\r\n betydning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endelig skal jeg henlede  \r\n\r\n ankestyrelsens opmærksomhed på, at (A) under sagen subsidiært har gjort  \r\n\r\n gældende, at myndighederne burde have afventet tidspunktet for uddannelsens  \r\n\r\n afslutning forinden stillingtagen til, imod hvem af ægtefællerne  \r\n\r\n tilbagebetalingskravet burde rettes, jf. Socialministeriets vejledning af 26.  \r\n\r\n juni 1987 om hjælp efter bistandslovens § 42, pkt. 51, hvorefter  \r\n\r\n tilbagebetalingskrav først indtræder ved uddannelsens afslutning. Jeg  \r\n\r\n henviser  \r\n\r\n herved til bemærkningerne i notatet af 18. december 1989 på referatarket fra  \r\n\r\n Amtsankenævnet for (X) Amt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til A af 22. april  \r\n\r\n 1991 meddelte ankestyrelsen, at A's sag ville blive optaget til behandling,  \r\n\r\n hvorefter jeg afsluttede min behandling af sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelsen af 23. december  \r\n\r\n 1991 traf ankestyrelsen følgende afgørelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Ankestyrelsen tiltræder  \r\n\r\n Amtsankenævnets afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er ved afgørelsen lagt  \r\n\r\n vægt på, at tilbagebetalingsbestemmelsen i bistandslovens § 25, nr. 2, alene  \r\n\r\n er  \r\n\r\n betinget af, at hjælpen er bevilget til terminsydelser, og at hjælp efter  \r\n\r\n bistandsloven til ægtefæller anses for ydet til begge parter, også selv om  \r\n\r\n kun  \r\n\r\n den ene ægtefælle opfylder tildelingsbetingelserne, jf. bistandslovens § 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen har herudover  \r\n\r\n lagt vægt på, at De i forbindelse med hjælpens udbetaling er blevet gjort  \r\n\r\n bekendt med tilbagebetalingspligten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen er endvidere  \r\n\r\n enig med Amtsankenævnet i, at den ydede hjælp til terminsudgifter først kan  \r\n\r\n kræves tilbagebetalt efter uddannelsens afslutning, og i at tilbagebetalingen  \r\n\r\n skal ske efter reglerne i bistandslovens § 27. Der er herved lagt vægt på, at  \r\n\r\n kravet først kan anses for at være forfaldent på dette tidspunkt.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I grundlaget for afgørelsen  \r\n\r\n anførte ankestyrelsen bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Folketingets Ombudsmand har i  \r\n\r\n forbindelse med sin anmodning til Ankestyrelsen om at antage sagen til  \r\n\r\n principiel behandling, særskilt anmodet Ankestyrelsen om at tage stilling til  \r\n\r\n følgende spørgsmål:  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:26.5pt;text-align:left;text-indent:-18.0pt;mso-list:l2  \r\n\r\n level1 lfo1;tab-stops:list 26.5pt'>  \r\n\r\n om der kan fastlægges nærmere retningslinier for en  \r\n\r\n konkret vurdering af, hvorvidt hjælpen kan anses for ydet til begge  \r\n\r\n ægtefæller.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:8.5pt;text-align:left;text-indent:0cm'>  \r\n\r\n Som det fremgår af foranstående afgørelse finder Ankestyrelsen, at begge  \r\n\r\n ægtefæller som følge af den gensidige forsørgelsespligt må betragtes som  \r\n\r\n modtagere af hjælpen, jf. herved bistandslovens § 6. Princippet om den  \r\n\r\n gensidige forsørgelse og ægtefællers indbyrdes afhængighed i relation til  \r\n\r\n ydelse af kontanthjælp, herunder § 42-hjælp (indtil 1. oktober 1990), kommer  \r\n\r\n til udtryk i de bestemmelser, der gælder for udmålingen af hjælpen, jf.  \r\n\r\n herved  \r\n\r\n bistandslovens §§ 37 og 38, hvorefter der skal foretages fradrag for  \r\n\r\n indtægter,  \r\n\r\n som ansøgeren og ægtefællen har i den periode, hvori der ydes hjælp. Dette er  \r\n\r\n et udslag af princippet om, at kontanthjælp, herunder § 42 hjælp (indtil 1.  \r\n\r\n oktober 1990), er subsidiær i forhold til andre indtægtsmuligheder, herunder  \r\n\r\n også en ikke-hjælpssøgende ægtefælles indtægter.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:26.5pt;text-align:left;text-indent:-18.0pt;mso-list:l2  \r\n\r\n level1 lfo1;tab-stops:list 26.5pt'>  \r\n\r\n hvorvidt solidarisk hæftelse forudsætter en ansøgning  \r\n\r\n fra (og bevilling til) begge ægtefæller eller alene underretning til og/eller  \r\n\r\n tilbagebetalingserklæring fra den ikke-ansøgende ægtefælle, og  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:26.5pt;text-align:left;text-indent:-18.0pt;mso-list:l2  \r\n\r\n level1 lfo1;tab-stops:list 26.5pt'>  \r\n\r\n om hjælp kan afslås alene med den begrundelse, at den  \r\n\r\n ikke-ansøgende ægtefælle nægter at ansøge og/eller afgive  \r\n\r\n tilbagebetalingserklæring.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:8.5pt;text-align:left;text-indent:0cm'>  \r\n\r\n Ankestyrelsen finder ikke, at solidarisk hæftelse for terminsudgifter  \r\n\r\n forudsætter ansøgning fra begge ægtefæller, ligesom man heller ikke mener, at  \r\n\r\n en ikke-ansøgende ægtefælle kan unddrage sig solidarisk hæftelse ved at nægte  \r\n\r\n at underskrive en tilbagebetalingserklæring eller ved at underskrive under  \r\n\r\n protest. Ankestyrelsen finder således, at det afgørende er, at den  \r\n\r\n ikke-ansøgende ægtefælle i forbindelse med udbetalingen af hjælpen er  \r\n\r\n underrettet om tilbagebetalingen.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:26.5pt;text-align:left;text-indent:-18.0pt;mso-list:l2  \r\n\r\n level1 lfo1;tab-stops:list 26.5pt'>  \r\n\r\n om det forhold, at alene ægtefællen ansøgte og opfyldte  \r\n\r\n betingelserne for hjælp efter bistandslovens § 42 skal medføre, at hjælpen  \r\n\r\n ikke  \r\n\r\n kan anses som ydet til begge ægtefæller med den virkning, at der er  \r\n\r\n solidarisk  \r\n\r\n hæftelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen finder ikke,  \r\n\r\n jf. det ovenfor under 1 anførte, at det forhold at alene den ansøgende  \r\n\r\n ægtefælle opfyldte betingelserne for at modtage hjælp til uddannelse efter  \r\n\r\n bistandslovens § 42 medfører, at hjælpen ikke kan anses for ydet til begge  \r\n\r\n ægtefæller.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 16. februar 1992 klagede  \r\n\r\n A til mig over ankestyrelsens afgørelse. I den anledning anmodede jeg i  \r\n\r\n skrivelse af 3. marts 1992 ankestyrelsen om fremsendelse af sagens akter og  \r\n\r\n om  \r\n\r\n en udtalelse. Under henvisning til det af ankestyrelsen i pkt. 1 i grundlaget  \r\n\r\n for afgørelsen anførte, bad jeg styrelsen tilkendegive, om det anførte kunne  \r\n\r\n anses for &quot;udtrykkelig hjemmel for ægtefællers tilbagebetaling af hjælp  \r\n\r\n til terminsudgifter, som alene er ansøgt af og bevilget til den ene  \r\n\r\n ægtefælle&quot;, jf. min skrivelse af 11. april 1991, eller om det var  \r\n\r\n ankestyrelsens synspunkt, at en sådan hjemmel ikke krævedes.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen besvarede min  \r\n\r\n henvendelse i skrivelse af 21. april 1992 og anførte bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hertil skal Ankestyrelsen  \r\n\r\n oplyse, at Ankestyrelsen i den foreliggende sag har anset den udbetalte  \r\n\r\n terminshjælp for at være ydet til såvel (A) som til hans tidligere ægtefælle,  \r\n\r\n jf. princippet i bistandslovens § 6 om ægtefællers gensidige  \r\n\r\n forsørgelsespligt.  \r\n\r\n Ved beslutningen om at pålægge (A) tilbagebetalingspligt har Ankestyrelsen  \r\n\r\n lagt  \r\n\r\n særlig vægt på, at (A) i forbindelse med hjælpens udbetaling var blevet  \r\n\r\n underrettet herom, og om at hjælpen var tilbagebetalingspligtig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under disse konkrete omstændigheder  \r\n\r\n har Ankestyrelsen fundet, at den ydede terminshjælp kan kræves tilbagebetalt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen kan i denne  \r\n\r\n forbindelse henvise til dommen i UFR 1985, side 522, der adskiller sig fra  \r\n\r\n nærværende sag ved, at der ikke var givet den hjælpssøgende ægtefælle  \r\n\r\n underretning om hjælpens udbetaling og om tilbagebetalingspligten, jf.  \r\n\r\n endvidere højesteretsdommer Mogens Hornslets kommentar i U 1985, B, side  \r\n\r\n 255-258.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen skal herudover  \r\n\r\n henvise til professor Jørgen Graversen, Pantefogeden i 1986 nr. 3-4, side 25  \r\n\r\n og  \r\n\r\n lektor Lis Sejr i Social Revy 1984 nr. 7-8, side 46-47.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsens udtalelse blev  \r\n\r\n forelagt A.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til A udtalte  \r\n\r\n jeg herefter følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Som sagen nu  \r\n\r\n foreligger, rejser den følgende spørgsmål:  \r\n\r\n</P>  \r\n\r\n<P class=\"Litra\" style='margin-left:40.85pt;text-indent:-21.0pt;mso-list:l1  \r\n\r\n level1 lfo6;tab-stops:19.85pt list 40.85pt'>  \r\n\r\n Må terminshjælpen - efter de konkrete omstændigheder i  \r\n\r\n forbindelse med bevillingen - anses for ydet til både Dem og Deres tidligere  \r\n\r\n ægtefælle, således at der allerede af den grund er solidarisk hæftelse for  \r\n\r\n hjælpens tilbagebetaling?  \r\n\r\n</P>  \r\n\r\n<P class=\"Litra\" style='margin-left:40.85pt;text-indent:-21.0pt;mso-list:l1  \r\n\r\n level1 lfo6;tab-stops:19.85pt list 40.85pt'>  \r\n\r\n Hvis dette spørgsmål (1) ikke kan besvares bekræftende,  \r\n\r\n opstår følgende spørgsmål:  \r\n\r\n</P>  \r\n\r\n<P class=\"Litra\" style='margin-left:40.85pt;text-indent:-21.0pt;mso-list:l1  \r\n\r\n level1 lfo6;tab-stops:19.85pt list 40.85pt'>  \r\n\r\n Kræver ægtefællers solidariske hæftelse for  \r\n\r\n tilbagebetaling af hjælp til terminsudgifter, som alene er ydet til den ene  \r\n\r\n ægtefælle, udtrykkelig hjemmel?  \r\n\r\n</P>  \r\n\r\n<P class=\"Litra\" style='margin-left:40.85pt;text-indent:-21.0pt;mso-list:l1  \r\n\r\n level1 lfo6;tab-stops:19.85pt list 40.85pt'>  \r\n\r\n Hvis dette spørgsmål (2) kan besvares bekræftende,  \r\n\r\n opstår følgende spørgsmål:  \r\n\r\n</P>  \r\n\r\n<P class=\"Litra\" style='margin-left:40.85pt;text-indent:-21.0pt;mso-list:l1  \r\n\r\n level1 lfo6;tab-stops:19.85pt list 40.85pt'>  \r\n\r\n Findes en udtrykkelig hjemmel som omtalt i spørgsmål 2?  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad 1)  \r\n\r\n</I>  \r\n\r\n Det må lægges til grund, at alene Deres tidligere ægtefælle  \r\n\r\n søgte om og fik bevilget kontanthjælpen, herunder den del af hjælpen der  \r\n\r\n skulle  \r\n\r\n dække hendes andel af terminsudgifterne. Endvidere må det lægges til grund,  \r\n\r\n at  \r\n\r\n De ikke selv opfyldte betingelserne for at modtage hjælp i medfør af  \r\n\r\n bistandsloven.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Selvom kontanthjælpens  \r\n\r\n størrelse blev beregnet på baggrund af en bedømmelse af Deres og Deres  \r\n\r\n tidligere ægtefælles økonomiske forhold under ét, er det min opfattelse, at  \r\n\r\n hjælpen alene kan anses for ydet til Deres tidligere ægtefælle. Jeg har  \r\n\r\n herved  \r\n\r\n lagt vægt på, at hjælpen blev udbetalt til Deres tidligere ægtefælle, at hver  \r\n\r\n ægtefælle i levende live har rådigheden over alt, hvad vedkommende indfører i  \r\n\r\n fællesboet (lov om ægteskabets retsvirkninger, § 16, stk. 1), og at hver  \r\n\r\n ægtefælle alene hæfter med den del af fællesboet, hvorover ægtefællen råder  \r\n\r\n (lov om ægteskabets retsvirkninger § 25).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dernæst mener jeg at kunne  \r\n\r\n finde støtte for denne antagelse i den ovenfor nævnte Højesteretsdom  \r\n\r\n refereret  \r\n\r\n i UfR 1985, s. 522. Under landsrettens behandling af sagen gjorde kommunen  \r\n\r\n bl.a. gældende, at bistandshjælpen var ydet til begge de i sagen omhandlende  \r\n\r\n ægtefæller efter et samlet skøn over hele familiens behov. Dette synspunkt  \r\n\r\n blev  \r\n\r\n underkendt af landsretten, der - efter at have afvist, at der var hjemmel i  \r\n\r\n bistandsloven til solidarisk hæftelse - anførte, at &quot;... der heller ikke  \r\n\r\n findes at være andet grundlag for helt eller delvis at pålægge appellanten at  \r\n\r\n hæfte for den modtagne hjælp ...&quot;. Landsretten gik i den forbindelse  \r\n\r\n ikke  \r\n\r\n ind i en nærmere drøftelse af, om ikke-ansøger ægtefællens kendskab til  \r\n\r\n hjælpens udbetaling skulle tillægges betydning. Højesteret stadfæstede  \r\n\r\n landsrettens dom på dette punkt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad 2)  \r\n\r\n</I>  \r\n\r\n I min skrivelse til Den Sociale Ankestyrelse af 11. april  \r\n\r\n 1991 anførte jeg, at det må lægges til grund, at ægtefællers solidariske  \r\n\r\n hæftelse for tilbagebetaling af hjælp, der alene er ansøgt af og bevilget til  \r\n\r\n den ene ægtefælle (mod tilbagebetalingspligt), forudsætter udtrykkelig  \r\n\r\n hjemmel.  \r\n\r\n Ankestyrelsen har ikke under min behandling af sagen udtrykkeligt bestridt  \r\n\r\n denne retsopfattelse. På den baggrund kan jeg i det hele henholde mig til de  \r\n\r\n synspunkter, der fremgår af min førnævnte skrivelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad 3)  \r\n\r\n</I>  \r\n\r\n Spørgsmålet om, hvorvidt der findes en udtrykkelig hjemmel  \r\n\r\n som anført ovenfor ad 2), blev ligeledes behandlet i min skrivelse af 11.  \r\n\r\n april  \r\n\r\n 1991. Som det fremgår af skrivelsen, er det min opfattelse, at der ikke  \r\n\r\n foreligger en sådan udtrykkelig hjemmel.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I udtalelsen af 21. april  \r\n\r\n 1992 omtaler ankestyrelsen ikke direkte problemet. Jeg må forstå  \r\n\r\n ankestyrelsens  \r\n\r\n udtalelse således, at styrelsen finder, at hjælpen er ydet både Dem og Deres  \r\n\r\n tidligere ægtefælle, hvorfor der ikke kræves særlig hjemmel for solidarisk  \r\n\r\n hæftelse. Som anført ovenfor ad 1) kan jeg ikke tilslutte mig denne  \r\n\r\n opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er således min mening, at  \r\n\r\n Den Sociale Ankestyrelse i skrivelsen af 23. december 1991 traf afgørelse i  \r\n\r\n Deres sag på grundlag af en urigtig retsopfattelse. Da der imidlertid ikke er  \r\n\r\n fremkommet væsentligt nye oplysninger i sagen efter min henstilling til  \r\n\r\n ankestyrelsen i skrivelsen af 11. april 1991, og da jeg tidligere har meddelt  \r\n\r\n ankestyrelsen min opfattelse, har jeg ikke fundet tilstrækkeligt grundlag for  \r\n\r\n at henstille til ankestyrelsen at genoptage sagen. Derimod finder jeg, at  \r\n\r\n spørgsmålet bør afklares ved domstolene, hvorfor jeg henviser Dem til at  \r\n\r\n anlægge retssag om spørgsmålet. Såfremt De ønsker at få sagen prøvet ved  \r\n\r\n domstolene, vil jeg være indstillet på at henstille, at der meddeles Dem fri  \r\n\r\n proces til sagens førelse, jf. ombudsmandsinstruksens § 6, stk. 2.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg modtog senere  \r\n\r\n underretning fra Civilretsdirektoratet om, at direktoratet havde meddelt A  \r\n\r\n fri  \r\n\r\n proces til sagsanlæg mod Y Kommune om kravet på tilbagebetaling af udbetalt  \r\n\r\n terminshjælp.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2003"
        },
        {
            "displayName": "Accession",
            "displayValue": "O19930024770"
        },
        {
            "displayName": "Entydig dokumentidentifikation",
            "displayValue": "AX004886"
        },
        {
            "displayName": "Dato for førstegangsindlæggelse",
            "displayValue": "25/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "247"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Ægtefællers formueordning. ægtepagter",
            "parents": [
                "Familieret",
                "Ægteskab"
            ]
        },
        {
            "tag": "Krav til hjemmelsgrundlaget",
            "parents": [
                "Forvaltningsret",
                "Almindelige emner",
                "Hjemmelsspørgsmål"
            ]
        },
        {
            "tag": "Fortolkning",
            "parents": [
                "Forvaltningsret",
                "Almindelige emner",
                "Hjemmelsspørgsmål"
            ]
        },
        {
            "tag": "Opkrævning",
            "parents": [
                "Forvaltningsret",
                "Enkelte forvaltningsområder",
                "Socialvæsen",
                "Social bistand"
            ]
        },
        {
            "tag": "Stiftelse og indhold",
            "parents": [
                "Pengevæsen m.v.",
                "Gæld"
            ]
        }
    ],
    "hasFobTags": true
}