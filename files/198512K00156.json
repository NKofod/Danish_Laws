{
    "id": 112739,
    "title": "1985 LSF 156   FORSLAG TIL LOV OM UNDERVISNING AF VOKSNE INDVANDRERE ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 156",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 156 </P>  \r\n\r\n<P></P>  \r\n\r\n<P>Forslag til Lov om undervisning af voksne indvandrere </P>  \r\n\r\n<P></P>  \r\n\r\n<P>Fremsat af undervisningsministeren </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Enhver amtskommune skal sørge for, at indvandrere, jfr. stk. 2, </P>  \r\n\r\n<P>der bor i amtskommunen, kan få undervisning, der sigter mod at </P>  \r\n\r\n<P>gøre det muligt for dem at fungere i det danske samfund. </P>  \r\n\r\n<P>Stk. 2. Pligten til at sørge for undervisning omfatter udlændinge, </P>  \r\n\r\n<P>der lovligt er bosat i Danmark, idet de enten har </P>  \r\n\r\n<P>opholdstilladelse eller efter den gældende lovgivning har adgang </P>  \r\n\r\n<P>til at opholde sig i Danmark i ubegrænset tid (indvandrere). </P>  \r\n\r\n<P>Stk. 3. Pligten til at sørge for undervisning omfatter indvandrere </P>  \r\n\r\n<P>over 18 år. Indvandrere under 18 år kan dog optages, når det ikke </P>  \r\n\r\n<P>anses for muligt eller rimeligt at henvise dem til ungdomsskolen. </P>  \r\n\r\n<P>Stk. 4. Undervisningsministeren fastsætter regler om undervisningens </P>  \r\n\r\n<P>indhold og omfang, herunder om, hvor meget undervisning der skal </P>  \r\n\r\n<P>tilbydes den enkelte indvandrer, og om, hvornår undervisning må </P>  \r\n\r\n<P>anses for ufornøden. </P>  \r\n\r\n<P>§ 2. En amtskommune opfylder sin forpligtelse til at sørge for </P>  \r\n\r\n<P>undervisning efter § 1 ved at indgå overenskomst herom med en </P>  \r\n\r\n<P>privat skole, institution eller anden privat initiativtager eller </P>  \r\n\r\n<P>eventuelt med en anden amtskommune eller kommune. </P>  \r\n\r\n<P>Stk. 2. I særlige tilfælde, hvor det ikke er muligt eller </P>  \r\n\r\n<P>hensigtsmæssigt at etablere undervisning ved overenskomst, kan </P>  \r\n\r\n<P>amtskommunen selv iværksætte undervisning. </P>  \r\n\r\n<P>Undervisningsministeren kan fastsætte regler herom samt om </P>  \r\n\r\n<P>indgåelse af overenskomster efter stk. 1. </P>  \r\n\r\n<P>§ 3. I Københavns og Frederiksberg kommuner varetages amtskommunens </P>  \r\n\r\n<P>opgaver efter denne lov af kommunen. </P>  \r\n\r\n<P>§ 4. Amtskommunen afholder udgifterne ved undervisning af </P>  \r\n\r\n<P>indvandrere. </P>  \r\n\r\n<P>Stk. 2. Har en amtskommune afholdt udgifter til undervisning af en </P>  \r\n\r\n<P>indvandrer bosat i en anden amtskommune, kan udgifterne kræves </P>  \r\n\r\n<P>refunderet af denne. Har en amtskommune afholdt udgifter til </P>  \r\n\r\n<P>undervisning af en indvandrer under 18 år, jfr. § 1, stk. 3, kan </P>  \r\n\r\n<P>udgifterne herved kræves refunderet af den pågældendes </P>  \r\n\r\n<P>bopælskommune. </P>  \r\n\r\n<P>§ 5. Undervisningen skal gennemføres i egnede lokaler med fornødent </P>  \r\n\r\n<P>udstyr. </P>  \r\n\r\n<P>Stk. 2. I det omfang amtskommunen ikke råder over egnede lokaler, </P>  \r\n\r\n<P>skal følgende lokaler i amtskommunen med fornødent inventar og </P>  \r\n\r\n<P>undervisningsmateriel stilles til rådighed for undervisningen: </P>  \r\n\r\n<P>1) Skoler og andre lokaler, der tilhører en kommune eller staten. </P>  \r\n\r\n<P>Lokalerne skal stilles vederlagsfrit til rådighed. Amtskommunen </P>  \r\n\r\n<P>afholder udgifterne til lys, varme, rengøring samt fornøden </P>  \r\n\r\n<P>skolebetjentbistand. Amtskommunen kan træffe aftale med ejeren om, </P>  \r\n\r\n<P>at der i særlige tilfælde ikke skal stilles skolebetjentbistand </P>  \r\n\r\n<P>til rådighed. </P>  \r\n\r\n<P>2) Andre skoler og lokaler, til hvis opførelse der ydes lån eller </P>  \r\n\r\n<P>tilskud fra staten, mod en efter amtsrådets skøn rimelig leje. </P>  \r\n\r\n<P>Stk. 3. De i stk. 2 nævnte lokaler stilles til rådighed efter regler, </P>  \r\n\r\n<P>der fastsættes af undervisningsministeren. Lokalerne skal kun </P>  \r\n\r\n<P>stilles til rådighed i det omfang, sådan anvendelse kan forenes </P>  \r\n\r\n<P>med de formål, lokalerne i øvrigt skal tjene. </P>  \r\n\r\n<P>§ 6. Indvandrerundervisning skal forestås af en leder, der skal have </P>  \r\n\r\n<P>de nødvendige pædagogiske og administrative forudsætninger. </P>  \r\n\r\n<P>Lærere ved indvandrerundervisning skal gennem særlig uddannelse </P>  \r\n\r\n<P>eller på anden måde have erhvervet de fornødne forudsætninger for </P>  \r\n\r\n<P>at undervise voksne indvandrere. Undervisningsministeren </P>  \r\n\r\n<P>fastsætter regler om lederes og læreres kvalifikationer. </P>  \r\n\r\n<P>§ 7. Finansministeren fastsætter regler om aflønning af ledere og </P>  \r\n\r\n<P>lærere ved indvandrerundervisning. </P>  \r\n\r\n<P>§ 8. Undervisningsministeren kan oprette kursus til uddannelse af </P>  \r\n\r\n<P>ledere og lærere ved indvandrerundervisning. </P>  \r\n\r\n<P>Stk. 2. Undervisningsministeren kan yde tilskud til uddannelse af </P>  \r\n\r\n<P>ledere og lærere ved indvandrerundervisning. </P>  \r\n\r\n<P>Stk. 3. Undervisningsministeren kan yde støtte til ledere og lærere i </P>  \r\n\r\n<P>tilfælde, hvor deltagelse i uddannelseskursus vil påføre dem </P>  \r\n\r\n<P>særlige indtægtstab eller særlig store udgifter. </P>  \r\n\r\n<P>§ 9. Undervisningsministeren kan i særlige tilfælde som en </P>  \r\n\r\n<P>midlertidig ordning fravige lovens bestemmelser i det omfang, det </P>  \r\n\r\n<P>anses for påkrævet for at fremme forsøgs- og udviklingsvirksomhed </P>  \r\n\r\n<P>inden for lovens område. </P>  \r\n\r\n<P>Stk. 2. Der kan ydes statstilskud til forsøgs- og </P>  \r\n\r\n<P>udviklingsvirksomhed efter stk. 1. </P>  \r\n\r\n<P>§ 10. Undervisningsministeren kan bemyndige ministeriets direktorater </P>  \r\n\r\n<P>til at udøve de beføjelser, der i denne lov er tillagt ministeren. </P>  \r\n\r\n<P>Stk. 2. Undervisningsministeren kan fastsætte bestemmelser om </P>  \r\n\r\n<P>adgangen til at klage over afgørelser, der er truffet i henhold </P>  \r\n\r\n<P>til bemyndigelse efter stk. 1, herunder om at afgørelser ikke skal </P>  \r\n\r\n<P>kunne indbringes for ministeren. </P>  \r\n\r\n<P>§ 11. Loven træder i kraft den 1. august 1986. </P>  \r\n\r\n<P>§ 12. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 456 </P>  \r\n\r\n<P>§ 1. Enhver amtskommune skal sørge for, at indvandrere, jfr. stk. 2, </P>  \r\n\r\n<P>der bor i amtskommunen, kan få undervisning, der sigter mod at </P>  \r\n\r\n<P>gøre det muligt for dem at fungere i det danske samfund. </P>  \r\n\r\n<P>Stk. 2. Pligten til at sørge for undervisning omfatter udlændinge, </P>  \r\n\r\n<P>der lovligt er bosat i Danmark, idet de enten har </P>  \r\n\r\n<P>opholdstilladelse eller efter den gældende lovgivning har adgang </P>  \r\n\r\n<P>til at opholde sig i Danmark i ubegrænset tid (indvandrere). </P>  \r\n\r\n<P>Stk. 3. Pligten til at sørge for undervisning omfatter indvandrere </P>  \r\n\r\n<P>over 18 år. Indvandrere under 18 år kan dog optages, når det ikke </P>  \r\n\r\n<P>anses for muligt eller rimeligt at henvise dem til ungdomsskolen. </P>  \r\n\r\n<P>Stk. 4. Undervisningsministeren fastsætter regler om undervisningens </P>  \r\n\r\n<P>indhold og omfang, herunder om hvor meget undervisning der skal </P>  \r\n\r\n<P>tilbydes den enkelte indvandrer, og om hvornår undervisning må </P>  \r\n\r\n<P>anses for ufornøden. </P>  \r\n\r\n<P>§ 2. En amtskommune opfylder sin forpligtelse til at sørge for </P>  \r\n\r\n<P>undervisning efter § 1 ved at indgå overenskomst herom med en </P>  \r\n\r\n<P>privat skole, institution eller anden privat initiativtager eller </P>  \r\n\r\n<P>evt. med en anden amtskommune eller kommune. </P>  \r\n\r\n<P>Stk. 2. I særlige tilfælde, hvor det ikke er muligt eller </P>  \r\n\r\n<P>hensigtsmæssigt at etablere undervisning ved overenskomst, kan </P>  \r\n\r\n<P>amtskommunen selv iværksætte undervisning. </P>  \r\n\r\n<P>Undervisningsministeren kan fastsætte regler herom samt om </P>  \r\n\r\n<P>indgåelse af overenskomster efter stk. 1. </P>  \r\n\r\n<P>§ 3. I Københavns og Frederiksberg kommuner varetages amtskommunens </P>  \r\n\r\n<P>opgaver efter denne lov af kommunen. </P>  \r\n\r\n<P>§ 4. Amtskommunen afholder udgifterne ved undervisning af </P>  \r\n\r\n<P>indvandrere. </P>  \r\n\r\n<P>Stk. 2. Har en amtskommune afholdt udgifter til undervisning af en </P>  \r\n\r\n<P>indvandrer bosat i en anden amtskommune, kan udgifterne kræves </P>  \r\n\r\n<P>refunderet af denne. Har en amtskommune afholdt udgifter til </P>  \r\n\r\n<P>undervisning af en indvandrer under 18 år, jfr. § 1, stk. 3, kan </P>  \r\n\r\n<P>udgifterne herved kræves refunderet af den pågældendes </P>  \r\n\r\n<P>bopælskommune. </P>  \r\n\r\n<P>§ 5. Undervisningen skal gennemføres i egnede lokaler med fornødent </P>  \r\n\r\n<P>udstyr. </P>  \r\n\r\n<P>Stk. 2. I det omfang amtskommunen ikke råder over egnede lokaler, </P>  \r\n\r\n<P>skal følgende lokaler i amtskommunen med fornødent inventar og </P>  \r\n\r\n<P>undervisningsmateriel stilles til rådighed for undervisningen: </P>  \r\n\r\n<P>1) Skoler og andre lokaler, der tilhører en kommune eller staten. </P>  \r\n\r\n<P>Lokalerne skal stilles vederlagsfrit til rådighed. Amtskommunen </P>  \r\n\r\n<P>afholder udgifterne til lys, varme, rengøring samt fornøden </P>  \r\n\r\n<P>skolebetjentbistand. Amtskommunen kan træffe aftale med ejeren om, </P>  \r\n\r\n<P>at der i særlige tilfælde ikke skal stilles skolebetjentbistand </P>  \r\n\r\n<P>til rådighed. </P>  \r\n\r\n<P>2) Andre skoler og lokaler, til hvis opførelse der ydes lån eller </P>  \r\n\r\n<P>tilskud fra staten, mod en efter amtsrådets skøn rimelig leje. </P>  \r\n\r\n<P>Stk. 3. De i stk. 2 nævnte lokaler stilles til rådighed efter regler, </P>  \r\n\r\n<P>der fastsættes af undervisningsministeren. Lokalerne skal kun </P>  \r\n\r\n<P>stilles til rådighed i det omfang, sådan anvendelse kan forenes </P>  \r\n\r\n<P>med de formål, lokalerne i øvrigt skal tjene. </P>  \r\n\r\n<P>§ 6. Indvandrerundervisning skal forestås af en leder, der skal have </P>  \r\n\r\n<P>de nødvendige pædagogiske og administrative forudsætninger. </P>  \r\n\r\n<P>Lærere ved indvandrerundervisning skal gennem særlig uddannelse </P>  \r\n\r\n<P>eller på anden måde have erhvervet de fornødne forudsætninger for </P>  \r\n\r\n<P>at undervise voksne indvandrere. Undervisningsministeren </P>  \r\n\r\n<P>fastsætter regler om lederes og læreres kvalifikationer. </P>  \r\n\r\n<P>§ 7. Finansministeren fastsætter regler om aflønning af ledere og </P>  \r\n\r\n<P>lærere ved indvandrerundervisning. </P>  \r\n\r\n<P>§ 8. Undervisningsministeren kan oprette kursus til uddannelse af </P>  \r\n\r\n<P>ledere og lærere ved indvandrerundervisning. </P>  \r\n\r\n<P>Stk. 2. Undervisningsministeren kan yde tilskud til uddannelse af </P>  \r\n\r\n<P>ledere og lærere ved indvandrerundervisning. </P>  \r\n\r\n<P>Stk. 3. Undervisningsministeren kan yde støtte til ledere og lærere i </P>  \r\n\r\n<P>tilfælde, hvor deltagelse i uddannelseskursus vil påføre dem </P>  \r\n\r\n<P>særlige indtægtstab eller særligt store udgifter. </P>  \r\n\r\n<P>§ 9. Undervisningsministeren kan i særlige tilfælde som en </P>  \r\n\r\n<P>midlertidig ordning fravige lovens bestemmelser i det omfang, det </P>  \r\n\r\n<P>anses for påkrævet for at fremme forsøgs- og udviklingsvirksomhed </P>  \r\n\r\n<P>inden for lovens område. </P>  \r\n\r\n<P>Stk. 2. Der kan ydes statstilskud til forsøgs- og </P>  \r\n\r\n<P>udviklingsvirksomhed efter stk. 1. </P>  \r\n\r\n<P>§ 10. Undervisningsministeren kan bemyndige ministeriets direktorater </P>  \r\n\r\n<P>til at udøve de beføjelser, der i denne lov er tillagt ministeren. </P>  \r\n\r\n<P>Stk. 2. Undervisningsministeren kan fastsætte bestemmelser om </P>  \r\n\r\n<P>adgangen til at klage over afgørelser, der er truffet i henhold </P>  \r\n\r\n<P>til bemyndigelse efter stk. 1, herunder om at afgørelser ikke skal </P>  \r\n\r\n<P>kunne indbringes for ministeren. </P>  \r\n\r\n<P>§ 11. Loven træder i kraft den 1. august 1986. </P>  \r\n\r\n<P>§ 12. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>1. Baggrund </P>  \r\n\r\n<P>I slutningen af 60erne flyttede udenlandske arbejdere i større tal </P>  \r\n\r\n<P>til Danmark for at tage beskæftigelse på det danske arbejdsmarked, </P>  \r\n\r\n<P>hvor der dengang var mangel på arbejdskraft. I 1973 blev der </P>  \r\n\r\n<P>indført generelt indvandrerstop for udlændinge uden for EF, men </P>  \r\n\r\n<P>der var fortsat mulighed for, at familiemedlemmer til allerede </P>  \r\n\r\n<P>indvandrede fremmedarbejdere kunne få opholdstilladelse i Danmark. </P>  \r\n\r\n<P>Det var forventet, at tilgangen af udlændinge ville falde, og at </P>  \r\n\r\n<P>fremmedarbejderne efterhånden ville flytte tilbage til deres </P>  \r\n\r\n<P>hjemland, men endnu mere end 10 år efter indvandrerstoppets </P>  \r\n\r\n<P>indførelse finder der fortsat en indvandring sted, og der er ingen </P>  \r\n\r\n<P>tegn på, at indvandringen vil ophøre inden for en overskuelig </P>  \r\n\r\n<P>periode. </P>  \r\n\r\n<P>Desuden modtager Danmark hvert år et antal flygtninge. Der er dels </P>  \r\n\r\n<P>tale om såkaldte kvoteflygtninge, dvs. udlændinge, der som led i </P>  \r\n\r\n<P>en aftale med FNs højkommissær for flygtninge eller lignende </P>  \r\n\r\n<P>international aftale, genbosættes i Danmark. Dels om de såkaldte </P>  \r\n\r\n<P>&#187;spontanflygtninge&#171;, der ved henvendelse direkte til de danske  \r\n\r\n</P>  \r\n\r\n<P>myndigheder her i landet eller ved grænsen påberåber sig at være </P>  \r\n\r\n<P>omfattet af bestemmelserne om asyl. Antallet af kvoteflygtninge </P>  \r\n\r\n<P>andrager ca. 250 personer årligt. </P>  \r\n\r\n<P>Antallet af udlændinge, der spontant har søgt asyl, har i de seneste </P>  \r\n\r\n<P>2 år været stærkt stigende. Medens asylansøgningen behandles af </P>  \r\n\r\n<P>udlændingemyndighederne, har de pågældende udlændinge lov til at </P>  \r\n\r\n<P>opholde sig i Danmark. </P>  \r\n\r\n<P>Opfylder udlændingen betingelserne for asyl, overgives den pågældende </P>  \r\n\r\n<P>til Dansk Flygtningehjælp, der varetager forsorgen i en </P>  \r\n\r\n<P>integrationsperiode samt forestår iværksættelse af undervisning i </P>  \r\n\r\n<P>dansk m.v. </P>  \r\n\r\n<P>Meddeles der afslag, skal udlændingen forlade landet, medmindre der </P>  \r\n\r\n<P>kan meddeles opholdstilladelse på andet grundlag. </P>  \r\n\r\n<P>I nyere tid har Danmark navnlig modtaget flygtninge fra Sri Lanka, </P>  \r\n\r\n<P>Polen, Chile, Vietnam, Iran og Libanon. </P>  \r\n\r\n<P>Tilgangen af flygtninge, der har opnået flygtningestatus de seneste 6 </P>  \r\n\r\n<P>år, ser således ud: </P>  \r\n\r\n<PRE>  \r\n\r\n 1979    1980  1981  1982  1983  1984  \r\n\r\n 1.095   885   810   799   689   1.186  \r\n\r\n</PRE>  \r\n\r\n<P>I tiden fra den 1. januar til den 15. oktober 1985 er knap 5.500 </P>  \r\n\r\n<P>udlændinge anerkendt som flygtninge i Danmark. Af disse var mere </P>  \r\n\r\n<P>end 5.300 personer, som spontant søgte asyl. </P>  \r\n\r\n<P>Udlændingemyndighederne behandler for tiden en lang række sager om </P>  \r\n\r\n<P>visum og tilladelse til ophold i Danmark for de anerkendte </P>  \r\n\r\n<P>flygtninges nære pårørende - dvs. mindreårige børn, ægtefæller og </P>  \r\n\r\n<P>forældre over 60 år. </P>  \r\n\r\n<P>Efter udlændingeloven har disse personer ofte krav på at få meddelt </P>  \r\n\r\n<P>opholdstilladelse i Danmark i familiesammenføringsøjemed. </P>  \r\n\r\n<P>Der var ved udgangen af 1984 ca. 105.000 udlændinge med </P>  \r\n\r\n<P>opholdstilladelse i Danmark, hvoraf godt halvdelen kommer fra de </P>  \r\n\r\n<P>såkaldte 3.-lande (lande uden for EF, Norden og Nordamerika). </P>  \r\n\r\n<P>Det er navnlig udlændinge fra disse lande, der på grund af deres </P>  \r\n\r\n<P>sproglige og kulturelle baggrund har vanskeligt ved at klare sig i </P>  \r\n\r\n<P>det danske samfund. </P>  \r\n\r\n<P>Antallet af udenlandske statsborgere i Danmark i perioden 1975-1984 </P>  \r\n\r\n<P>fordeler sig således på hovedgrupper: </P>  \r\n\r\n<PRE>  \r\n\r\n                 1975      1978      1981      1984  \r\n\r\n 3.-lande       41.303    42.924    49.831    53.314  \r\n\r\n Øvrige lande   52.628    51.491    51.769    50.748  \r\n\r\n</PRE>  \r\n\r\n<P>Det fremgår, at antallet af udenlandske statsborgere er svagt </P>  \r\n\r\n<P>stigende, og at stigningen udelukkende skyldes indvandring fra de </P>  \r\n\r\n<P>såkaldte 3.-lande. </P>  \r\n\r\n<P>Oversigten siger dog ikke noget om, hvor stor udskiftningen blandt de </P>  \r\n\r\n<P>udenlandske statsborgere er, altså hvor mange nye udlændinge der </P>  \r\n\r\n<P>kommer til Danmark. </P>  \r\n\r\n<P>Ifølge Danmarks Statistik ser bruttoindvandringen i de seneste 6 år </P>  \r\n\r\n<P>således ud: 1979 1980 1981 1982 1983 1984 </P>  \r\n\r\n<P>3.-lande 7.490 6.324 5.439 5.177 4.415 5.540 </P>  \r\n\r\n<P>Øvrige lande 10.559 9.361 7.922 7.791 7.345 7.753 </P>  \r\n\r\n<P>Udskiftningen sker hurtigere blandt indvandrere fra &#187;øvrige&#171;  \r\n\r\n lande </P>  \r\n\r\n<P>end fra 3.-lande. Det skønnes, at ca. 10 pct. af indvandrerne fra </P>  \r\n\r\n<P>3.-lande er genindvandrere. </P>  \r\n\r\n<P>De oprindelige fremmedarbejdere var typisk mænd, der til trods for </P>  \r\n\r\n<P>mangelfulde dansk-sproglige forudsætninger ikke havde vanskelighed </P>  \r\n\r\n<P>med at finde beskæftigelse. På grund af den økonomiske krise i </P>  \r\n\r\n<P>70erne og den tekniske udvikling er de sproglige og kulturelle </P>  \r\n\r\n<P>krav for at opnå og fastholde et arbejde blevet øget. Samtidig er </P>  \r\n\r\n<P>der som følge af familiesammenføringerne sket en betydelig </P>  \r\n\r\n<P>forøgelse af indvandring af kvinder, hvis kulturelle baggrund ofte </P>  \r\n\r\n<P>gør dem fremmede over for uddannelse og beskæftigelse uden for </P>  \r\n\r\n<P>hjemmet. </P>  \r\n\r\n<P>Kravene til undervisning af indvandrere har derfor været stigende for </P>  \r\n\r\n<P>at kunne opfylde det generelle indvandrerpolitiske mål om </P>  \r\n\r\n<P>integration. </P>  \r\n\r\n<P>2. Nuværende ordning </P>  \r\n\r\n<P>Uanset at det at være indvandrer ikke kan betegnes som et handicap i </P>  \r\n\r\n<P>traditionel forstand, har danskundervisning af voksne indvandrere </P>  \r\n\r\n<P>siden 1971 været etableret efter fritidsundervisningslovens </P>  \r\n\r\n<P>bestemmelser om specialundervisning. Dette skyldes som ovenfor </P>  \r\n\r\n<P>nævnt, at man regnede med, at indvandringen ville ophøre inden for </P>  \r\n\r\n<P>en overskuelig tid, og at man derfor ikke havde behov for </P>  \r\n\r\n<P>selvstændige regler for indvandrerundervisningen. </P>  \r\n\r\n<P>Den undervisning indvandrerne hidtil har fået på </P>  \r\n\r\n<P>specialundervisningsvilkår har alene omfattet en grundlæggende </P>  \r\n\r\n<P>undervisning i dansk sprog og 40 timer i danske samfundsforhold. </P>  \r\n\r\n<P>Når det drejer sig om anden undervisning, må indvandrerne deltage </P>  \r\n\r\n<P>på de almindeligt gældende vilkår (f.eks. ved den amtskommunale </P>  \r\n\r\n<P>enkeltfagsundervisning og den almene fritidsundervisning). </P>  \r\n\r\n<P>Med vedtagelsen af lov nr. 301 af 8. juni 1978 om specialundervisning </P>  \r\n\r\n<P>for voksne blev den hidtidige specialundervisning delt i den </P>  \r\n\r\n<P>såkaldte handicapkompenserende specialundervisning (dvs. </P>  \r\n\r\n<P>undervisning, der sigter mod at afhjælpe virkningen af et </P>  \r\n\r\n<P>handicap, f.eks. tegnsprog for døve) og den hensyntagende </P>  \r\n\r\n<P>specialundervisning (dvs. undervisning under hensyntagen til </P>  \r\n\r\n<P>deltagernes handicap) i henhold til fritidsundervisningsloven. Den </P>  \r\n\r\n<P>kompenserende undervisning blev overflyttet til amtskommunerne, </P>  \r\n\r\n<P>medens den hensyntagende specialundervisning forblev i </P>  \r\n\r\n<P>primærkommunalt regie. </P>  \r\n\r\n<P>For indvandrerundervisningen betød dette, at undervisningen af </P>  \r\n\r\n<P>indvandrere, der var analfabeter, blev overført til amtskommunalt </P>  \r\n\r\n<P>regie og finansiering efter ovennævnte lovs bestemmelser. Den </P>  \r\n\r\n<P>øvrige undervisning fortsatte på de hidtidige vilkår efter </P>  \r\n\r\n<P>reglerne i fritidsundervisningsloven. </P>  \r\n\r\n<P>Anvendelsen af fritidsundervisningslovens regler betyder, at der ikke </P>  \r\n\r\n<P>er pligt for nogen offentlig myndighed til at tilbyde eller sikre </P>  \r\n\r\n<P>sig, at der bliver tilbudt indvandrere relevant danskundervisning. </P>  \r\n\r\n<P>Endvidere betyder det, at der er fri etableringsret, dvs. at </P>  \r\n\r\n<P>enhver under visse bestemte betingelser kan etablere undervisning, </P>  \r\n\r\n<P>og at kommunen og staten har pligt til at yde tilskud, når </P>  \r\n\r\n<P>bestemte i loven beskrevne betingelser er opfyldt. </P>  \r\n\r\n<P>Efter loven skal hold oprettes, når mindst 5 deltagere har meldt sig, </P>  \r\n\r\n<P>og staten og kommunen skal yde tilskud, hver med 50 pct. af </P>  \r\n\r\n<P>udgiften til lærerløn og lederhonorar, ligesom kommunen gratis </P>  \r\n\r\n<P>skal stille lokaler til rådighed. Deltagerne betaler selv </P>  \r\n\r\n<P>undervisningsmaterialer samt et indskrivningsgebyr, der dækker </P>  \r\n\r\n<P>udgifter til administration m.v. </P>  \r\n\r\n<P>Endelig medfører fritidsundervisningslovens bestemmelser, at der ikke </P>  \r\n\r\n<P>af det offentlige kan fastsættes regler om undervisningsplaner, </P>  \r\n\r\n<P>undervisningsmål, materialer eller prøver m.v. Undervisningen er </P>  \r\n\r\n<P>et anliggende mellem aftenskolen (læreren) og deltagerne. </P>  \r\n\r\n<P>Efter lov om specialundervisning for voksne var der oprindelig også </P>  \r\n\r\n<P>fri etableringsret, men ved lov nr. 259 af 8. juni 1983 blev loven </P>  \r\n\r\n<P>ændret således, at amtskommunen fik mulighed for at samordne </P>  \r\n\r\n<P>undervisningstilbuddene. Dette sker typisk ved, at amtskommunen </P>  \r\n\r\n<P>indgår overenskomst med private initiativtagere om en bestemt </P>  \r\n\r\n<P>undervisning. </P>  \r\n\r\n<P>Omfanget af danskundervisningen af voksne indvandrere (i henhold til </P>  \r\n\r\n<P>fritidsundervisningsloven) har udviklet sig således: 1971/72 1974/75  \r\n\r\n 1977/78 1980/81 1983/84 </P>  \r\n\r\n<P>Antal deltagere 9.215 12.171 13.367 29.833 31.777 </P>  \r\n\r\n<P>Udover den undervisning, der foregår efter ovenstående regler, </P>  \r\n\r\n<P>foranstalter direktoratet for arbejdsmarkedsuddannelserne særlige </P>  \r\n\r\n<P>kurser i dansk for arbejdsløse indvandrere med henblik på at give </P>  \r\n\r\n<P>dem øgede muligheder for at genindtræde på arbejdsmarkedet. Der er </P>  \r\n\r\n<P>her tale om foranstaltninger som led i bekæmpelsen af </P>  \r\n\r\n<P>arbejdsløsheden blandt indvandrere, og disse kurser har derfor et </P>  \r\n\r\n<P>specifikt arbejdsmarkedspolitisk sigte. </P>  \r\n\r\n<P>3. Forslag til ny ordning </P>  \r\n\r\n<P>De øgede uddannelsesmæssige krav til indvandrerne og den </P>  \r\n\r\n<P>omstændighed, at indvandringen ikke længere kan betegnes som et </P>  \r\n\r\n<P>kortvarigt fænomen, har øget behovet for et selvstændigt </P>  \r\n\r\n<P>lovgrundlag for undervisningen af voksne indvandrere. </P>  \r\n\r\n<P>Man finder derfor, at reglerne om denne undervisning bør samles i en </P>  \r\n\r\n<P>særlig lov, der kan fastsætte, hvad der skal gives indvandrere af </P>  \r\n\r\n<P>undervisning, hvem der skal sørge for den, og hvorledes den skal </P>  \r\n\r\n<P>finansieres og organiseres. </P>  \r\n\r\n<P>Man vil herved opnå en forenkling og samordning af den undervisning, </P>  \r\n\r\n<P>der tilbydes indvandrerne, idet den undervisning, der nu </P>  \r\n\r\n<P>gennemføres under henholdsvis fritidsundervisningsloven og lov om </P>  \r\n\r\n<P>specialundervisning, samles under en lov. Såvel organisatorisk som </P>  \r\n\r\n<P>pædagogisk har det vist sig uhensigtsmæssigt at etablere </P>  \r\n\r\n<P>undervisningen efter to regelsæt. </P>  \r\n\r\n<P>Man har endvidere fundet, at det vil være mest hensigtsmæssigt at </P>  \r\n\r\n<P>henlægge forpligtelsen til at sørge for undervisning af </P>  \r\n\r\n<P>indvandrere til amtskommunerne - i lighed med den ordning der er </P>  \r\n\r\n<P>gældende for kompenserende specialundervisning i henhold til lov </P>  \r\n\r\n<P>om specialundervisning for voksne. </P>  \r\n\r\n<P>Derved vil man opnå en bedre udnyttelse af ressourcerne, idet de </P>  \r\n\r\n<P>mange spredte undervisningstilbud kan koordineres, og man sikrer </P>  \r\n\r\n<P>sig samtidig, at indvandrerne får et ensartet og relevant </P>  \r\n\r\n<P>undervisningstilbud. </P>  \r\n\r\n<P>Det vil således blive amtskommunernes opgave at sørge for, at </P>  \r\n\r\n<P>indvandrerne får relevante tilbud om undervisning i dansk sprog og </P>  \r\n\r\n<P>danske kultur- og samfundsforhold, men opgaven vil blive varetaget </P>  \r\n\r\n<P>af private skoler eller institutioner m.v. efter aftale med </P>  \r\n\r\n<P>amtskommunen. </P>  \r\n\r\n<P>Efter fritidsundervisningslovens bestemmelser skal kommunen anvise </P>  \r\n\r\n<P>lokaler, føre tilsyn med undervisningen og udrede lærerløn og </P>  \r\n\r\n<P>lederhonorar, mens amtskommunen godkender undervisningen og på </P>  \r\n\r\n<P>statens vegne anviser forskudsbeløb til dækning af kommunens </P>  \r\n\r\n<P>udgifter. Efter lovforslaget opnås der en administrativ lettelse </P>  \r\n\r\n<P>ved, at alle disse funktioner samles i en administration hos </P>  \r\n\r\n<P>amtskommunen. </P>  \r\n\r\n<P>Man finder, at den oven for nævnte undervisning i dansk for </P>  \r\n\r\n<P>arbejdsløse indvandrere, der etableres af direktoratet for </P>  \r\n\r\n<P>arbejdsmarkedsuddannelserne, skal kunne videreføres, uanset </P>  \r\n\r\n<P>vedtagelsen af det foreliggende forslag, idet denne undervisning </P>  \r\n\r\n<P>har et særligt arbejdsmarkedspolitisk sigte og derfor ikke uden </P>  \r\n\r\n<P>videre vil kunne erstattes af uddannelsesinitiativer, der ikke </P>  \r\n\r\n<P>etableres ud fra arbejdsmarkedsrettede målsætninger. </P>  \r\n\r\n<P>4. Økonomiske konsekvenser </P>  \r\n\r\n<P>Forslaget vil betyde en omlægning af finansieringen fra de nuværende </P>  \r\n\r\n<P>lovbundne tilskud til bloktilskud, idet amtskommunerne overtager </P>  \r\n\r\n<P>de udgifter til lærerløn og lederhonorar, som hidtil er blevet </P>  \r\n\r\n<P>afholdt af staten og kommunerne. </P>  \r\n\r\n<P>På årsbasis kan mindreudgiften herved anslås til ca. 100 mill. kr. </P>  \r\n\r\n<P>for henholdsvis staten og kommunerne. Amtskommunernes kompensation </P>  \r\n\r\n<P>herfor i de generelle tilskud fremgår af nedenstående oversigt </P>  \r\n\r\n<P>over de økonomiske konsekvenser. </P>  \r\n\r\n<P>Som følge af effektiviseringen af undervisningen forventes udgifterne </P>  \r\n\r\n<P>til de ovennævnte poster at blive noget lavere end hidtil, men det </P>  \r\n\r\n<P>har ikke været muligt at opgøre denne besparelse. Samtidig vil </P>  \r\n\r\n<P>amtskommunerne dog kunne få øgede udgifter til administration af </P>  \r\n\r\n<P>ordningen, til undervisningsmateriel og til lokaler. </P>  \r\n\r\n<P>Endvidere vil der blive en besparelse på ca. 2 mill. kr. for </P>  \r\n\r\n<P>kommunerne som følge af den administrative lettelse ved flytningen </P>  \r\n\r\n<P>af undervisningen til amtskommunerne, jfr. afsnit 5. </P>  \r\n\r\n<P>De økonomiske konsekvenser kan herefter opgøres således: </P>  \r\n\r\n<P><IMG SRC=\"/image.aspx?id=112739&img=CL6141_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P>------------- </P>  \r\n\r\n<P>Det bemærkes, at kompensationsbeløbene vil blive endeligt fastsat </P>  \r\n\r\n<P>efter forhandling i kommunekontaktudvalget. </P>  \r\n\r\n<P>5. Administrative konsekvenser </P>  \r\n\r\n<P>Forslaget medfører en administrativ lettelse i kommunerne. Denne kan </P>  \r\n\r\n<P>skønsmæssigt sættes til 2 mill. kr. pr. år. </P>  \r\n\r\n<P>Amtskommunerne har allerede udbygget deres administration til </P>  \r\n\r\n<P>varetagelse af administrationen af lov om specialundervisning for </P>  \r\n\r\n<P>voksne og har opnået erfaringer med indgåelse af overenskomster </P>  \r\n\r\n<P>med private initiativtagere. Da amtskommunerne desuden vil få en </P>  \r\n\r\n<P>vis lettelse med hensyn til deres tilsynspligter overfor </P>  \r\n\r\n<P>kommunerne, skønnes de administrative konsekvenser af lovforslaget </P>  \r\n\r\n<P>alt i alt at blive af mindre betydning for amtskommunerne. </P>  \r\n\r\n<P>Forslaget vil ikke have administrative konsekvenser for </P>  \r\n\r\n<P>undervisningsministeriet. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Bestemmelsen fastslår grundreglen i den nye ordning: Amtskommunerne </P>  \r\n\r\n<P>får en forpligtelse til at sørge for undervisning af indvandrere, </P>  \r\n\r\n<P>således at disse får et relevant undervisningstilbud tilpasset </P>  \r\n\r\n<P>deres forudsætninger. </P>  \r\n\r\n<P>Forpligtelsen betyder ikke, at amtskommunerne selv skal etablere en </P>  \r\n\r\n<P>undervisning, men de træffer aftale med andre, private </P>  \r\n\r\n<P>institutioner m.fl., herunder Dansk Flygtningehjælp, evt. andre </P>  \r\n\r\n<P>kommuner om, at disse påtager sig opgaven mod, at amtskommunen </P>  \r\n\r\n<P>afholder udgifterne herved, jfr. bestemmelsen i forslagets § 2. </P>  \r\n\r\n<P>Forpligtelsen vil for den enkelte amtskommune omfatte de indvandrere, </P>  \r\n\r\n<P>der bor i amtskommunen dvs. de der er bosat og tilmeldt </P>  \r\n\r\n<P>folkeregistret i en kommune beliggende i amtskommunen, jfr. </P>  \r\n\r\n<P>bemærkningerne nedenfor til stk. 2. </P>  \r\n\r\n<P>Med det foreliggende forslag får amtskommunen mulighed for at sikre, </P>  \r\n\r\n<P>at den enkelte indvandrer får et relevant undervisningstilbud, og </P>  \r\n\r\n<P>der vil derved kunne opnås en effektivisering af undervisningen. </P>  \r\n\r\n<P>Et led i effektiviseringen kan også være, at man i højere grad </P>  \r\n\r\n<P>tilskynder indvandrerne til at deltage i undervisningen. </P>  \r\n\r\n<P>Ad stk. 2 </P>  \r\n\r\n<P>Forslaget tager sigte på alle udenlandske statsborgere, der bosætter </P>  \r\n\r\n<P>sig i Danmark. Dette forudsætter normalt, at de får meddelt </P>  \r\n\r\n<P>opholdstilladelse, men for visse grupper af udlændinge - </P>  \r\n\r\n<P>statsborgere fra de andre nordiske lande - gælder, at disse ifølge </P>  \r\n\r\n<P>den gældende lovgivning kan bosætte sig i Danmark, uden at der </P>  \r\n\r\n<P>hertil kræves nogen opholdstilladelse. På grund af det sproglige </P>  \r\n\r\n<P>og kulturelle fællesskab mellem de nordiske lande har der ikke </P>  \r\n\r\n<P>hidtil været noget særligt behov for danskundervisning af </P>  \r\n\r\n<P>invandrere fra disse lande. Man har imidlertid ikke ved </P>  \r\n\r\n<P>udformningen af lovens bestemelser villet udelukke, at den også </P>  \r\n\r\n<P>kan finde anvendelse på indvandrere fra de andre nordiske lande. </P>  \r\n\r\n<P>Loven vil bl.a. omfatte flygtninge, der har fået opholdstilladelse </P>  \r\n\r\n<P>her, medens flygtninge, der opholder sig her, medens de venter på </P>  \r\n\r\n<P>at få behandlet ansøgninger om opholdstilladelse, falder uden for. </P>  \r\n\r\n<P>Disse gruppers forhold varetages af direktoratet for udlændinge, </P>  \r\n\r\n<P>og spørgsmålet om danskundervisning for dem vil normalt ikke komme </P>  \r\n\r\n<P>til at foreligge, før opholdstilladelse er givet. De vil derefter </P>  \r\n\r\n<P>være omfattet af forslagets regler om indvandrerundervisning. </P>  \r\n\r\n<P>Uden for loven falder ligeledes turister og andre udlændinge, der kun </P>  \r\n\r\n<P>opholder sig i Danmark i kortere tid. </P>  \r\n\r\n<P>Udlændinge, der opholder sig her for at gennemgå en uddannelse, vil </P>  \r\n\r\n<P>normalt skulle have opholdstilladelse og vil dermed blive omfattet </P>  \r\n\r\n<P>af ordningen. </P>  \r\n\r\n<P>Ad stk. 3 </P>  \r\n\r\n<P>Den hidtidige indvandrerundervisning har været tilrettelagt for </P>  \r\n\r\n<P>voksne, idet det i overensstemmelse med reglerne om </P>  \r\n\r\n<P>specialundervisning for voksne i fritidsundervisningsloven har </P>  \r\n\r\n<P>været krævet, at deltagerne skulle være fyldt 18 år. Der har dog </P>  \r\n\r\n<P>været mulighed for at optage unge under 18 år i enkelte tilfælde, </P>  \r\n\r\n<P>når det ikke har været muligt eller rimeligt at henvise dem til </P>  \r\n\r\n<P>ungdomsskolen. </P>  \r\n\r\n<P>Det foreliggende lovforslag tager ligeledes sigte på undervisning af </P>  \r\n\r\n<P>voksne indvandrere dvs. personer der er fyldt 18 år. </P>  \r\n\r\n<P>Man finder dog, at der som hidtil bør holdes en mulighed åben for at </P>  \r\n\r\n<P>optage indvandrere under 18 år. Disse vil normalt skulle henvises </P>  \r\n\r\n<P>til ungdomsskolen, men der kan forekomme tilfælde, hvor det vil </P>  \r\n\r\n<P>være uhensigtsmæssigt og ressourcekrævende at skulle oprette </P>  \r\n\r\n<P>særlige hold i dansk i ungdomsskolen for nogle få indvandrere. Det </P>  \r\n\r\n<P>vil da være mere rimeligt at amtskommunen tilbyder at optage dem </P>  \r\n\r\n<P>på etablerede hold for indvandrere over 18 år. </P>  \r\n\r\n<P>Derved vil amtskommunen komme til at overtage en udgift, som ellers </P>  \r\n\r\n<P>ville være vedkommende (primær)kommunes, men der vil være adgang </P>  \r\n\r\n<P>til at kræve refusion heraf, jfr. § 4, stk. 2. </P>  \r\n\r\n<P>For børn (af indvandrere) - i den undervisningspligtige alder - </P>  \r\n\r\n<P>gælder, at disse ifølge folkeskoleloven er omfattet af lovens </P>  \r\n\r\n<P>almindelige regler om undervisningspligt, hvis de bor her i </P>  \r\n\r\n<P>landet. Spørgsmålet om danskundervisning for disse løses derfor </P>  \r\n\r\n<P>gennem de eksisterende regler om undervisning af fremmedsprogede </P>  \r\n\r\n<P>børn. </P>  \r\n\r\n<P>Ad stk. 4 </P>  \r\n\r\n<P>Undervisningens hovedsigte skal være at sætte indvandrerne i stand </P>  \r\n\r\n<P>til at fungere i det danske samfund på lige fod med den danske </P>  \r\n\r\n<P>befolkning. </P>  \r\n\r\n<P>Den undervisning, der skal gives vil - som hidtil - i første række </P>  \r\n\r\n<P>være egentlig sprogundervisning, så at indvandrerne kan gøre sig </P>  \r\n\r\n<P>forståelige på dansk og forstå dansk. Det forudsættes, at </P>  \r\n\r\n<P>undervisningen tager udgangspunkt i danske kultur- og </P>  \r\n\r\n<P>samfundsforhold, hvilket vil bidrage til at fremme </P>  \r\n\r\n<P>integrationsbestræbelserne. </P>  \r\n\r\n<P>Der kan ifølge sagens natur ikke gives noget nøjagtigt tal på, hvor </P>  \r\n\r\n<P>mange timers undervisning den enkelte indvandrer skal have for at </P>  \r\n\r\n<P>komme op på et niveau, så de kan fungere i det danske samfund. Det </P>  \r\n\r\n<P>vil bl.a. afhænge af indvandrernes sproglige, uddannelsesmæssige </P>  \r\n\r\n<P>og kulturelle baggrund. </P>  \r\n\r\n<P>Ifølge forslaget skal undervisningsministeren have tillagt en </P>  \r\n\r\n<P>bemyndigelse til at fastlægge de mere detaljerede bestemmelser om </P>  \r\n\r\n<P>undervisningens indhold og omfang, herunder om hvornår </P>  \r\n\r\n<P>undervisning må anses for ufornøden, idet forpligtelsen til at </P>  \r\n\r\n<P>tilbyde undervisning naturligvis ikke skal gælde de indvandrere, </P>  \r\n\r\n<P>der ved undervisning eller blot ved længere tids ophold her i </P>  \r\n\r\n<P>landet har tilegnet sig det fornødne grundlag for at fungere i det </P>  \r\n\r\n<P>danske samfund. </P>  \r\n\r\n<P>Til § 2 </P>  \r\n\r\n<P>Forpligtelsen til at sørge for undervisning af indvandrere betyder </P>  \r\n\r\n<P>som oven for nævnt ikke, at en amtskommune selv skal iværksætte </P>  \r\n\r\n<P>undervisning, men den skal blot sørge for, at der bliver givet den </P>  \r\n\r\n<P>nødvendige undervisning til de indvandrere, der bor i </P>  \r\n\r\n<P>amtskommunen. Dette vil normalt ske ved, at amtskommunen træffer </P>  \r\n\r\n<P>aftale med eksisterende private skoler, institutioner eller andre </P>  \r\n\r\n<P>initiativtagere om, at indvandrerne henvises til undervisning på </P>  \r\n\r\n<P>disse, imod at amtskommunen afholder udgifterne herved. Aftale om </P>  \r\n\r\n<P>undervisning vil evt. også kunne indgås med en anden amtskommune </P>  \r\n\r\n<P>eller en kommune. </P>  \r\n\r\n<P>Der vil herved være mulighed for, at en række af de private </P>  \r\n\r\n<P>initiativtagere, herunder Dansk Flygtningehjælp, som i en årrække </P>  \r\n\r\n<P>har gennemført undervisning af indvandrere, kan fortsætte med </P>  \r\n\r\n<P>denne undervisning, nu finansieret af amtskommunerne i stedet for </P>  \r\n\r\n<P>gennem kommunerne og staten. </P>  \r\n\r\n<P>Amtskommunernes opgave bliver således kun at indgå de nødvendige </P>  \r\n\r\n<P>overenskomster om undervisningen og finansiere de løbende </P>  \r\n\r\n<P>udgifter, medens den rent praktiske gennemførelse overlades til de </P>  \r\n\r\n<P>forskellige private initiativtagere m.v. </P>  \r\n\r\n<P>Hvis det i særlige tilfælde ikke skulle være muligt eller </P>  \r\n\r\n<P>hensigtsmæssigt at få etableret den fornødne undervisning gennem </P>  \r\n\r\n<P>indgåelse af overenskomst, kan amtskommunen dog selv iværksætte </P>  \r\n\r\n<P>undervisning, jfr. stk. 2. Der skal i så fald i henhold til </P>  \r\n\r\n<P>skolestyrelseslovens § 40 optages bestemmelse herom på </P>  \r\n\r\n<P>amtskommunens skoleplan. </P>  \r\n\r\n<P>Til § 3 </P>  \r\n\r\n<P>Bestemmelsen skyldes, at Københavns og Frederiksberg kommuner ikke er </P>  \r\n\r\n<P>omfattet af den amtskommunale inddeling. </P>  \r\n\r\n<P>Til § 4 </P>  \r\n\r\n<P>Alle udgifter til den i lovforslaget omhandlede undervisning foreslås </P>  \r\n\r\n<P>pålagt amtskommunerne og Københavns og Frederiksberg kommuner. </P>  \r\n\r\n<P>Dette indebærer, at amtskommunerne overtager de udgifter til </P>  \r\n\r\n<P>lærerløn og lederhonorar m.v., som hidtil er blevet afholdt af </P>  \r\n\r\n<P>staten og kommunerne. Der vil blive taget højde for denne </P>  \r\n\r\n<P>finansieringsomlægning ved beregningerne af de generelle </P>  \r\n\r\n<P>statstilskud til kommuner og amtskommuner, jfr. afsnit 4 om de </P>  \r\n\r\n<P>økonomiske konsekvenser. </P>  \r\n\r\n<P>Det forudsættes, at deltagerne i undervisningen i samme omfang som </P>  \r\n\r\n<P>ved undervisning efter fritidsundervisningsloven selv afholder </P>  \r\n\r\n<P>udgifterne til undervisningsmaterialer. </P>  \r\n\r\n<P>Ad stk. 2 </P>  \r\n\r\n<P>Ifølge forslagets § 1 omfatter en amtskommunes forpligtelser til at </P>  \r\n\r\n<P>sørge for undervisning kun de indvandrere, der bor i den </P>  \r\n\r\n<P>pågældende amtskommune. Der må imidlertid forventes at forekomme </P>  \r\n\r\n<P>en del tilfælde, hvor en amtskommune optager indvandrere bosat i </P>  \r\n\r\n<P>andre amtskommuner til undervisning, f.eks. hvor det af </P>  \r\n\r\n<P>geografiske grunde er mere praktisk for de pågældende indvandrere. </P>  \r\n\r\n<P>Man foreslår, at der i sådanne tilfælde gives skoleamtskommunen </P>  \r\n\r\n<P>adgang til at kræve udgiften til undervisning refunderet af </P>  \r\n\r\n<P>hjemstedsamtskommunen (den amtskommune, hvor den pågældende </P>  \r\n\r\n<P>indvandrers bopælskommune (folkeregisterkommune) er beliggende). </P>  \r\n\r\n<P>På tilsvarende måde foreslås der givet adgang til refusion, hvor </P>  \r\n\r\n<P>indvandrere under 18 år optages ved indvandrerundervisningen i </P>  \r\n\r\n<P>stedet for i ungdomsskolen, jfr. forslagets § 1, stk. 3. Da </P>  \r\n\r\n<P>ungdomsskolen er kommunal, bliver der her tale om refusion fra </P>  \r\n\r\n<P>vedkommendes bopælskommune (den kommune, hvor den pågældende er </P>  \r\n\r\n<P>tilmeldt folkeregistret). </P>  \r\n\r\n<P>Til § 5 </P>  \r\n\r\n<P>Lokaler til undervisning af indvandrere er hidtil tilvejebragt i </P>  \r\n\r\n<P>henhold til de almindelige regler i fritidsundervisningsloven om </P>  \r\n\r\n<P>lokaler til fritidsundervisning for voksne og i henhold til loven </P>  \r\n\r\n<P>om specialundervisning for voksne. </P>  \r\n\r\n<P>Efter disse regler består der en forpligtelse til at stille skoler og </P>  \r\n\r\n<P>andre lokaler til rådighed til fritidsundervisning og til </P>  \r\n\r\n<P>(kompenserende) specialundervisning for voksne. Det drejer sig </P>  \r\n\r\n<P>dels om kommunale, amtskommunale og statslige lokaler, dels i et </P>  \r\n\r\n<P>vist omfang om private lokaler, hvortil der er ydet lån eller </P>  \r\n\r\n<P>tilskud fra staten. </P>  \r\n\r\n<P>Ved den foreslåede bestemmelse - der i princippet svarer til </P>  \r\n\r\n<P>bestemmelsen i lov om fritidsundervisning m.v. § 62 - indføres en </P>  \r\n\r\n<P>tilsvarende forpligtelse for kommuner, staten, offentlige og </P>  \r\n\r\n<P>private undervisningsinstitutioner m.m. til at stille lokaler til </P>  \r\n\r\n<P>rådighed for indvandrerundervisningen. </P>  \r\n\r\n<P>Det fremhæves udtrykkeligt i bestemmelsens stk. 3, at lokalerne kun </P>  \r\n\r\n<P>skal stilles til rådighed for indvandrerundervisningen i det </P>  \r\n\r\n<P>omfang, sådan anvendelse kan forenes med de formål lokalerne i </P>  \r\n\r\n<P>øvrigt skal tjene. </P>  \r\n\r\n<P>Formelt skal lokalerne i henhold til loven stilles til rådighed for </P>  \r\n\r\n<P>amtskommunen til brug for indvandrerundervisningen, men </P>  \r\n\r\n<P>amtskommunen kan overlade dem til den aftalepart, som skal stå for </P>  \r\n\r\n<P>den praktiske gennemførelse af undervisningen. Det vil være </P>  \r\n\r\n<P>naturligt, at de nærmere vilkår vedrørende lokalerne aftales i den </P>  \r\n\r\n<P>overenskomst, der indgås om varetagelsen af undervisningen. </P>  \r\n\r\n<P>Nærmere regler om lokalerne, svarende til bestemmelserne i </P>  \r\n\r\n<P>bekendtgørelse om fritidsvirksomhed for voksne, vil blive givet i </P>  \r\n\r\n<P>de regler, undervisningsministeren efter § 5, stk. 3, skal </P>  \r\n\r\n<P>fastsætte. </P>  \r\n\r\n<P>Til § 6 </P>  \r\n\r\n<P>I lighed med den nuværende ordning, hvor indvandrerundervisning såvel </P>  \r\n\r\n<P>i henhold til fritidsundervisningsloven som i henhold til loven om </P>  \r\n\r\n<P>specialundervisning for voksne forestås af en leder, stilles der </P>  \r\n\r\n<P>forslag om, at der til at forestå indvandrerundervisningen skal </P>  \r\n\r\n<P>være en leder med de nødvendige pædagogiske og administrative </P>  \r\n\r\n<P>forudsætninger. </P>  \r\n\r\n<P>Der vil her kunne være tale om at arrangere særlige kurser, der er </P>  \r\n\r\n<P>relevante for organisation af indvandrerundervisning, jfr. </P>  \r\n\r\n<P>forslagets § 8. </P>  \r\n\r\n<P>For lærere ved indvandrerundervisning gælder ligeledes, at disse må </P>  \r\n\r\n<P>have de fornødne kvalifikationer for at kunne undervise voksne. </P>  \r\n\r\n<P>Dette har hidtil kunnet opnås ved, at lærere, der i øvrigt var </P>  \r\n\r\n<P>fagligt og alment kvalificerede, har deltget i et særligt 48 </P>  \r\n\r\n<P>timers kursus. </P>  \r\n\r\n<P>Undervisningsministeriet, direktoratet for folkeoplysning, frie </P>  \r\n\r\n<P>grundskoler m.v., gennemfører for tiden en række forsøg med nye </P>  \r\n\r\n<P>kurser for indvandrerlærere. </P>  \r\n\r\n<P>Det foreslås, at undervisningsministeren bemyndiges til at fastsætte </P>  \r\n\r\n<P>regler om, hvilke kvalifikationskrav der må stilles til ledere og </P>  \r\n\r\n<P>lærere ved indvandrerundervisningen. </P>  \r\n\r\n<P>Til § 7 </P>  \r\n\r\n<P>Ledere og lærere ved indvandrerundervisningen er hidtil blevet </P>  \r\n\r\n<P>aflønnet efter reglerne for lærere ved fritidsundervisning for </P>  \r\n\r\n<P>voksne, jfr. fritidsundervisningslovens §§ 63-67, hvorefter </P>  \r\n\r\n<P>honorar og timebetaling fastsættes af undervisningsministeren </P>  \r\n\r\n<P>efter forhandling med finansministeren. </P>  \r\n\r\n<P>For alfabetiseringsundervisningen i henhold til lov om </P>  \r\n\r\n<P>specialundervisning for voksne er aflønning sket efter de </P>  \r\n\r\n<P>tilsvarende lønregler udstedt i henhold til denne lov. </P>  \r\n\r\n<P>Da indvandrerundervisningen nu får en selvstændig lov, finder man det </P>  \r\n\r\n<P>af systematiske grunde rigtigst, at grundlaget for fastsættelse af </P>  \r\n\r\n<P>aflønningsreglerne også bliver indeholdt i denne. </P>  \r\n\r\n<P>Det foreslås, at reglerne om aflønning af de pågældende ledere og </P>  \r\n\r\n<P>lærere fastsættes af finansministeren. </P>  \r\n\r\n<P>Der påregnes ikke oprettelse af egentlige (faste) stillinger ved </P>  \r\n\r\n<P>indvandrerundervisningen, men undervisningen forudsættes som </P>  \r\n\r\n<P>hidtil varetaget af time- og honorarlønnede lærerkræfter. </P>  \r\n\r\n<P>Til § 8 </P>  \r\n\r\n<P>Ved bestemmelsen, der svarer til § 101 i fritidsundervisningsloven og </P>  \r\n\r\n<P>§ 7 i lov om specialundervisning for voksne, skabes der hjemmel </P>  \r\n\r\n<P>for, at der fortsat kan etableres og ydes statstilskud til </P>  \r\n\r\n<P>uddannelseskursus for ledere og lærere ved </P>  \r\n\r\n<P>indvandrerundervisningen. </P>  \r\n\r\n<P>Til § 9 </P>  \r\n\r\n<P>Bestemmelsen svarer til § 109 i fritidsundervisningsloven og giver </P>  \r\n\r\n<P>hjemmel for, at der fortsat kan arrangeres forsøgsvirksomhed med </P>  \r\n\r\n<P>hensyn til indvandrerundervisning. </P>  \r\n\r\n<P>Til § 10 </P>  \r\n\r\n<P>Forslaget er et led i regeringens moderniseringsbestræbelser, der </P>  \r\n\r\n<P>bl.a. sigter mod at uddelegere ansvar og kompetence og i videst </P>  \r\n\r\n<P>muligt omfang undgå dobbeltbehandling og enkeltsagsbehandling på </P>  \r\n\r\n<P>departementalt niveau. </P>  \r\n\r\n<P>Tilsvarende bestemmeler er tidligere optaget i ændringslov til </P>  \r\n\r\n<P>læreruddannelsesloven og i lov om efteruddannelse (henholdsvis lov </P>  \r\n\r\n<P>nr. 263 af 6. juni 1985 om ændring af lov om uddannelse af lærere </P>  \r\n\r\n<P>til folkeskolen og lov nr. 271 af 6. juni 1985 om </P>  \r\n\r\n<P>efteruddannelse). </P>  \r\n\r\n<P>Der henvises i øvrigt med hensyn til baggrunden herfor til det af </P>  \r\n\r\n<P>undervisningsministeren den 20. november 1985 fremsatte lovforslag </P>  \r\n\r\n<P>om ændring af forskellige uddannelses-, tilskuds- og styrelseslove </P>  \r\n\r\n<P>m.m. (Lovforslag nr. L 55). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00156"
        },
        {
            "displayName": "Entydig dokumentidentifikation",
            "displayValue": "CL006141"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}