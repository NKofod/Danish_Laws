{
    "id": 109801,
    "title": "1990 BTL 191   BETÆNKNING OVER FORSLAG TIL LOV OM OPHÆVELSE AF LOV OM AFGIFT AF PARFUMER,   TOILETMIDLER M.V. SAMT OM ÆNDRING AF LOV OM AFGIFT AF MINERALVAND M.V. OG AF   LOV OM AFGIFT AF ØL    NR L 191 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 191",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 191 </P>  \r\n\r\n<P></P>  \r\n\r\n<P>Betænkning over Forslag til lov om ophævelse af lov om afgift af parfumer,  \r\n\r\n toiletmidler m.v. samt om ændring af lov om afgift af mineralvand m.v. og af  \r\n\r\n lov om afgift af øl <BR>  \r\n\r\n Nr L 191 1990-91, 2. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19910524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Et af udvalgets spørgsmål og ministerens svar herpå optrykkes som bilag  \r\n\r\n til denne betænkning. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Fremskridtspartiets, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til <I>vedtagelse uændret.  \r\n\r\n</I></P>  \r\n\r\n<P> Et <I>andet mindretal</I> (Socialdemokratiets medlemmer af udvalget) kan  \r\n\r\n hverken stemme for eller imod lovforslaget. Mindretallet bemærker, at  \r\n\r\n Socialdemokratiet var det første parti, der fremlagde en samlet strategi for  \r\n\r\n en nødvendig afgiftstilpasning. Det skete i april 1989 med udspillet  \r\n\r\n &#187;Gang i 90'erne&#171;. </P>  \r\n\r\n<P>Formålet var inden for samfundsøkonomisk ansvarlige rammer at gennemføre  \r\n\r\n nødvendige afgiftstilpasninger på en række varer, samtidig med at der blev  \r\n\r\n dæmmet op for store milliardtab på nedsættelse af afgifterne på spiritus og  \r\n\r\n tobak. </P>  \r\n\r\n<P>Gevinsten ved denne strategi ville være, at grænsehandelen kunne reduceres  \r\n\r\n til et minimum, samtidig med at fortsatte store afgiftstab op gennem 90'erne  \r\n\r\n blev forhindret. </P>  \r\n\r\n<P>Desværre er det på intet tidspunkt lykkedes at få regeringen til at  \r\n\r\n interessere sig for en langtidsplanlægning af afgiftsområdet. Tværtimod har  \r\n\r\n regeringen gennem hovsaforslag brugt afgiftslettelser som lokkemad og  \r\n\r\n bindemiddel i diverse finanslovaftaler. I den samme periode er underskuddet  \r\n\r\n på statsfinanserne eksploderet med udsigt til et underskud på op imod 40 mia.  \r\n\r\n kr. i 1991. </P>  \r\n\r\n<P>De aktuelle lovforslag fra regeringen, hvor der bruges ca. 2 mia. kr. på  \r\n\r\n afgiftslettelser, er ikke anvendt til at opnå en langsigtet aftale med EF om  \r\n\r\n uændrede tobaks- og spiritusafgifter. Endvidere er der ingen, der tror på, at  \r\n\r\n lovforslagene overhovedet vil reducere grænsehandelsproblemet mærkbart. </P>  \r\n\r\n<P>Lovforslaget er således både hovsapræget og virkningsløst i forhold til  \r\n\r\n grænsehandelen. </P>  \r\n\r\n<P>Socialdemokratiet har under forårets drøftelser tilbudt regeringen at  \r\n\r\n medvirke til massive afgiftslettelser for at opnå en forhandlingsløsning med  \r\n\r\n EF om uændrede danske afgifter på spiritus og tobak. Ligeledes har vi anvist  \r\n\r\n en fuld finansiering af provenutabet. </P>  \r\n\r\n<P>Svaret fra regeringen har været en afvisning af at gennemføre en  \r\n\r\n langsigtet afgiftsstrategi, som kan forhindre nye milliardtab fremover. </P>  \r\n\r\n<P>Tilsyneladende er Socialdemokratiet det eneste parti, der i øjeblikket er  \r\n\r\n optaget af at få statsunderskuddet under kontrol. </P>  \r\n\r\n<P>De afgifter, der nedsættes i regeringens lovforslag, indgår også i  \r\n\r\n Socialdemokratiets afgiftsstrategi for at opnå en aftale med EF.  \r\n\r\n Regeringsforslagene ledsages derimod ikke af en aftale med EF og vil ikke  \r\n\r\n nedsætte grænsehandelen mærkbart. Derfor kan det forudses, at der i de  \r\n\r\n kommende år fortsat skal anvendes nye milliardbeløb for at dæmme op for  \r\n\r\n grænsehandelsproblemet. </P>  \r\n\r\n<P>Da regeringens lovforslag er virkningsløst i forhold til de problemer, som  \r\n\r\n det angiver at løse, kan Socialdemokratiet ikke medvirke ved vedtagelse af  \r\n\r\n lovforslaget. </P>  \r\n\r\n<P>Et <I>tredje mindretal</I> (Socialistisk Folkepartis medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling.  \r\n\r\n</P>  \r\n\r\n<P>Et <I>fjerde mindretal</I> (Centrum-Demokraternes medlem af udvalget) vil  \r\n\r\n redegøre for sin stilling til lovforslaget ved 2. behandling. </P>  \r\n\r\n<P> <I>Pia Gjellerup (S)</I> fmd. <I>Klaus Hækkerup (S) Anne-Marie Meldgaard  \r\n\r\n (S) Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  \r\n\r\n Juncker (CD) Aagaard (KF) Pernille Sams (KF) Peter Brixtofte (V)</I> nfmd.  \r\n\r\n<I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF) </I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til skatteministeren og dennes besvarelse heraf:  \r\n\r\n</P>  \r\n\r\n<P>  <I>Spørgsmål: </I></P>  \r\n\r\n<P> Regeringen forudsætter i bemærkningerne til lovforslaget, at der vil være  \r\n\r\n statsfinansiel balance, fordi L 5, forslag til lov om ændring af forskellige  \r\n\r\n afgiftslove. (Afgiftsomlægninger m.v.), træder i kraft tidligere end L 191.  \r\n\r\n Hvorledes vil regeringen sikre statsfinansiel balance for 1992 og følgende  \r\n\r\n år? </P>  \r\n\r\n<P> <I>Svar: </I></P>  \r\n\r\n<P> Afgiftslettelsen på grænsehandelsfølsomme varer bliver ikke specielt  \r\n\r\n finansieret af røgtobaksjusteringen i L 5. På finansloven for 1991 blev der  \r\n\r\n afsat 1 mia. kr. inklusive moms i helårsvirkning til afgiftslettelser på  \r\n\r\n grænsehandelsfølsomme varer. Grænsehandelspuljen var forudsat ikraftsat 1.  \r\n\r\n april 1991. Grænsehandelspuljen indgik blandt en række skattelettelser, der  \r\n\r\n blev finansieret af en række skattestramninger, herunder  \r\n\r\n røgtobaksjusteringen, som var forudsat ikraftsat den 1. februar 1991.  \r\n\r\n Provenuet fra røgtobaksjusteringen blev skønnet til 750 mio. kr. inkl. moms  \r\n\r\n helårligt. Det har således ikke været forudsat, at røgtobaksjusteringen på  \r\n\r\n helårsbasis skal finansiere provenutabet ved afgiftslettelserne. Dermed har  \r\n\r\n det heller ikke været forudsat, at der statsfinansielt skal være balance  \r\n\r\n mellem røgtobaksjusteringen og afgiftslettelserne for finansåret 1992 og  \r\n\r\n følgende år. </P>  \r\n\r\n<P>Udsættelsen af røgtobaksjusteringen i L 5 til 1. juni 1991 og af  \r\n\r\n udmøntningen af grænsehandelspuljen til 1. juli 1991 vil tilsammen virke  \r\n\r\n neutralt på saldoen på finansloven for 1991. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/06/1991"
        },
        {
            "displayName": "Accession",
            "displayValue": "199024K00191"
        },
        {
            "displayName": "Entydig dokumentidentifikation",
            "displayValue": "CL002938"
        },
        {
            "displayName": "Dato for førstegangsindlæggelse",
            "displayValue": "25/06/1991"
        },
        {
            "displayName": "Dato for indlæggelse",
            "displayValue": "25/06/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "191"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}