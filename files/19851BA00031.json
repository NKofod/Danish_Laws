{
    "id": 105991,
    "title": "1985 BSF 31   FORSLAG TIL FOLKETINGSBESLUTNING OM FINANSIERING AF INDSATSEN MOD   SYGDOMMEN AIDS ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 31",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 31 </P>  \r\n\r\n<P></P>  \r\n\r\n<P>Forslag til folketingsbeslutning om finansiering af indsatsen mod  \r\n\r\n sygdommen AIDS </P>  \r\n\r\n<P></P>  \r\n\r\n<P>Fremsat af Lenger (VS) Elisabeth Bruun Olesen (VS) Agerschou (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 5. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest at optage forhandlinger </P>  \r\n\r\n<P>med sygehuskommunerne om finansieringen af indsatsen mod sygdommen </P>  \r\n\r\n<P>AIDS. Udgifterne skal fordeles efter følgende retningslinjer: </P>  \r\n\r\n<P>1. Sygehuskommunerne har i overensstemmelse med sædvanlig praksis det </P>  \r\n\r\n<P>faglige ansvar for indsatsen mod sygdommen AIDS, idet denne </P>  \r\n\r\n<P>indsats dog finder sted med de begrænsninger i kompetencen, der i </P>  \r\n\r\n<P>øvrigt følger af lovgivningen. </P>  \r\n\r\n<P>2. Al informationsvirksomhed til særlige risikogrupper, særlige </P>  \r\n\r\n<P>målgrupper samt befolkningen som helhed finansieres af staten. </P>  \r\n\r\n<P>3. Udgifter, der følger af statslige pålæg, finansieres efter </P>  \r\n\r\n<P>totalrammeprincippet af staten. </P>  \r\n\r\n<P>4. Øvrige udgifter finansieres i amtskommunerne samt Frederiksberg </P>  \r\n\r\n<P>kommune af disse kommuner selv, eventuelt gennem en indbyrdes </P>  \r\n\r\n<P>udligningsordning, og i Københavns kommune af staten. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Generelle bemærkninger </P>  \r\n\r\n<P>Forslaget har til formål at fremskynde en afklaring af </P>  \r\n\r\n<P>udgiftsfordelingen i forbindelse med indsatsen mod sygdommen AIDS. </P>  \r\n\r\n<P>Retningslinjerne for denne indsats er efter forslagsstillernes </P>  \r\n\r\n<P>opfattelse efterhånden ved at tage form endog på en i det </P>  \r\n\r\n<P>væsentligste tilfredsstillende måde; men fordelingen af udgifterne </P>  \r\n\r\n<P>er endnu ikke klarlagt, hvilket gør de mange udmærkede elementer i </P>  \r\n\r\n<P>den planlagte indsats tvivlsomme, idet især Københavns kommune i </P>  \r\n\r\n<P>sin økonomisk trængte situation må frygtes at være tvunget til </P>  \r\n\r\n<P>tilbageholdenhed i realiseringen heraf. </P>  \r\n\r\n<P>Indenrigsministeren har under et samråd i folketingets kommunaludvalg </P>  \r\n\r\n<P>oplyst, at hun har udskudt en endelig stillingtagen til dette </P>  \r\n\r\n<P>spørgsmål til de almindelige bloktilskudsforhandlinger i </P>  \r\n\r\n<P>februar-marts 1986, dog med en mulighed for afklaring på et </P>  \r\n\r\n<P>planlagt møde med sygehuskommunerne umiddelbart før julen 1985. </P>  \r\n\r\n<P>Det er forslagsstillerne inderligt imod at skulle beskæftige sig </P>  \r\n\r\n<P>med udgiftsfordelingen i indsatsen mod sygdommen AIDS, og de havde </P>  \r\n\r\n<P>helst fulgt indenrigsministerens spring over gærdet på det absolut </P>  \r\n\r\n<P>laveste sted ved blot at udskyde en stillingtagen til spørgsmålet </P>  \r\n\r\n<P>til en anden gang; men da denne holdning er dybt uansvarlig, </P>  \r\n\r\n<P>fremsættes nærværende beslutningsforslag. </P>  \r\n\r\n<P>Efter forslagsstillernes opfattelse kan de enkelte elementer i </P>  \r\n\r\n<P>indsatsen ikke adskilles fra økonomien, fordi Københavns kommune </P>  \r\n\r\n<P>med 70 pct. af de diagnosticerede tilfælde af AIDS må frygtes at </P>  \r\n\r\n<P>udvise tilbageholdenhed i sin indsats, så længe kommunen ikke ved, </P>  \r\n\r\n<P>om den er købt eller solgt. Sådanne tendenser har kunnet spores </P>  \r\n\r\n<P>omkring informationsvirksomheden til personer, som bl.a. på Rudolf </P>  \r\n\r\n<P>Berg-klinikken har fået foretaget en blodprøveundersøgelse med </P>  \r\n\r\n<P>henblik på påvisning af eventuelle antistoffer mod LAV/HTLV </P>  \r\n\r\n<P>III-virus. Af økonomiske grunde har kun antistofpositive indtil </P>  \r\n\r\n<P>for nylig modtaget besked, mens antistofnegative overhovedet ikke </P>  \r\n\r\n<P>hørte noget. Selv med den nyligt gennemførte ændring, hvorefter </P>  \r\n\r\n<P>alle får besked, må indsatsen betragtes som utilstrækkelig, idet </P>  \r\n\r\n<P>beskeden kun gives skriftligt, og et pålæg til klinikken om kun at </P>  \r\n\r\n<P>give mundtlig besked og at give rådgivning i tilknytning hertil </P>  \r\n\r\n<P>vil være en umulighed, fordi netop Rudolf Berg-klinikken med sin </P>  \r\n\r\n<P>centrale geografiske beliggenhed har - og fortsat vil have - en </P>  \r\n\r\n<P>meget stor søgning. </P>  \r\n\r\n<P>Ingen sygehuskommune - heller ikke Københavns kommune - vil kunne </P>  \r\n\r\n<P>undslå sig for at yde AIDS-patienter i en kritisk situation den </P>  \r\n\r\n<P>nødvendige behandling, heller ikke selv om kommunens økonomiske </P>  \r\n\r\n<P>situation er kritisk; men der kan dog i forbindelse med udøvelsen </P>  \r\n\r\n<P>af en række parallelle aktiviteter fastlægges et serviceniveau, </P>  \r\n\r\n<P>der er utilfredsstillende lavt. Her tænkes især på rådgivning, </P>  \r\n\r\n<P>information og indsats for risiko- og målgrupper, bl.a. ved </P>  \r\n\r\n<P>helbredsundersøgelserne. </P>  \r\n\r\n<P>Forslagsstillerne har bemærket, at hospitalsborgmester Jørgen </P>  \r\n\r\n<P>Frederiksen har erklæret sig positiv med hensyn til iværksættelse </P>  \r\n\r\n<P>af de nødvendige aktiviteter, og sætter i øvrigt stor pris på </P>  \r\n\r\n<P>denne holdning; men den positive holdning til trods skal han dog </P>  \r\n\r\n<P>bruge penge til indsatsen. Samme hospitalsborgmester har nemlig </P>  \r\n\r\n<P>også erklæret, at han vil sende regningen til staten. Dertil </P>  \r\n\r\n<P>kommer, at hver krone, som Københavns kommune af egen kasse må </P>  \r\n\r\n<P>anvende til indsatsen mod AIDS, vil blive finansieret gennem en </P>  \r\n\r\n<P>tilsvarende mindre indsats på andre områder, primært på </P>  \r\n\r\n<P>hospitalsområdet. </P>  \r\n\r\n<P>Forslagsstillerne finder det uheldigt, hvis andre sygdomsgrupper </P>  \r\n\r\n<P>tilbydes en ringere behandling som følge af indsatsen mod AIDS, og </P>  \r\n\r\n<P>frygter, at der heri ligger en risiko for hetz og diskrimination </P>  \r\n\r\n<P>af de befolkningsgrupper, hvori sygdommen hidtil har vundet </P>  \r\n\r\n<P>udbredelse. </P>  \r\n\r\n<P>Den planlagte indsats </P>  \r\n\r\n<P>Indenrigsministeren præsenterede i folketingets kommunaludvalg den </P>  \r\n\r\n<P>23. oktober den seneste skitse til indsatsen mod AIDS, og </P>  \r\n\r\n<P>forslagsstillerne er stort set tilfredse med substansen heri, om </P>  \r\n\r\n<P>end enkelte af elementerne godt kunne udbygges noget. Her tænkes </P>  \r\n\r\n<P>bl.a. på, at der givetvis er behov for en telefonisk </P>  \r\n\r\n<P>rådgivningsmulighed på døgnbasis, som også ønsket af </P>  \r\n\r\n<P>sundhedsstyrelsen, og for en mere bevidst indsats af </P>  \r\n\r\n<P>kriserådgivning til AIDS-patienter, personer med præ-AIDS og </P>  \r\n\r\n<P>personer, som er antistofpositive, selv om denne er </P>  \r\n\r\n<P>ressourcekrævende. Forslagsstillerne finder det symptomatisk, at </P>  \r\n\r\n<P>den eneste systematiske rådgivningsvirksomhed, som indtil videre </P>  \r\n\r\n<P>er iværksat, er sket på privat basis i Landsforeningen for bøsser </P>  \r\n\r\n<P>og lesbiskes regie! Gennemførelsen af en række tiltag kunne også </P>  \r\n\r\n<P>have været gennemført for længst, bl.a. gav indenrigsministeren </P>  \r\n\r\n<P>allerede den 21. marts 1985 folketingets kommunaludvalg løfte om </P>  \r\n\r\n<P>udformningen af en generel informationspjece, som ved indgangen </P>  \r\n\r\n<P>til november først er ved at være på trapperne. Dertil kommer, at </P>  \r\n\r\n<P>forslagsstillerne finder den forventede bevilling til information </P>  \r\n\r\n<P>og forskning helt utilstrækkelig. </P>  \r\n\r\n<P>Men med disse forbehold finder forslagsstillerne, at indsatsen er ved </P>  \r\n\r\n<P>at tage form. Det vil sige, at hovedvægten lægges på behandling, </P>  \r\n\r\n<P>blodscreening, helbredsundersøgelser, information og rådgivning, </P>  \r\n\r\n<P>behandling af faktor VIII- og faktor IX-præparater og </P>  \r\n\r\n<P>donorinformation samt på en overdragelse af indsatsen til de i </P>  \r\n\r\n<P>forvejen eksisterende sundhedsmyndigheder, f.eks. </P>  \r\n\r\n<P>sygehuskommunerne, praktiserende læger og statens seruminstitut. </P>  \r\n\r\n<P>Forslaget går derfor ud på at fordele regningen mellem de enkelte </P>  \r\n\r\n<P>instanser, dvs. staten, amtskommunerne, Frederiksberg og </P>  \r\n\r\n<P>Københavns kommuner, idet en fortsat udskydelse af stillingtagen </P>  \r\n\r\n<P>hertil kan svække den faktiske indsats. </P>  \r\n\r\n<P>Forslagets udformning </P>  \r\n\r\n<P>Forslaget består af fire elementer: </P>  \r\n\r\n<P>ad 1. Uanset forslagsstillernes principielle holdninger til </P>  \r\n\r\n<P>statsfinansiering og kommunal finansiering foreslås, at ansvars- </P>  \r\n\r\n<P>og kompentencefordelingen bevares uændret. Der kan dog efter </P>  \r\n\r\n<P>sagens natur være behov for en central styring og koordinering; </P>  \r\n\r\n<P>men dette udelukkes ikke af de eksisterende kompentenceforhold. </P>  \r\n\r\n<P>Sygehuskommunernes faglige ansvar skal fastholdes, idet dog </P>  \r\n\r\n<P>sundhedsstyrelsen vil kunne fastlægge nærmere retningslinjer, også </P>  \r\n\r\n<P>på det eksisterende lovgrundlag. </P>  \r\n\r\n<P>ad 2. Det foreslås, at den samlede informationsvirksomhed </P>  \r\n\r\n<P>statsfinansieres, idet der i høj grad må ske en central </P>  \r\n\r\n<P>koordinering af denne. Ganske vist kan der være behov for særlig </P>  \r\n\r\n<P>hensyntagen til lokale forhold, men i det store og hele vil de </P>  \r\n\r\n<P>lokale forhold være uden betydning. Dette følger af, at den </P>  \r\n\r\n<P>generelle information i et vist omfang vil være af holdningsmæssig </P>  \r\n\r\n<P>karakter og have som formål at hindre myter og hetz. </P>  \r\n\r\n<P>Informationsvirksomheden over for bestemte målgrupper, som i deres </P>  \r\n\r\n<P>arbejde vil kunne komme i berøring med problemstillinger omkring </P>  \r\n\r\n<P>AIDS, vil formentlig heller ikke variere ud fra lokale forhold. </P>  \r\n\r\n<P>Her tænkes på meget forskelligartede personalegrupper som f.eks. </P>  \r\n\r\n<P>sundhedspersonale, lærere, ambulancefolk, socialpædagoger og </P>  \r\n\r\n<P>bibliotekarer, altså ikke nødvendigvis personer, som risikerer </P>  \r\n\r\n<P>smitte, men som må antages at have generelt behov for viden. Den </P>  \r\n\r\n<P>eneste del af informationsvirksomheden, der kan udvise forskellige </P>  \r\n\r\n<P>behov fra område til område, er informationen til de forskellige </P>  \r\n\r\n<P>risikogrupper, og dette er efter forslagsstillernes opfattelse </P>  \r\n\r\n<P>ikke tilstrækkeligt til at begrunde, at arbejdet finansieres </P>  \r\n\r\n<P>lokalt. Dertil kommer, at informationsindsatsen, uanset at der </P>  \r\n\r\n<P>ikke er noget formelt grundlag herfor, må opfattes som et </P>  \r\n\r\n<P>statsligt krav på linje med screeningen af donorblod og eventuelt </P>  \r\n\r\n<P>andre statslige pålæg. </P>  \r\n\r\n<P>ad 3. Efter forslaget skal alle statslige pålæg finansieres af staten </P>  \r\n\r\n<P>selv, og spørgsmålet er udelukkende medtaget i </P>  \r\n\r\n<P>beslutningsforslaget for fuldstændighedens skyld, idet det er </P>  \r\n\r\n<P>forslagsstillerne bekendt, at indenrigsministeren har den samme </P>  \r\n\r\n<P>opfattelse. </P>  \r\n\r\n<P>ad 4. De øvrige udgifter drejer sig om behandling, </P>  \r\n\r\n<P>helbredsundersøgelser, rådgivning m.v., svarende til 50-60 pct. af </P>  \r\n\r\n<P>den samlede indsats. Disse udgifter foreslås finansieret af </P>  \r\n\r\n<P>sygehuskommunerne selv, idet dog Københavns kommune undtages, dels </P>  \r\n\r\n<P>som følge af kommunens alvorlige økonomiske situation, dels på </P>  \r\n\r\n<P>grund af den markante koncentration af såvel AIDS-patienter som </P>  \r\n\r\n<P>LAV/HTLV III-positive personer i kommunen. Forslagsstillerne har i </P>  \r\n\r\n<P>særlig grad lagt vægt på, at Amtsrådsforeningen har erklæret sig </P>  \r\n\r\n<P>villig til at afsætte de fornødne ressourcer til indsatsen mod </P>  \r\n\r\n<P>AIDS, og at Amtsrådsforeningen direkte har ønsket selv at </P>  \r\n\r\n<P>finansiere, ikke blot en del af egen indsats, men eventuelt også </P>  \r\n\r\n<P>en del af Københavns kommunes indsats gennem en udligningsordning. </P>  \r\n\r\n<P>Forslagsstillerne har derfor ikke foreslået statsfinansiering af </P>  \r\n\r\n<P>udgifterne i Amtsrådsforeningens regie og heller ikke i </P>  \r\n\r\n<P>Frederiksberg kommune, der økonomisk set er mindre trængt end </P>  \r\n\r\n<P>Københavns kommune, selv om der godt kunne argumenteres herfor. </P>  \r\n\r\n<P>Amtsrådsforeningens interesse heri er formentlig at undgå et </P>  \r\n\r\n<P>præcedens, der indebærer, at sygehusvæsenet unddrages </P>  \r\n\r\n<P>sygshuskommunerne, og forslagsstillerne har fuld forståelse for de </P>  \r\n\r\n<P>overvejelser, der kan ligge bag denne holdning. </P>  \r\n\r\n<P>Såfremt amtskommunerne indbyrdes, eventuelt i samarbejde med </P>  \r\n\r\n<P>Frederiksberg kommune, måtte ønske at indgå udligningsaftaler, vil </P>  \r\n\r\n<P>dette ikke være i strid med nærværende forslag. Det skal endelig </P>  \r\n\r\n<P>bemærkes, at de hidtil diagnosticerede tilfælde af AIDS fordeler </P>  \r\n\r\n<P>sig med ca. 20 pct. under Amtsrådsforeningens regie og ca. 10 pct. </P>  \r\n\r\n<P>i Frederiksberg kommune. </P>  \r\n\r\n<P>Forslagets økonomiske konsekvenser </P>  \r\n\r\n<P>Forslagsstillerne antager, at fordelingen af udgifterne alt andet </P>  \r\n\r\n<P>lige vil indebære, at staten dækker ca. 40 pct., Københavns </P>  \r\n\r\n<P>kommune ca. 37 pct. og amtskommunerne samt Frederiksberg kommune </P>  \r\n\r\n<P>ca. 23 pct. Forudsætningen for denne antagelse er bl.a., at </P>  \r\n\r\n<P>behandlingsudgifter dækkes af patientens sygehuskommune, og at </P>  \r\n\r\n<P>staten dækker screening af donorblod, samt at der ikke foretages </P>  \r\n\r\n<P>nogen udligning sygehuskommunerne imellem. </P>  \r\n\r\n<P>Forslaget vil indebære, at staten skal dække ca. 77 pct. af </P>  \r\n\r\n<P>udgifterne på landsplan, og at amtskommunerne samt Frederiksberg </P>  \r\n\r\n<P>kommune tilsammen dækker 23 pct. Sygehuskommunerne ud over </P>  \r\n\r\n<P>Københavns kommune vil dog have den fordel af statslig dækning af </P>  \r\n\r\n<P>udgifterne i Københavns kommune, at de sparer et ellers forventet </P>  \r\n\r\n<P>nettobidrag til København. </P>  \r\n\r\n<P>Det forudsættes, at den statslige dækning af Københavns kommunes </P>  \r\n\r\n<P>udgifter varer til og med 1990, idet såvel indenrigsministeren som </P>  \r\n\r\n<P>folketinget gennem bevilling af et ekstraordinært tilskud på 250 </P>  \r\n\r\n<P>mill. kr. hvert af årene indtil da har erkendt, at i hvert fald </P>  \r\n\r\n<P>til og med 1990 vil Københavns kommunes alvorlige økonomiske </P>  \r\n\r\n<P>situation vare ved. Da dette beløb blev beregnet, stod det ikke </P>  \r\n\r\n<P>klart, at sygdommen AIDS ville belaste Københavns kommune i så </P>  \r\n\r\n<P>stort omfang, som det nu må antages. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00031"
        },
        {
            "displayName": "Entydig dokumentidentifikation",
            "displayValue": "CL005629"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}