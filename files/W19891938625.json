{
    "id": 34814,
    "title": "Uddannelseshjælp - erhvervsforberedende undervisning - højeste førtidspension - plejetillæg - vidtgående handicap - merudgifter ved forsørgelse i eget hjem - praktisk bistand - opholdskommunerefusion (* 2) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19386 af 15/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Uanset at en person modtog højeste førtidspension med plejetillæg,  \r\n\r\n kunne der ydes hjælp efter bistandslovens § 42 til erhvervsforberedende  \r\n\r\n undervisning. (* 1) Der kunne endvidere i det konkrete tilfælde ydes hjælp  \r\n\r\n efter bistandslovens § 48, stk. 3, til praktisk bistand i hjemmet uden  \r\n\r\n reduktion af plejetillæg. </I> </P>  \r\n\r\n<P> <I>Opholdskommunen B havde herefter krav på refusion efter bistandslovens  \r\n\r\n § 11 fra den tidligere opholdskommune A. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - erhvervsforberedende  \r\n\r\n undervisning - højeste førtidspension - plejetillæg - vidtgående handicap -  \r\n\r\n merudgifter ved forsørgelse i eget hjem - praktisk bistand -  \r\n\r\n opholdskommunerefusion (* 2) (* 4) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>P, der siden fødslen havde været spastisk lammet og modtog højeste  \r\n\r\n førtidspension med plejetillæg, flyttede i maj 1983 fra plejehjem i A kommune  \r\n\r\n til selvstændig bolig i B kommune. Flytningen blev betalt af A kommune, som  \r\n\r\n påtog sig refusionspligt i henhold til bistandslovens § 11. </P>  \r\n\r\n<P>B kommune bevilgede hjælp til P efter bistandslovens § 48, stk. 2 (nu stk.  \r\n\r\n 3), til praktisk bistand og personlig pleje uden reduktion i plejetillægget.  \r\n\r\n P fik desuden bevilget hjælp efter bistandslovens § 42 til lektie- og  \r\n\r\n sekretærhjælp og materialeudgifter i forbindelse med hans optagelse i Center  \r\n\r\n for Voksenundervisning på 9. klasses niveau. </P>  \r\n\r\n<P>A kommune gjorde indsigelse mod den bevilgede hjælp, idet kommunen  \r\n\r\n anførte, at hjælp til praktisk bistand og pleje i hjemmet burde kunne dækkes  \r\n\r\n af plejetillægget eller ydes efter bistandslovens kapitel 12, som vedrører  \r\n\r\n hjemmehjælp. Kommunen henviste herved til SM O-40-85. Der kunne desuden ikke  \r\n\r\n være indikation for hjælp efter bistandslovens § 42, idet P modtog højeste  \r\n\r\n førtidspension og dermed ingen erhvervsevne havde. A kommune nægtede herefter  \r\n\r\n at refundere B kommunes udgifter til den bevilgede hjælp. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte i det væsentligste B kommunes afgørelse om  \r\n\r\n bevilling af hjælp. </P>  \r\n\r\n<P>Amtsankenævnet fandt, at B kommune i medfør af bistandslovens § 10 var  \r\n\r\n handlekommune for P. B kommune var derfor berettiget til at yde hjælpen efter  \r\n\r\n det generelle ydelsesniveau, der skønnedes rimeligt i kommunen - uagtet at  \r\n\r\n der modtoges refusion i medfør af bistandslovens § 11 fra en tidligere  \r\n\r\n opholdskommune. </P>  \r\n\r\n<P>Handlekommunens bevillinger begrænsedes alene af, at der ikke kunne  \r\n\r\n træffes direkte ulovlige beslutninger. De af B kommune trufne afgørelser i  \r\n\r\n medfør af bistandslovens § 42 og § 48, stk. 3, var skønsmæssige afgørelser,  \r\n\r\n som ikke var ulovlige. </P>  \r\n\r\n<P>For så vidt angik hjælp efter bistandslovens § 42, var det Amtsankenævnets  \r\n\r\n opfattelse, at hjælpen - der alene ydedes efter § 42, stk. 2, og ikke stk. 1  \r\n\r\n - kunne anses som revalideringsforberedende foranstaltninger, hvorved P's  \r\n\r\n erhvervsevne undersøgtes. Det foreliggende retsgrundlag sås ikke at hindre  \r\n\r\n sådan hjælp. </P>  \r\n\r\n<P>For så vidt angik hjælp efter bistandslovens § 48, stk. 3, vedrørende  \r\n\r\n bevilling af hjælpetimer samt beslutning om, at der ikke skulle ske reduktion  \r\n\r\n i plejetillægget, var denne afgørelse skønsmæssig. Da B kommune på  \r\n\r\n afgørelsestidspunktet var foregangskommune vedrørende anvendelse af disse  \r\n\r\n bestemmelser, samt idet afgørelsen ikke var lovstridig, var der ikke grundlag  \r\n\r\n for at tilsidesætte det af forvaltningen udøvede skøn. Amtsankenævnet  \r\n\r\n henviste herved til Socialministeriets vejledning af 3. juli 1987, pkt. 55.  \r\n\r\n</P>  \r\n\r\n<P>Amtsankenævnet fandt endvidere vedrørende A kommunes henvisning til SM  \r\n\r\n O-40-85, at disse afgørelser, og herunder specielt afgørelse nr. 4, vedrørte  \r\n\r\n situationer, hvor socialforvaltningen havde meddelt afslag på det ansøgte, og  \r\n\r\n hvor ankeinstansen skulle tage stilling til, om der var grundlag for at  \r\n\r\n pålægge socialforvaltningen at bevilge det ansøgte, hvilket var et væsentligt  \r\n\r\n anderledes ankegrundlag end i denne sag. </P>  \r\n\r\n<P>B kommune havde herefter været berettiget til at fremsende refusionskrav  \r\n\r\n på udgifter vedrørende P. Det forhold, at ydelserne var bevilget før  \r\n\r\n &#187;refusionstilsagn&#171; forelå fra A kommune, var uden betydning, idet  \r\n\r\n refusion efter bistandslovens §11 skulle ydes uanset  \r\n\r\n &#187;refusionstilsagn&#171; og uanset eventuelle forbehold i  \r\n\r\n &#187;refusionstilsagnet&#171;. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af A kommune. </P>  \r\n\r\n<P>Antaget til principiel behandling: </P>  \r\n\r\n<P>Sagen blev antaget til principiel behandling til en afklaring af, hvorvidt  \r\n\r\n der kunne ydes hjælp efter bistandslovens § 42 til undervisning samtidig med  \r\n\r\n højeste pension, samt til afklaring af forholdet mellem hjælp efter  \r\n\r\n bistandslovens § 48 og plejetillæg. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens §§ 10, 11, 42 og 48, stk. 3. </P>  \r\n\r\n<P>Socialministeriets vejledning af 26. juli 1987 om hjælp efter  \r\n\r\n bistandslovens § 42, pkt. 13 og 75. </P>  \r\n\r\n<P>Socialministeriets vejledning af 3. juli 1987 om hjælp efter  \r\n\r\n bistandslovens § 48, pkt. 51 og 55. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Der var ikke grundlag for at ændre amtsankenævnets afgørelse, hvorefter  \r\n\r\n der, uanset tilkendt højeste førtidspension med plejetillæg, kunne ydes hjælp  \r\n\r\n efter bistandslovens § 42 til erhvervsforberedende undervisning. </P>  \r\n\r\n<P>Ankestyrelsen tiltrådte endvidere amtsankenævnets afgørelse vedrørende  \r\n\r\n hjælp efter bistandslovens § 48, stk. 3, til praktisk bistand med den af  \r\n\r\n nævnet givne begrundelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se tillige SM nr. 67 </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden juni 1996.",
        "(* 3) Dagældende retsforskrift: Bistandslovens § 42.",
        "(* 2) Offentliggjort af Socialstyrelsen i SM O-066-89 16/10/1989."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891938625"
        },
        {
            "displayName": "Entydig dokumentidentifikation",
            "displayValue": "CA002745"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19386"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/06/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20481-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}