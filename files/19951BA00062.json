{
    "id": 106665,
    "title": "1995 BSF 62   FORSLAG TIL FOLKETINGSBESLUTNING OM AT HÆVE STRAFFERAMMEN FOR OVERTRÆDELSE   AF DE MILDE NARKOBESTEMMELSER OG AT UDVISE UDENLANDSKE STATSBORGERE, DER ER   DØMT FOR NARKOKRIMINALITET ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 62",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 62 </P>  \r\n\r\n<P></P>  \r\n\r\n<P>Forslag til folketingsbeslutning om at hæve strafferammen for overtrædelse  \r\n\r\n af de milde narkobestemmelser og at udvise udenlandske statsborgere, der er  \r\n\r\n dømt for narkokriminalitet </P>  \r\n\r\n<P></P>  \r\n\r\n<P>Fremsat af Gitte Seeberg (KF) Helge Adam Møller (KF) Ulla Tørnæs (V)  \r\n\r\n Birthe Rønn Hornbech (V) </P>  \r\n\r\n<P></P>  \r\n\r\n<P>den 15. december 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen i folketingsåret 1995-96 at </P>  \r\n\r\n<P>fremsætte lovforslag, der indebærer, at strafferammen for salg af </P>  \r\n\r\n<P>narkotika på gadeplan hæves, og at udlændinge, der er dømt for </P>  \r\n\r\n<P>gentagen narkotikakriminalitet, kan udvises af landet for bestandig. </P>  \r\n\r\n<P>Samtidig pålægges det regeringen at tage initiativer til at sikre, at  \r\n\r\n anklagemyndigheden nedlægger påstande om strengere straffe end hidtil i  \r\n\r\n narkotikasager. </P>  \r\n\r\n<P> <I>Bemærkninger til forslaget </I></P>  \r\n\r\n<P>Den nuværende retsstilling </P>  \r\n\r\n<P>Handel med narkotika på gadeplan kan i dag straffes med indtil 2 års  \r\n\r\n fængsel. </P>  \r\n\r\n<P>I henhold til udlændingeloven kan en udlænding, der bor i Danmark med  \r\n\r\n henblik på varigt ophold, og som lovligt har boet i landet i mere end de  \r\n\r\n sidste 7 år, alene udvises, hvis det findes påkrævet af hensyn til statens  \r\n\r\n sikkerhed. Udvisning kan endvidere finde sted, hvis den pågældende udlænding  \r\n\r\n vedholdende har begået grov kriminalitet, eller hvis den pågældende idømmes  \r\n\r\n mindst 6 års ubetinget fængsel og den pågældende under hensyn til den idømte  \r\n\r\n straf samt arten og grovheden af den begåede kriminalitet ikke bør forblive  \r\n\r\n her i landet. Det samme gælder udlændinge med opholdstilladelse efter  \r\n\r\n udlændingelovens §§ 7 og 8. </P>  \r\n\r\n<P> <I>Baggrunden for beslutningsforslaget</I>  </P>  \r\n\r\n<P>Forslaget skal ses på baggrund af de problemer, der helt åbenbart er med  \r\n\r\n handel med narkotika på gadeplan. Som praksis er i dag, idømmes der kun  \r\n\r\n ganske korte frihedsstraffe på 14-21 dage, i gentagelsestilfælde op til 40  \r\n\r\n dages fængsel. Henset til forbrydelsens alvorlige karakter og til dens  \r\n\r\n ødelæggende virkninger for andre mennesker og deres familier ønsker  \r\n\r\n forslagsstillerne denne straf væsentligt skærpet. </P>  \r\n\r\n<P>Formålet med beslutningsforslaget er at pålægge regeringen at fremsætte  \r\n\r\n lovforslag, der lægger op til, at gentagen narkokriminalitet på gadeplan kan  \r\n\r\n straffes hårdere, ved at strafferammen hæves. Samtidig bør anklagemyndigheden  \r\n\r\n pålægges at nedlægge påstande om strengere straffe. For så vidt angår  \r\n\r\n udenlandske statsborgere, bør straffen kunne følges op af udvisning, således  \r\n\r\n at også narkokriminalitet vedrørende små mængder narkotika i  \r\n\r\n gentagelsestilfælde kan føre til udvisning. </P>  \r\n\r\n<P>En del professionelle narkohandlere undgår straf ved kun at være i  \r\n\r\n besiddelse af en ganske lille mængde narkotika, der kan henregnes til  \r\n\r\n &#187;besiddelse til eget forbrug&#171;. For dette gives ofte kun advarsler  \r\n\r\n eller milde straffe. </P>  \r\n\r\n<P>Udenlandske statsborgere på bl.a. Vesterbro i København har, på trods af  \r\n\r\n at de flere gange er blevet pågrebet i besiddelse af narkotika, der åbenbart  \r\n\r\n har været beregnet til videresalg, ikke kunnet udvises af landet. De er kun  \r\n\r\n blevet idømt ganske milde straffe, og der har således ikke været hjemmel til  \r\n\r\n at udvise dem, idet de ikke har opfyldt lovens krav til &#187;grovheden af  \r\n\r\n den begåede kriminalitet&#171;. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/09/1996"
        },
        {
            "displayName": "Accession",
            "displayValue": "19951BA00062"
        },
        {
            "displayName": "Entydig dokumentidentifikation",
            "displayValue": "CL000062"
        },
        {
            "displayName": "Dato for førstegangsindlæggelse",
            "displayValue": "09/09/1996"
        },
        {
            "displayName": "Dato for indlæggelse",
            "displayValue": "09/09/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}