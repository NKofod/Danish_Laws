{
    "id": 14143,
    "title": "Fortrolige oplysninger",
    "documentTypeId": "240",
    "isSagsforlobPeriodValid": true,
    "shortName": "KEN nr 10087 af 10/06/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<FONT SIZE=5><P ALIGN=\"CENTER\">Fortrolige oplysninger</P>  \r\n\r\n</FONT>  \r\n\r\n</center>\r\n\r\n<P>&nbsp;</P>  \r\n\r\n<UL>  \r\n\r\n<LI>Videregivelse af oplysninger til andre myndigheder</LI>  \r\n\r\n<LI></LI></UL>  \r\n\r\n<P>Reference: Forvaltningslovens §§ 28, 31 og 32</P>  \r\n\r\n<P>Skatteministeriets cirkul&aelig;re nr. 39 af 26. marts 1995</P>  \r\n\r\n<P>Direktoratet for Arbejdsl&oslash;shedsforsikringen har i brev af 3. januar  \r\n\r\n 1996 anmodet Told- og Skattestyrelsen</P>  \r\n\r\n<P>- 'om at g&oslash;re kommunerne og told- og skatteregionerne  \r\n\r\n opm&aelig;rksom p&aring; DfA's behov for oplysninger'.</P>  \r\n\r\n<P>Baggrunden for DfA's anmodning var en meddelelse af 11. december 1995 til  \r\n\r\n DfA fra en kommune om retningslinier for udlevering af oplysninger til  \r\n\r\n DfA.</P>  \r\n\r\n<P>I meddelelsen hed det, at der p&aring; et m&oslash;de med ledere fra 7 af  \r\n\r\n de 8 skatteafdelinger i de kommuner, der h&oslash;rer under den  \r\n\r\n p&aring;g&aelig;ldende Told- og Skatteregion, blev truffet beslutning om</P>  \r\n\r\n<P>- at DfA kun skal have udleveret oplysninger, der findes relevante for  \r\n\r\n DfA's behandling af sagen,</P>  \r\n\r\n<P>- at DfA for s&aring; vidt ang&aring;r fortrolige oplysninger har ret til  \r\n\r\n at f&aring; alle de oplysninger, der er af betydning for sagsbehandlingen,  \r\n\r\n men</P>  \r\n\r\n<P>- at DfA ikke har ret til 'ukritisk at f&aring; oplysninger udleveret i  \r\n\r\n form af fotokopier af R 75-oplysninger, selvangivelser, regnskaber og  \r\n\r\n ejendomsskemaer m.v.'</P>  \r\n\r\n<P>DfA har i sit brev i &oslash;vrigt henvist til DfA's behov for oplysninger  \r\n\r\n samt til DfA's hjemmel til at kr&aelig;ve disse oplysninger fra andre  \r\n\r\n offentlige myndigheder.</P>  \r\n\r\n<P>DfA har til orientering vedlagt et standardbrev, som DfA ofte anvender til  \r\n\r\n brug for rekvirering af skatteoplysninger fra kommunerne. Det fremg&aring;r  \r\n\r\n heraf, at DfA anmoder om b&aring;de oplysninger og kopi af dokumenter.</P>  \r\n\r\n<P>Det er endvidere DfA's opfattelse, at reglerne i forvaltningslovens § 28,  \r\n\r\n stk. 2, nr. 4, jf. § 31, stk. 1 'indeb&aelig;rer, at det i princippet er den  \r\n\r\n rekvirerende myndighed, der afg&oslash;r, hvilke oplysninger, der skal  \r\n\r\n udleveres.'</P>  \r\n\r\n<P>Styrelsen har med henblik p&aring; at afklare, om og i hvilket omfang der  \r\n\r\n var behov for at g&oslash;re kommunerne og told- og skatteregionerne  \r\n\r\n opm&aelig;rksom p&aring; DfA's behov for oplysninger, anmodet den  \r\n\r\n p&aring;g&aelig;ldende kommune om en udtalelse, herunder en besvarelse af en  \r\n\r\n r&aelig;kke konkrete sp&oslash;rgsm&aring;l.</P>  \r\n\r\n<P>Det er p&aring; grundlag heraf styrelsens opfattelse, at der hersker fuld  \r\n\r\n enighed mellem DfA og de omtalte kommuner om, at DfA-har ret til at f&aring;  \r\n\r\n alle de fortrolige oplysninger udleveret, som er af betydning for DfA's  \r\n\r\n sagsbehandling, jf. § 91 i lov om arbejdsl&oslash;shedsforsikring og § 28 i  \r\n\r\n forvaltningsloven.</P>  \r\n\r\n<P>Derimod har der tilsyneladende hersket uenighed om </P>  \r\n\r\n<P>1) hvorvidt det er den rekvirerende eller forespurgte myndighed, der  \r\n\r\n afg&oslash;r hvilke oplysninger, der er af betydning for den rekvirerende  \r\n\r\n myndigheds sagsbehandling og dermed skal udleveres, og</P>  \r\n\r\n<P>2) hvorvidt det er den rekvirerende eller forespurgte myndighed, der  \r\n\r\n afg&oslash;r hvordan/i hvilken form, oplysningerne skal udleveres. </P>  \r\n\r\n<P>Ad 1) Det er - i overensstemmelse med kommunens udtalelse - styrelsens  \r\n\r\n opfattelse, at det er den myndighed, som er i besiddelse af de fortrolige  \r\n\r\n oplysninger, der efter forvaltningslovens § 28 skal afg&oslash;re, om  \r\n\r\n videregivelse af de p&aring;g&aelig;ldende oplysninger til en given myndighed  \r\n\r\n er berettiget.</P>  \r\n\r\n<P>Hvis videregivelse efter denne bestemmelse er berettiget, er der efter  \r\n\r\n forvaltningslovens § 31 ogs&aring; pligt til at efterkomme en  \r\n\r\n udleveringsanmodning fra den rekvirerende myndighed, jf. Vejledning om  \r\n\r\n forvaltningsloven, Justitsministeriet 1986, pkt. 191.</P>  \r\n\r\n<P>Det er, som kommunen ogs&aring; anf&oslash;rer i sin udtalelse, for  \r\n\r\n s&aring; vidt korrekt, at det er den rekvirerende myndighed, der bestemmer,  \r\n\r\n hvilke oplysninger, der skal udleveres, idet en forvaltningsmyndighed ikke  \r\n\r\n m&aring; skaffe sig fortrolige oplysninger, som ikke er af betydning for  \r\n\r\n udf&oslash;relsen af den p&aring;g&aelig;ldende myndigheds opgaver, jf.  \r\n\r\n forvaltningslovens § 32.</P>  \r\n\r\n<P>Denne bestemmelse, som den rekvirerende myndighed m&aring; antages at  \r\n\r\n overholde, vil derfor ogs&aring; indg&aring; med betydelig v&aelig;gt i den  \r\n\r\n forespurgte myndigheds afg&oslash;relse af, hvorvidt og i hvilket omfang  \r\n\r\n videregivelse i det konkrete tilf&aelig;lde er berettiget.</P>  \r\n\r\n<P>Det er s&aring;ledes gennem lovens § 32, at den rekvirerende myndighed  \r\n\r\n indirekte vil have indflydelse p&aring; hvilke oplysninger, den forespurgte  \r\n\r\n myndighed skal udlevere.</P>  \r\n\r\n<P>Derimod vil forvaltningslovens § 28, stk. 2, nr. 4 efter styrelsens  \r\n\r\n opfattelse v&aelig;re uden betydning her, idet denne bestemmelse udelukkende  \r\n\r\n regulerer, hvilke oplysninger den rekvirende myndighed er berettiget til at  \r\n\r\n videregive som et n&oslash;dvendigt led i denne myndigheds egen behandling af  \r\n\r\n sagen, f.eks. i forbindelse med h&oslash;ring af andre myndigheder, jf.  \r\n\r\n Forvaltningsloven, Med kommentarer af John Vogter, Jurist- og  \r\n\r\n &Oslash;konomforbundets Forlag, 1992, s. 366 ff.</P>  \r\n\r\n<P>Ad 2) Det er - ligeledes i overensstemmelse med kommunes udtalelse -  \r\n\r\n styrelsens opfattelse, at det er den myndighed, der er i besiddelse af  \r\n\r\n oplysningerne, der afg&oslash;r i hvilken form, oplysningerne skal udleveres.  \r\n\r\n</P>  \r\n\r\n<P>Det er styrelsens opfattelse, at forvaltningsloven regulerer videregivelse  \r\n\r\n af oplysninger - og ikke dokumenter - til anden forvaltningsmyndighed, jf. §§  \r\n\r\n 28-32.</P>  \r\n\r\n<P>Det er s&aring;ledes - formelt set - ikke i overensstemmelse med loven,  \r\n\r\n n&aring;r DfA i sit standardbrev rekvirerer kopi af dokumenter. DfA vil  \r\n\r\n derfor heller ikke kunne g&oslash;re krav p&aring; at f&aring; eventuelle  \r\n\r\n relevante oplysninger udleveret i form af kopi af dokumenter.</P>  \r\n\r\n<P>Det betyder, at den forespurgte myndighed kan v&aelig;lge enten at  \r\n\r\n ekstrahere de oplysninger, som den rekvirerende myndighed har anmodet om, fra  \r\n\r\n det dokument, hvor oplysningerne findes eller at videregive en kopi af det  \r\n\r\n p&aring;g&aelig;ldende dokument, hvor oplysninger uden betydning for den  \r\n\r\n rekvirerende myndighed er gjort ul&aelig;selige, jf. 'Meddelelse til  \r\n\r\n skattemyndighederne om udlevering af selvangivelser til andre myndigheder',  \r\n\r\n som DfA har henvist til i sit brev. (Det bem&aelig;rkes, at denne meddelelse  \r\n\r\n er afl&oslash;st af Skatteministeriets cirkul&aelig;re nr. 51 af 6. marts  \r\n\r\n 1987 om skattemyndighedernes tavshedspligt efter gennemf&oslash;relsen af  \r\n\r\n forvaltningsloven, som igen er afl&oslash;st af Skatteministeriets  \r\n\r\n cirkul&aelig;re nr. 39 af 26. marts 1995 om skatte- og  \r\n\r\n vurderingsmyndighedernes s&aelig;rlige tavshedspligt m.v.).</P>  \r\n\r\n<P>Det skal bem&aelig;rkes, at skattemyndighedernes eventuelle afslag  \r\n\r\n p&aring; en videregivelsesanmodning fra en anden forvaltningsmyndighed kan  \r\n\r\n p&aring;klages til de statslige told- og skattemyndigheder, s&aring;ledes at  \r\n\r\n et afslag fra en told- og skatteregion kan p&aring;klages til styrelsen, mens  \r\n\r\n et afslag fra en kommune kan p&aring;klages til den lokale told- og  \r\n\r\n skatteregion, jf. Skatteministeriets cirkul&aelig;re nr. 39 af 26. marts 1995  \r\n\r\n om skatte- og vurderingsmyndighedernes s&aelig;rlige tavshedspligt m.v., pkt.  \r\n\r\n 5.3. </P>  \r\n\r\n<P>Sammenfattende er det styrelsens opfattelse, at de omtalte kommuner har  \r\n\r\n administreret forvaltningslovens regler om videregivelse af oplysninger til  \r\n\r\n anden forvaltningsmyndighed korrekt. Told- og Skattestyrelsen fandt derfor  \r\n\r\n ikke aktuelt grundlag for at indsk&aelig;rpe reglerne p&aring; omr&aring;det  \r\n\r\n overfor kommuner og regioner.</P>  \r\n\r\n<FONT FACE=\"Courier New\" SIZE=2></FONT>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/09/2000"
        },
        {
            "displayName": "Accession",
            "displayValue": "W19961008725"
        },
        {
            "displayName": "Entydig dokumentidentifikation",
            "displayValue": "AN001352"
        },
        {
            "displayName": "Dato for indlæggelse",
            "displayValue": "13/09/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10087"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "10/06/1996"
        },
        {
            "displayName": "Ressortministeriets journalnummer",
            "displayValue": "Told- og Skattestyrelsen, j.nr. 99-96-0916-00193"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}