{
    "id": 52924,
    "title": "Vejledning om kommunernes opgaver ved administrationen af loven om økonomisk støtte til politiske partier m.v. (Vejledning om partistøtteloven) (Til samtlige kommunalbestyrelser) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 41 af 11/02/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om kommunernes opgaver ved  \r\n\r\n administrationen af loven om økonomisk støtte til politiske partier m.v.  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Vejledning om partistøtteloven) </P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser) </P>  \r\n\r\n<BR>  \r\n\r\n<P CLASS=PUNKT> <B>1.</B> GENERELT OM LOVENS BETYDNING FOR KOMMUNERNE </P>  \r\n\r\n<P>Ved lov nr. 940 af 23. december 1986 om økonomisk støtte til politiske  \r\n\r\n partier m.v., der trådte i kraft den 1. janauar 1987, er der gennemført en  \r\n\r\n ordning, hvorefter de partier/kandidatlister, der har deltaget i det senest  \r\n\r\n afholdte folketingsvalg, amtsrådsvalg eller kommunalbestyrelsesvalg og fik et  \r\n\r\n vist antal stemmer, har ret til økonomisk støtte (tilskud) til deres  \r\n\r\n politiske arbejde. </P>  \r\n\r\n<P>Tilskud, der ydes på grundlag af deltagelse i kommunalbestyrelsesvalg,  \r\n\r\n dvs. tilskud til politisk arbejde i kommunen, skal efter loven administreres  \r\n\r\n af kommunalbestyrelsen og udgifterne hertil afholdes af kommunen. </P>  \r\n\r\n<P>Et eksemplar af loven vedlægges. Et antal eksemplarer af loven er tilsendt  \r\n\r\n kommunen direkte fra Schultz bogtrykkeri. Yderligere eksemplarer af loven kan  \r\n\r\n rekvireres i Indenrigsministeriet (lokal 3752). </P>  \r\n\r\n<P>Med hensyn til de nærmere regler om, hvilke kandidatlister der har ret til  \r\n\r\n tilskud fra kommunen (minimumsstemmetal) samt om størrelsen af det årlige  \r\n\r\n tilskud, henvises til lovens § 4. Reglerne om administrationen af den  \r\n\r\n kommunale tilskudsordning findes i lovens § 11, jf. § 8, stk. 2 og 3 og §§ 9  \r\n\r\n og 10 samt § 14. </P>  \r\n\r\n<P>Kommunalbestyrelsens afgørelser om ydelse af tilskud efter loven kan  \r\n\r\n indbringes for det Partistøttenævn, som indenrigsministeren nedsætter, jf.  \r\n\r\n lovens § 12. </P>  \r\n\r\n<P>Kommunernes merudgifter som følge af loven bliver kompenseret af staten i  \r\n\r\n overensstemmelse med totalbalanceprincippet. </P>  \r\n\r\n<P>Kommunernes udbetalinger af tilskud efter partistøtteloven konteres på  \r\n\r\n funktion 6.05. Øvrige fælles formål, i det kommunale budget- og  \r\n\r\n regnskabssystem. </P>  \r\n\r\n<P>Med loven har kommunerne fået en lovbestemt ret og pligt til i nærmere  \r\n\r\n angivet omfang at yde tilskud til det politiske arbejde, der udføres af  \r\n\r\n partier/kandidatlister, der har deltaget i det senest afholdte kommunale  \r\n\r\n valg. Bortset herfra er der ikke ved loven sket ændringer i den hidtidige  \r\n\r\n retstilstand vedr. kommunernes adgang til at yde støtte til foreninger. </P>  \r\n\r\n<P CLASS=PUNKT> <B>2.</B> SÆRLIGT OM TILSKUD FOR 1987-89 OG OM INFORMATION AF  \r\n\r\n PARTIER/KANDIDATLISTER. </P>  \r\n\r\n<P>ANSØGNING om tilskud for perioden 1987-89 skal indgives til  \r\n\r\n kommunalbestyrelsen INDEN 1. APRIL 1987 og tilskud for 1987 skal udbetales  \r\n\r\n INDEN 1. JUNI 1987, jf. lovens § 15, stk. 3. </P>  \r\n\r\n<P>Disse frister er fastsat under hensyn til, at der skal være tid til at  \r\n\r\n informere de støtteberettigede partier/kandidatlister om muligheden for at  \r\n\r\n ansøge om tilskud for perioden 1987-89. </P>  \r\n\r\n<P>Tilskudsordningen for så vidt angår tilskud til politisk arbejde i  \r\n\r\n kommunen skal som nævnt administreres af kommunalbestyrelsen. Det vil derfor  \r\n\r\n være naturligt og mest hensigtsmæssigt, at kommunalbestyrelsen sørger for den  \r\n\r\n information af partierne/kandidatlisterne i kommunen, der er forudsat af  \r\n\r\n Folketinget i forbindelse med lovens vedtagelse. </P>  \r\n\r\n<P>Indenrigsministeriet henstiller, at kommunalbestyrelsen snarest muligt  \r\n\r\n orienterer de partier/kandidatlister i kommunen, der opfylder  \r\n\r\n stemmetalsbetingelserne for at få tilskud, om muligheder for at søge om  \r\n\r\n tilskud for perioden 1987-89, om ansøgningsfristen herfor m.v. Informationen  \r\n\r\n vil kunne gives ved at sende partierne/ kandidatlisterne et eksemplar af  \r\n\r\n loven med kommunalbestyrelsens supplerende bemærkninger. Indenrigsministeriet  \r\n\r\n har endvidere udarbejdet en kortfattet standardvejledning, som kan danne  \r\n\r\n grundlag for kommunalbestyrelsens information. Denne standardvejledning er  \r\n\r\n optaget som BILAG 1. I standardvejledningen er bl.a. nævnt, at  \r\n\r\n partierne/kandidatlisterne kan få ansøgningsskemaer hos kommunen. Baggrunden  \r\n\r\n herfor er, at Kommunernes Landsforening over for Indenrigsministeriet har  \r\n\r\n oplyst, at foreningen vil sørge for, at der bliver udarbejdet sådanne  \r\n\r\n ansøgningsskemaer. Der skal dog understreges, at skemaerne alene udarbejdes  \r\n\r\n som en service for de pågældende partier/kandidatlister. Efter loven er der  \r\n\r\n ikke hjemmel til at kræve, at ansøgninger indgives på særlige  \r\n\r\n ansøgningsskemaer el.lign. </P>  \r\n\r\n<P CLASS=PUNKT> <B>3.</B> SÆRLIGT OM LEGITIMATION SOM  \r\n\r\n ANSØGER/TILSKUDSMODTAGER. </P>  \r\n\r\n<P>Informationen om tilskudsordningen til politisk arbejde i kommunen efter  \r\n\r\n partistøtteloven bør gives direkte til de partiforeninger eller -  \r\n\r\n organisationer, henholdsvis de personer, der efter partistøtteloven er  \r\n\r\n berettiget til (legitimeret til) at søge om og modtage tilskud på vegne af de  \r\n\r\n enkelte kandidatlister. </P>  \r\n\r\n<P>KANDIDATLISTER MED LANDSDÆKKENDE BOGSTAVBETEGNELSE </P>  \r\n\r\n<P>For kandidatlister der er opstillet for et parti, der i henhold til den  \r\n\r\n kommunale valglov har anvendt samme bogstavbetegnelse for sine kandidatlister  \r\n\r\n i hele landet, skal ansøgning indgives af og tilskud udbetales til  \r\n\r\n VEDKOMMENDE PARTIORGANISATION, jf. lovens § 8, stk. 2. </P>  \r\n\r\n<P>I bemærkningerne til lovforslaget er det anført, at vedkommende  \r\n\r\n partiorganisation normalt vil være den lokale partiforening/organisation.  \r\n\r\n Hvis en sådan ikke findes, kan landsorganisationen indtræde som ansøger og  \r\n\r\n modtager af tilskud. Også i tilfælde, hvor landsorganisationen modtager  \r\n\r\n tilskud, skal tilskuddet indsættes på en særskilt konto og anvendes til  \r\n\r\n politisk arbejde i kommunen. </P>  \r\n\r\n<P>Som BILAG 2 er optaget Indenrigsministeriets bekendtgørelse nr. 439 af 2.  \r\n\r\n oktober 1985 hvoraf fremgår, hvilke partier der ved kommunevalget den 19.  \r\n\r\n november 1985 anvendte en landsdækkende bogstavbetegnelse. </P>  \r\n\r\n<P>Det bemærkes, at ansøgning skal indgives og tilskud udbetales for hver  \r\n\r\n kandidatliste for sig, også i tilfælde hvor et parti har opstillet flere  \r\n\r\n lister i samme kommune, herunder i tilfælde hvor disse lister er indgået i  \r\n\r\n listeforbund. Der er naturligvis intet til hinder for, at een  \r\n\r\n partiforening/organisation kan være legitimeret som ansøger og  \r\n\r\n tilskudsmodtager for flere lister for partiet. </P>  \r\n\r\n<P>ANDRE KANDIDATLISTER </P>  \r\n\r\n<P>For andre kandidatlister (lister med ureserveret bogstavbetegnelse) skal  \r\n\r\n ansøgning indgives af og tilskud udbetales til den stiller, som  \r\n\r\n valgbestyrelsen kan rette henvendelse til vedrørende kandidatlisten, jf. den  \r\n\r\n kommunale valglovs § 12 a, stk. 4 (den tegningsberettigede stiller). Dette  \r\n\r\n fremgår af § 8, stk. 3, i partistøtteloven. Heraf fremgår endvidere, at  \r\n\r\n såfremt denne stiller ikke mere er vælger i kommunen eller er udtrådt af det  \r\n\r\n politiske arbejde for kandidatlisten, kan en anden vælger i kommunen indtræde  \r\n\r\n som ansøger eller modtager af tilskud, såfremt vedkommende er berettiget til  \r\n\r\n at optræde som repræsentant for kandidatlisten. </P>  \r\n\r\n<P>Hvis en anden vælger end den tegningsberettigede stiller optræder som  \r\n\r\n ansøger eller tilskudsmodtager, må kommunalbestyrelsen afgøre, hvilke krav  \r\n\r\n der skal stilles for at det kan anses for godtgjort, at vedkommende er  \r\n\r\n berettiget til at optræde som repræsentant for kandidatlisten.  \r\n\r\n Kommunalbestyrelsens afgørelse herom vil kunne indbringes for  \r\n\r\n Partistøttenævnet til endelig administrativ afgørelse. </P>  \r\n\r\n<P CLASS=PUNKT> <B>4.</B> PARTISTØTTENÆVNET. </P>  \r\n\r\n<P>Efter lovens § 12 nedsætter indenrigsministeren et Partistøttenævn, der er  \r\n\r\n administrativ klageinstans for afgørelser om ydelse af tilskud truffet af  \r\n\r\n henholdsvis amtsråd og kommunalbestyrelser. Vedr. Partistøttenævnets  \r\n\r\n sammensætning henvises til loven. Partistøttenævnets afgørelser af mere almen  \r\n\r\n eller principiel betydning for kommunernes administration af  \r\n\r\n partistøtteordningen vil blive sendt til kommunalbestyrelserne.  \r\n\r\n Partistøttenævnets afgørelser vil i øvrigt (i anonymiseret form) blive  \r\n\r\n offentliggjort i Ministerialtidende med passende mellemrum. </P>  \r\n\r\n<P CLASS=PUNKT> <B>5.</B> FORTOLKNINGSBIDRAG FRA LOVENS FORARBEJDER VEDR.  \r\n\r\n ADMINISTRATIONEN AF LOVEN. </P>  \r\n\r\n<P>Partistøttelovens forarbejder, herunder navnlig bemærkningerne til  \r\n\r\n lovforslaget og indenrigsministerens besvarelse af spørgsmål, stillet af  \r\n\r\n folketingets udvalg for forretningsordenen under lovforslagets behandling i  \r\n\r\n Folketinget, indeholder forskellige oplysninger, der er af betydning for  \r\n\r\n kommunalbestyrelsens administration af loven. Det bemærkes, at lovforslaget  \r\n\r\n blev vedtaget uændret af Folketinget. </P>  \r\n\r\n<P>VEDR. POLITISK ARBEJDE </P>  \r\n\r\n<P>I bemærkningerne til lovforslagets § 1 er anført følgende om karakteren af  \r\n\r\n det politiske arbejde, som der ydes støtte til efter loven: </P>  \r\n\r\n<P>&#187;Støttebeløbet skal anvendes til politisk arbejde henholdsvis på  \r\n\r\n landsplan (inkl. Færøerne og Grønland), i amtskommunen eller kommunen.  \r\n\r\n Støttebeløbet skal anvendes til det løbende politiske arbejde (møder,  \r\n\r\n informationsvirksomhed o.lign.). </P>  \r\n\r\n<P>Politisk arbejde skal iøvrigt forstås i bredeste betydning og er fx ikke  \r\n\r\n til hinder for, at de kandidatlister, der udtrykkeligt er benævnt  \r\n\r\n &#187;upolitiske&#171;, kan få støtte, og støttebeløbet kan anvendes til  \r\n\r\n formål, der skønnes hensigtsmæssige for det politiske arbejde. </P>  \r\n\r\n<P>Støttebeløbet kan dog ikke (alene) anvendes i valgkampen forud for næste  \r\n\r\n valg. Det årligt udbetalte støttebeløb skal anvendes inden for det år, det  \r\n\r\n udbetales, og kan ikke hensættes til en særlig &#187;valgfond&#171; eller  \r\n\r\n lignende.' </P>  \r\n\r\n<P>Om politisk arbejde som betingelse for støtte efter loven er i øvrigt  \r\n\r\n anført følgende i bemærkningerne til lovforslagets §§ 8-11: </P>  \r\n\r\n<P>&#187;I nogle tilfælde vil fællesskabet/den politiske aktivitet, der  \r\n\r\n ligger til grund for en kandidatliste, ophøre i og med opstillingen af  \r\n\r\n listen, såfremt listen ikke får valgt mandat(er). </P>  \r\n\r\n<P>Kandidatlister, der ikke agter at videreføre den politiske aktivitet efter  \r\n\r\n valget, kan ikke få tilskud.&#171; </P>  \r\n\r\n<P>VEDR. GEOGRAFISKE BINDINGER FOR ANVENDELSE AF TILSKUDSBELØB </P>  \r\n\r\n<P>Dette forhold er belyst i indenrigsministerens besvarelse af 1. december  \r\n\r\n 1986 af spørgsmål 4 fra udvalget for forretningsordenen. I besvarelsen  \r\n\r\n udtales følgende: </P>  \r\n\r\n<P>&#187;Efter lovforslaget skal tilskudsbeløb anvendes til politisk arbejde  \r\n\r\n her i landet, henholdsvis i amtskommunen eller kommunen. Tilskud i henhold  \r\n\r\n til §§ 3 og 4, der udbetales til et partis landsorganisation, skal derfor  \r\n\r\n anvendes til politisk arbejde i den pågældende amtskommune eller kommune. Der  \r\n\r\n er således geografiske bindinger for anvendelse af disse tilskud.&#171; </P>  \r\n\r\n<P>VEDR. &#187;FYLDESTGØRENDE ERKLÆRING&#171;. </P>  \r\n\r\n<P>Efter lovens § 11, stk. 2, (der henviser til § 10, stk. 2,) skal  \r\n\r\n tilskudsmodtageren hvert år inden 1. marts indsende en erklæring til  \r\n\r\n kommunalbestyrelsen om, at tilskudsbeløbet for det foregående kalenderår er  \r\n\r\n anvendt til politisk arbejde i kommunen, samt at dette agtes videreført. </P>  \r\n\r\n<P>Hvilke krav, der kan stilles til en erklæring, for at denne kan anses for  \r\n\r\n at være fyldestgørende, er belyst i indenrigsministerens besvarelse af 1.  \r\n\r\n december 1986 af spørgsmål 3 fra udvalget. I besvarelsen udtales følgende:  \r\n\r\n</P>  \r\n\r\n<P>&#187;Som udgangspunkt vil en erklæring, der opfylder lovforslagets  \r\n\r\n minimumskrav, tillige være en fyldestgørende erklæring. Lovforslagets  \r\n\r\n minimumskrav er, at erklæringen skal indeholde en tilkendegivelse af, at det  \r\n\r\n tidligere udbetalte tilskudsbeløb er anvendt til politisk arbejde,  \r\n\r\n henholdsvis her i landet, i amtskommunen eller i kommunen, og at dette  \r\n\r\n arbejde agtes videreført. </P>  \r\n\r\n<P>Erklæringen afgives under strafansvar efter straffelovens § 163, der  \r\n\r\n hjemler straf med bøde eller hæfte til den, som (i øvrigt) til brug i  \r\n\r\n retsforhold, der vedkommer det offentlige, afgiver urigtig skriftlig  \r\n\r\n erklæring eller skriftlig bevidner noget, hvorom han ingen kundskab har. </P>  \r\n\r\n<P>Bestemmelserne i lovforslagets § 7, stk. 2, og § 10, stk. 2, om afgivelse  \r\n\r\n af fyldestgørende erklæring giver ikke de tilskudsadministrerende myndigheder  \r\n\r\n en almindelig adgang til at forlange dokumentation for afholdte udgifter,  \r\n\r\n kræve indsigt i partiernes regnskaber eller forlange nærmere oplysninger om  \r\n\r\n hidtidige og påtænkte aktiviteter mv. Kun i de tilfælde, hvor der for den  \r\n\r\n tilskudsadministrerende myndighed foreligger oplysninger, som giver grund til  \r\n\r\n at antage, at det pågældende parti/den pågældende kandidatliste ikke i et  \r\n\r\n omfang, der svarer til støttebeløbet, udfører løbende politisk arbejde her i  \r\n\r\n landet, henholdsvis i amtskommunen eller i kommunen, vil de  \r\n\r\n tilskudsadministrerende myndigheder kunne kræve yderligere oplysninger for at  \r\n\r\n anse en erklæring for at være fyldestgørende. I sådanne tilfælde vil  \r\n\r\n tilskudsudbetalingen kunne udsættes, indtil en &#187;fyldestgørende  \r\n\r\n erklæring&#171; foreligger. Hvis en fyldestgørende erklæring ikke  \r\n\r\n tilvejebringes, må tilskudsudbetalingen bortfalde.' </P>  \r\n\r\n<P>VEDR. ANSØGERENS/TILSKUDSMODTAGERENS (FORTSATTE) BERETTIGELSE TIL AT  \r\n\r\n MODTAGE TILSKUD. </P>  \r\n\r\n<P>Kommunalbestyrelsens forpligtelse til at undersøge, om  \r\n\r\n ansøgeren/tilskudsmodtageren (fortsat) er berettiget til at modtage tilskud,  \r\n\r\n er belyst i indenrigsministerens besvarelse af 1. december 1986 af spørgsmål  \r\n\r\n 8 fra udvalget for forretningsordenen. I besvarelsen udtales følgende:  \r\n\r\n &#187;Hvis vedkommende tilskudsadministrerende myndighed har grund til at  \r\n\r\n antage, at partiet/kandidatlisten ikke (længere) udfører politisk arbejde,  \r\n\r\n skal myndigheden foretage en nærmere undersøgelse af dette spørgsmål forinden  \r\n\r\n udbetaling af det årlige tilskud. En sådan situation kan fx foreligge, hvis  \r\n\r\n et parti/kandidatliste efter at have meddelt offentligt, at det indstiller  \r\n\r\n sit politiske arbejde, desuagtet indsender en erklæring med henblik på næste  \r\n\r\n tilskudsudbetaling. </P>  \r\n\r\n<P>For kandidatlister, der ikke repræsenterer et parti, der har fået tildelt  \r\n\r\n samme bogstavbetegnelse for sine kandidatlister i hele landet, bør den  \r\n\r\n tilskudsadministrerende myndighed kontrollere, at den pågældende stiller  \r\n\r\n fortsat er vælger i amtskommunen, henholdsvis kommunen, men vil i øvrigt  \r\n\r\n normalt ikke have mulighed for at kontrollere, hvorvidt stilleren fortsat  \r\n\r\n repræsenterer kandidatlisten.&#171; </P>  \r\n\r\n<P CLASS=PUNKT> <B>6.</B> SÆRLIGT OM TILSKUD FOR 1990-94. </P>  \r\n\r\n<P>Ansøgninger om tilskud for 1990-94 skal indgives til kommunalbestyrelsen  \r\n\r\n senest 2 måneder efter afholdelsen af næste valg til kommunalbestyrelsen, jf.  \r\n\r\n § 11, stk. 2, (der henviser til § 9, stk. 1). </P>  \r\n\r\n<P>Det kan i denne forbindelse oplyses, at Indenrigsministeriets  \r\n\r\n valglovsudvalg af 1983 vil inddrage forholdet til partistøtteordningen i sine  \r\n\r\n overvejelser om udformningen af de fremtidige regler om anmeldelse af  \r\n\r\n kandidatlister, listeforbund mv. ved kommunale valg. </P>  \r\n\r\n<P>KNUD ENGGAARD </P>  \r\n\r\n<P>/Anne Birte Pade </P>  \r\n\r\n<P>BILAG 1 </P>  \r\n\r\n<UL CLASS=PLAIN-LIST>  \r\n\r\n<LI>(Standardvejledning) </LI>  \r\n\r\n</UL>  \r\n\r\n<P>VEJLEDNING TIL PARTIER OG KANDIDATLISTER OM TILSKUD EFTER PARTISTØTTELOVEN  \r\n\r\n TIL POLITISK ARBEJDE I KOMMUNEN 1987-89. </P>  \r\n\r\n<P>(Lov nr. 940 af 23. december 1986 om økonomisk støtte til politiske  \r\n\r\n partier m.v.) </P>  \r\n\r\n<P>TILSKUDSBERETTIGEDE </P>  \r\n\r\n<P>Ret til tilskud til politisk arbejde har: </P>  \r\n\r\n<P>En kandidatliste, der har deltaget i det senest afholdte  \r\n\r\n kommunalbestyrelsesvalg (den 19. november 1985) og ved dette valg fik 100  \r\n\r\n stemmer eller derover, i Københavns Kommune dog 500 stemmer eller derover.  \r\n\r\n</P>  \r\n\r\n<P>En kandidatliste, der fik færre end 100 stemmer (500 stemmer), men som  \r\n\r\n indgik i et listeforbund, har dog ret til tilskud, såfremt listeforbundet fik  \r\n\r\n 100 stemmer eller derover, i Københavns Kommune 500 stemmer eller derover.  \r\n\r\n</P>  \r\n\r\n<P>TILSKUDDETS STØRRELSE </P>  \r\n\r\n<P>Tilskuddet udgør: </P>  \r\n\r\n<P>3 kr. årligt for hver stemme, en kandidatliste fik ved  \r\n\r\n kommunalbestyrelsesvalget, i Københavns og Frederiksberg Kommuner dog 5 kr.  \r\n\r\n pr. stemme. </P>  \r\n\r\n<P>TILSKUDSBELØBETS ANVENDELSE </P>  \r\n\r\n<P>Tilskuddet skal anvendes til løbende politisk arbejde i den kommune, hvor  \r\n\r\n kandidatlisten deltog i valget. Det årlige tilskudsbeløb skal anvendes inden  \r\n\r\n 1 år efter, at det er udbetalt. Tilskudsbeløbet skal indsættes på en særskilt  \r\n\r\n bank-, sparekasse- eller girokonto, der ikke må benyttes til andre formål.  \r\n\r\n</P>  \r\n\r\n<P>ANSØGNING OG ANSØGNINGSFRIST ( 1. APRIL 1987). </P>  \r\n\r\n<P>Tilskud ydes efter ansøgning. Ansøgning indgives til kommunalbestyrelsen.  \r\n\r\n Ansøgningen skal indeholde oplysning om kandidatlistens betegnelse på  \r\n\r\n stemmesedlen samt angivelse af den bank-, sparekasse- eller girokonto, som  \r\n\r\n tilskudsbeløbet skal indsættes på. Ansøgningsskema kan fås hos kommunen. Det  \r\n\r\n er dog ikke en betingelse for at få tilskud, at der benyttes et  \r\n\r\n ansøgningsskema. </P>  \r\n\r\n<P>Ansøgning om tilskud skal indgives inden 1. april 1987. Ansøgningen gælder  \r\n\r\n for perioden 1987-89, dvs. indtil udgangen af det år, hvor næste valg til  \r\n\r\n kommunalbestyrelsen skal afholdes. </P>  \r\n\r\n<P>HVEM, DER KAN VÆRE ANSØGER FOR EN KANDIDATLISTE. </P>  \r\n\r\n<P>For kandidatlister, der er opstillet for et parti, der har anvendt samme  \r\n\r\n bogstavbetegnelse i hele landet, indgives ansøgning af den lokale  \r\n\r\n partiforening/organisation, der har opstillet listen. Hvis en sådan ikke  \r\n\r\n findes, kan landsorganisationen indtræde som ansøger. Også i tilfælde, hvor  \r\n\r\n landsorganisationen ansøger om tilskud, skal tilskuddet indsættes på en  \r\n\r\n særskilt konto og anvendes til politisk arbejde i kommunen. </P>  \r\n\r\n<P>For andre kandidatlister indgives ansøgning af den stiller, som  \r\n\r\n valgbestyrelsen kan rette henvendelse til vedrørende kandidatlisten (den  \r\n\r\n tegningsberettigede stiller). Hvis denne stiller ikke mere er vælger i  \r\n\r\n kommunen eller er udtrådt af det politiske arbejde for kandidatlisten, kan en  \r\n\r\n anden vælger i kommunen indtræde som ansøger, såfremt denne vælger er  \r\n\r\n berettiget til at optræde som repræsentant for kandidatlisten. </P>  \r\n\r\n<P>Der skal søges for hver kandidatliste, også for så vidt angår lister, der  \r\n\r\n er opstillet med samme bogstavbetegnelse, herunder lister, der er indgået i  \r\n\r\n listeforbund. </P>  \r\n\r\n<P>UDBETALING AF TILSKUD. </P>  \r\n\r\n<P>Tilskud udbetales een gang årligt. Tilskud for 1987 udbetales inden 1.  \r\n\r\n juni 1987. Tilskud for 1988 udbetales inden 1. april 1988 og tilskud for 1989  \r\n\r\n udbetales inden 1. april 1989. </P>  \r\n\r\n<P>Senest 1. marts 1988 skal tilskudsmodtageren indsende en erklæring til  \r\n\r\n kommunalbestyrelsen om, at tilskudsbeløbet for 1987 er anvendt til politisk  \r\n\r\n arbejde i kommunen. Tilsvarende erklæring skal indsendes inden 1. marts 1989  \r\n\r\n og inden 1. marts 1990. </P>  \r\n\r\n<P>Hvis der ikke indsendes en sådan erklæring, kan kommunalbestyrelsen  \r\n\r\n bestemme, at kommende tilskudsudbetalinger skal udsættes eller bortfalde.  \r\n\r\n</P>  \r\n\r\n<P>BILAG 2 </P>  \r\n\r\n<P>INDENRIGSMINISTERIETS BEKENDTGØRELSE NR. 439 AF 2. OKTOBER 1985 </P>  \r\n\r\n<P>BEKENDTGØRELSE OM BOGSTAVBETEGNELSER FOR KANDIDATLISTER VED DE KOMMUNALE  \r\n\r\n VALG DEN 19. NOVEMBER 1985 </P>  \r\n\r\n<P>I medfør af § 12 e, stk. 2, i lov om kommunale valg, jfr.  \r\n\r\n lovbekendtgørelse nr. 139 af 26. marts 1985, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Kandidatlister for nedenstående partier skal af  \r\n\r\n valgbestyrelserne mærkes med følgende bogstavbetegnelse: </P>  \r\n\r\n<P>A. for Socialdemokratiet, </P>  \r\n\r\n<P>B. for Det radikale Venstre, </P>  \r\n\r\n<P>C. for Det konservative Folkeparti, </P>  \r\n\r\n<P>D. for De Frie Demokrater, </P>  \r\n\r\n<P>E. for Danmarks Retsforbund, </P>  \r\n\r\n<P>F. for Socialistisk Folkeparti, </P>  \r\n\r\n<P>G. for De Grønne, </P>  \r\n\r\n<P>H. for Det Humanistiske Parti, </P>  \r\n\r\n<P>I. for Internationalen - Socialistisk Arbejderparti, </P>  \r\n\r\n<P>K. for Danmarks kommunistiske Parti, </P>  \r\n\r\n<P>M. for Centrum-Demokraterne, </P>  \r\n\r\n<P>Q. for Kristeligt Folkeparti, </P>  \r\n\r\n<P>R. for Arbejderpartiet (KAP), </P>  \r\n\r\n<P>S. for Slesvigsk Parti, </P>  \r\n\r\n<P>V. for Venstre, Danmarks liberale Parti, </P>  \r\n\r\n<P>Y. for Venstresocialisterne, </P>  \r\n\r\n<P>Z. for Fremskridtspartiet, </P>  \r\n\r\n<P>Ø. for Danmarks Miljøparti. </P>  \r\n\r\n<P CLASS=STK> <I>Stk. 2. </I> Opstiller et parti flere lister i samme kommune  \r\n\r\n eller amtskommune, skal valgbestyrelsen føje et nummer til bogstavbetegnelsen  \r\n\r\n (A.1, A.2, A.3, osv.). </P>  \r\n\r\n<P CLASS=STK> <I>Stk. 3. </I> De i stk. 1 nævnte bogstavbetegnelser kan ikke  \r\n\r\n tildeles andre kandidatlister end de, der er nævnt i samme stykke. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Til andre kandidatlister end de, der er nævnt i  \r\n\r\n § 1, stk. 1, kan valgbestyrelserne benytte alfabetets øvrige store bogstaver.  \r\n\r\n Dog må bogstavet X ikke anvendes. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 2. OKTOBER  \r\n\r\n 1985 </I> </P>  \r\n\r\n<P CLASS=UNDERSKREVET-AF ALIGN=CENTER>BRITTA SCHALL HOLBERG </P>  \r\n\r\n<P CLASS=MINISTER ALIGN=RIGHT>/Vilh. Brockmeyer </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/1987"
        },
        {
            "displayName": "Accession",
            "displayValue": "C19870004160"
        },
        {
            "displayName": "Entydig dokumentidentifikation",
            "displayValue": "CM011770"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "11/02/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Kommunalbestyrelserne"
        },
        {
            "displayName": "Ressortministeriets journalnummer",
            "displayValue": "Indenrigsmin. 1.k.kt.j.nr. 4000-7/1986"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}