{
    "id": 122438,
    "title": "Bekendtgørelse om jernbanevirksomheders og jernbaneinfrastrukturforvalteres beredskabsarbejde",
    "documentTypeId": "60",
    "isSagsforlobPeriodValid": true,
    "shortName": "BEK nr 1312 af 16/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om jernbanevirksomheders og jernbaneinfrastrukturforvalteres beredskabsarbejde</p>\r\n      <p class=\"Indledning2\">I medfør af § 8 d, stk. 4, § 22, stk. 6 og § 24, stk. 5 i bekendtgørelse nr. 567 af 9. juni 2008 af lov om jernbane fastsættes efter bemyndigelse i henhold til § 24 a:</p>\r\n      <p class=\"ParagrafGruppeOverskrift\">Generelle bestemmelser</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse har til formål at fastsætte rammer for jernbanevirksomhedernes og jernbaneinfrastrukturforvalternes varetagelse af beredskabsarbejde, herunder også vedrørende jernbanesikring (security).</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen gælder for jernbanevirksomheder og jernbaneinfrastrukturforvaltere, idet disse skal foretage nødvendig planlægning og træffe nødvendige foranstaltninger for at sikre jernbanen, jernbanedriften, passagerer og gods i ekstraordinære situationer.</p>\r\n      <p class=\"Stk2\"><span class=\"StkNr\">Stk. 3.</span> Bekendtgørelsen gælder endvidere for Trafikstyrelsen, da denne skal varetage den overordnede koordinering vedrørende beredskabsarbejdet og føre tilsyn hermed.</p>\r\n      <p class=\"Paragraf\"><span class=\"ParagrafNr\">§ 2.</span> Jernbanevirksomhedernes og jernbaneinfrastrukturforvalternes beredskabsarbejde skal indgå i planlægnings- og driftsopgaverne vedrørende jernbanenettet med henblik på, at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> kortlægge og vurdere risici i forbindelse med ekstraordinære situationer for at vurdere behovet for indsats for at imødegå disse risici, eksempelvis ved udarbejdelse af risiko- og sårbarhedsvurderinger,</p>\r\n          <p class=\"Liste1\"><span class=\"Liste1Nr\">2)</span> sikre forebyggende foranstaltninger for at reducere risikoen for, at ekstraordinære situationer indtræffer eller for at give øget robusthed over for sådanne situationer,</p>\r\n          <p class=\"Liste1\"><span class=\"Liste1Nr\">3)</span> sikre genopretningsforanstaltninger efter skader som følge af ekstraordinære situationer og</p>\r\n          <p class=\"Liste1\"><span class=\"Liste1Nr\">4)</span> løbende revidere beredskabsplaner og sikringsplaner, bl.a. på baggrund af afholdte beredskabsøvelser.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Trafikstyrelsen udarbejder en beredskabsplan, der angiver, hvordan Trafikstyrelsen som helhed planlægger at håndtere en ekstraordinær situation.</p>\r\n      <p class=\"ParagrafGruppeOverskrift\">Definitioner</p>\r\n      <p class=\"Paragraf\"><span class=\"ParagrafNr\">§ 3. </span> I denne bekendtgørelse forstås ved<span class=\"Italic\"> ekstraordinære situationer:</span> Uønskede naturskabte, menneskeskabte og teknologiske hændelser så som ekstreme vejrsituationer, pandemier o.l., der kan påvirke jernbanen, jernbanedriften, passagerer og gods væsentligt samt trusler om terror eller terrorhandlinger rettet mod jernbanen, jernbanedriften, passagerer og gods.</p>\r\n      <p class=\"Stk2\"><span class=\"StkNr\">Stk. 2.</span> Ved <span class=\"Italic\">jernbaneområder</span> forstås: Banelinjer med tilhørende skråninger, banketter, afvandningsanlæg, broer, tunneler og tunnelmundinger, stationer og forpladser og adgangsveje til disse m.v.</p>\r\n      <p class=\"Stk2\"><span class=\"StkNr\">Stk. 3.</span> Ved <span class=\"Italic\">anlæg</span> forstås: Sikringsanlæg, kørestrømsanlæg, radioanlæg, fjernstyringscentral, omformerstationer m.v.</p>\r\n      <p class=\"Stk2\"><span class=\"StkNr\">Stk. 4.</span> Ved<span class=\"Italic\"> jernbanesikring (security)</span> forstås: Forebyggende tiltag, der så vidt muligt sikrer de i risiko- og sårbarhedsvurderingens prioriterede jernbaneområder og anlæg mod ekstraordinære situationer.</p>\r\n      <p class=\"Stk2\"><span class=\"StkNr\">Stk. 5.</span> Ved <span class=\"Italic\">beredskab</span> forstås: Tiltag til at håndtere en opstået ekstraordinær situation, herunder at sørge for genopretning.</p>\r\n      <p class=\"Stk2\"><span class=\"StkNr\">Stk. 6.</span> Ved <span class=\"Italic\">jernbaneulykke</span> forstås: En uønsket eller utilsigtet pludselig hændelse eller en specifik kæde af sådanne hændelser, der har skadelige følger for jernbanen, passagerer, gods eller jernbanedriften.</p>\r\n      <p class=\"Stk2\"><span class=\"StkNr\">Stk. 7.</span> Ved <span class=\"Italic\">kontaktpunkt</span> forstås: Et døgnkontaktpunkt, hvor man kan kontakte jernbanevirksomheden eller jernbaneinfrastrukturforvalteren i en ekstraordinær situation, f.eks. en person, en vagtordning, en kommandostation (KSN) o.l.</p>\r\n      <p class=\"Stk2\"><span class=\"StkNr\">Stk. 8.</span> Ved <span class=\"Italic\">sammenfattende beredskabsplaner </span>forstås: Et resume af jernbanevirksomhedens eller jernbaneinfrastrukturforvalterens eksisterende beredskabsplan, som indeholder de elementer som nævnt i § 8, stk. 2.</p>\r\n      <p class=\"Stk2\"><span class=\"StkNr\">Stk. 9.</span> Ved <span class=\"Italic\">sikringsplan</span> forstås: Et dokument, der præciserer de forebyggende foranstaltninger, der skal til for at mindske de risici, der fremgår af risiko- og sårbarhedsvurdering for de jernbaneområder og anlæg, der ifølge risiko- og sårbarhedsvurderingen er vigtige at beskytte for at kunne opretholde kontinuiteten i jernbanen og jernbanedriften.</p>\r\n      <p class=\"Stk2\"><span class=\"StkNr\">Stk. 10.</span> Ved <span class=\"Italic\">risiko- og sårbarhedsvurdering</span> forstås: Et dokument, der dels identificerer vigtig jernbaneområder og anlæg samt trusler mod og svagheder ved disse, og dels identificerer risikoen for at disse trusler indtræder.</p>\r\n      <p class=\"ParagrafGruppeOverskrift\">Beredskabsplanlægning <a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Paragraf\"><span class=\"ParagrafNr\">§ 4.</span> Jernbanevirksomheder og jernbaneinfrastrukturforvaltere skal foretage beredskabsplanlægning for forebyggelse og håndtering af ekstraordinære situationer, jf. § 1, stk. 2. Det omfatter</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> organisatoriske forhold,</p>\r\n          <p class=\"Liste1\"><span class=\"Liste1Nr\">2)</span> risiko- og sårbarhedsvurdering,</p>\r\n          <p class=\"Liste1\"><span class=\"Liste1Nr\">3)</span> jernbanesikring, herunder udarbejdelse og revidering af sikringsplaner,</p>\r\n          <p class=\"Liste1\"><span class=\"Liste1Nr\">4)</span> udarbejdelse og revidering af beredskabsplaner for håndtering af ekstraordinære situationer,</p>\r\n          <p class=\"Liste1\"><span class=\"Liste1Nr\">5)</span> indbyrdes koordinering af beredskabsplanlægningen og udførelsen af beredskabsopgaver jernbanevirksomhederne og jernbaneinfrastrukturforvalterne imellem og</p>\r\n          <p class=\"Liste1\"><span class=\"Liste1Nr\">6)</span> genopretning af jernbanen og jernbanedriften efter en ekstraordinær situation er indtruffet.</p>\r\n        </div>\r\n      </p>\r\n      <p class=\"ParagrafGruppeOverskrift\">Organisatoriske forhold</p>\r\n      <p class=\"Paragraf\"><span class=\"ParagrafNr\">§ 5.</span> Jernbanevirksomhederne og jernbaneinfrastrukturforvalterne skal udpege en beredskabsansvarlig, der koordinerer virksomhedens beredskabsopgaver, herunder etablering af kommunikationslinjer for både intern og ekstern kommunikation.</p>\r\n      <p class=\"Stk2\"><span class=\"StkNr\">Stk. 2.</span> Jernbanevirksomhederne og jernbaneinfrastrukturforvalterne skal endvidere udpege et kontaktpunkt, som i ekstraordinære situationer når som helst skal</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> kunne fungere som bindeled mellem jernbanevirksomheden og jernbaneinfrastrukturforvalteren,</p>\r\n          <p class=\"Liste1\"><span class=\"Liste1Nr\">2)</span> kunne kommunikere med Trafikstyrelsen og andre myndigheder og,</p>\r\n          <p class=\"Liste1\"><span class=\"Liste1Nr\">3)</span> sikre at jernbanevirksomhederne og jernbaneinfrastrukturforvalterne iværksætter de nødvendige foranstaltninger, herunder videreformidling af informationer internt i jernbanevirksomheden og hos jernbaneinfrastrukturforvalteren.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Kontaktpunktet skal have mulighed for at kommunikere via e-mail, telefax og telefon. Telefaxforbindelsen og telefonforbindelsen skal etableres på en analog telefonlinie uden omstillingsanlæg.</p>\r\n      <p class=\"Stk2\"><span class=\"StkNr\">Stk. 4.</span> Kontaktpunktet skal kunne opretholdes i tilfælde af strømafbrydelser.</p>\r\n      <p class=\"Stk2\"><span class=\"StkNr\">Stk. 5.</span> Jernbanevirksomhederne og jernbaneinfrastrukturforvalterne skal videregive oplysninger om den beredskabsansvarlige og kontaktpunktet til Trafikstyrelsen.</p>\r\n      <p class=\"ParagrafGruppeOverskrift\">Risiko- og sårbarhedsvurdering</p>\r\n      <p class=\"Paragraf\"><span class=\"ParagrafNr\">§ 6.</span> Jernbanevirksomheder og jernbaneinfrastrukturforvaltere skal udarbejde en skriftlig risiko- og sårbarhedsvurdering for jernbanevirksomhedens eller jernbaneinfrastrukturforvalterens eget ansvarsområde i relation til opretholdelse af jernbanen og jernbanedriftens kontinuitet i en ekstraordinær situation.</p>\r\n      <p class=\"Stk2\"><span class=\"StkNr\">Stk. 2.</span> Risiko- og sårbarhedsvurderingen efter stk. 1 skal mindst indeholde følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> en kortlægning og efterfølgende prioritering af de jernbaneområder og anlæg, der er vigtige at beskytte for at kunne opretholde kontinuiteten i jernbanen og jernbanedriften,</p>\r\n          <p class=\"Liste1\"><span class=\"Liste1Nr\">2)</span> identifikation af mulige trusler som væsentligt kan påvirke passagerer og gods samt opretholdelsen af kontinuiteten i jernbanen eller jernbanedriften og</p>\r\n          <p class=\"Liste1\"><span class=\"Liste1Nr\">3)</span> en vurdering af risikoen for indtræden af de i nr. 2 nævnte trusler.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Jernbanevirksomhedens og jernbaneinfrastrukturforvalterens risiko- og sårbarhedsvurderinger skal revideres mindst hvert andet år, og herudover i det omfang udviklingen gør det nødvendigt.</p>\r\n      <p class=\"ParagrafGruppeOverskrift\">Sikringsplaner</p>\r\n      <p class=\"Paragraf\"><span class=\"ParagrafNr\">§ 7. </span> For områder, der er prioriteret i henhold til § 6, stk. 2, pkt. 1, skal jernbanevirksomheder og jernbaneinfrastrukturforvaltere udarbejde en sikringsplan, der så vidt muligt sikrer jernbanen mod ekstraordinære situationer samt konsekvenserne heraf.</p>\r\n      <p class=\"Stk2\"><span class=\"StkNr\">Stk. 2.</span> Sikringsplanen skal beskrive de tiltag, der iværksættes for at imødegå de trusler og risici, der er blevet identificeret i sårbarhedsvurderingen i § 6. Sikringsplanen kan være en selvstændig plan eller kan kombineres med beredskabsplanen.</p>\r\n      <p class=\"Stk2\"><span class=\"StkNr\">Stk. 3.</span> Jernbanevirksomhedens og jernbaneinfrastrukturforvalterens sikringsplaner skal revideres mindst hvert andet år, og herudover i det omfang udviklingen gør det nødvendigt.</p>\r\n      <p class=\"ParagrafGruppeOverskrift\">Beredskabsplaner</p>\r\n      <p class=\"Paragraf\"><span class=\"ParagrafNr\">§ 8.</span> Jernbanevirksomhederne og jernbaneinfrastrukturforvalterne skal udarbejde beredskabsplaner for håndtering af ekstraordinære situationer. Beredskabsplanerne skal baseres på risiko- og sårbarhedsvurderingerne nævnt i § 6 og skal omfatte</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> en sammenfattende beredskabsplan, der beskriver, hvordan jernbanevirksomhederne og jernbaneinfrastrukturforvalterne planlægger at håndtere og styre indsatsen i ekstraordinære situationer, jf. stk. 2, eventuelt suppleret med</p>\r\n          <p class=\"Liste1\"><span class=\"Liste1Nr\">2)</span> underliggende beredskabsplaner i form af detaljerede planer, procedurer, instrukser (actioncards) m.m.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Den sammenfattende beredskabsplan efter stk. 1, nr. 1, skal bl.a. beskrive følgende elementer</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> aktivering, etablering og drift af kontaktpunkt, jf. § 5, stk. 2-5,</p>\r\n          <p class=\"Liste1\"><span class=\"Liste1Nr\">2)</span> indhentning, behandling og fordeling af relevante informationer,</p>\r\n          <p class=\"Liste1\"><span class=\"Liste1Nr\">3)</span> koordinering af jernbanevirksomhedernes og jernbaneinfrastrukturforvalternes handlinger,</p>\r\n          <p class=\"Liste1\"><span class=\"Liste1Nr\">4)</span> udsendelse af relevant, opdateret og samordnet ekstern information til relevante parter,</p>\r\n          <p class=\"Liste1\"><span class=\"Liste1Nr\">5)</span> opretholdelsen af jernbanen og jernbanedriften under en ekstraordinær situation og</p>\r\n          <p class=\"Liste1\"><span class=\"Liste1Nr\">6)</span> prioritering af beredskabsforanstaltninger på baggrund af risiko- og sårbarhedsvurderingen i § 6.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Er der sammenfald mellem en jernbanevirksomhed og en jernbaneinfrastrukturforvalter er udarbejdelsen af en samlet beredskabsplan for dennes jernbane og jernbanedrift tilstrækkelig.</p>\r\n      <p class=\"Stk2\"><span class=\"StkNr\">Stk. 4.</span> Beredskabsplaner skal revideres mindst hvert andet år, og i det omfang udviklingen gør det nødvendigt.</p>\r\n      <p class=\"ParagrafGruppeOverskrift\">Planlægning og koordinering af beredskabsarbejdet</p>\r\n      <p class=\"Paragraf\"><span class=\"ParagrafNr\">§ 9.</span> Initiativ til koordinering af beredskabsarbejdet påhviler jernbaneinfrastrukturforvalteren. Koordineringen skal ske med de jernbanevirksomheder, der anvender dennes infrastruktur.</p>\r\n      <p class=\"Stk2\"><span class=\"StkNr\">Stk. 2.</span> Ved tilstødende jernbaneinfrastrukturforvaltere påhviler det Banedanmark at tage initiativ til koordinering af beredskabsarbejdet.</p>\r\n      <p class=\"Stk2\"><span class=\"StkNr\">Stk. 3.</span> Jernbanevirksomhederne og jernbaneinfrastrukturforvalterne skal dokumentere, at de indbyrdes har koordineret indhold og omfang af beredskabsarbejdet herunder</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> planlægningen og udførelsen af beredskabsopgaver,</p>\r\n          <p class=\"Liste1\"><span class=\"Liste1Nr\">2)</span> informationsudveksling mellem jernbanevirksomhederne og jernbaneinfrastrukturforvalterne om hvordan håndtering af passagerer og gods skal ske og</p>\r\n          <p class=\"Liste1\"><span class=\"Liste1Nr\">3)</span> jernbanesikringsplaner, jf. § 7.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 4.</span> Den koordinerende planlægning efter stk. 1 skal endvidere ske sammen med de relevante redningsberedskaber, politi, brandvæsen samt øvrige relevante aktører i samfundets samlede beredskab.</p>\r\n      <p class=\"Stk2\"><span class=\"StkNr\">Stk. 5.</span> Såfremt en jernbanevirksomhed eller en jernbaneinfrastrukturforvalter vurderer, at der er nærliggende risiko for, at der indtræffer en ekstraordinær situation, der kan medføre at jernbanen og jernbanedriften ikke kan opretholdes og videreføres i normalt omfang, skal politiet underrettes herom.</p>\r\n      <p class=\"Paragraf\"><span class=\"ParagrafNr\">§ 10.</span> I ekstraordinære situationer videreformidler Trafikstyrelsen, som supplement til politi og beredskabsmyndigheder, relevante meddelelser og informationer til centrale myndigheder, jernbanevirksomheder og jernbaneinfrastrukturforvaltere samt fremskaffer data og andre jernbanerelevante informationer af betydning for samfundets beredskab, herunder information om nabolandenes jernbanenet.</p>\r\n      <p class=\"Paragraf\"><span class=\"ParagrafNr\">§ 11.</span> Jernbanevirksomheder og jernbaneinfrastrukturforvaltere skal deltage i det af Trafikstyrelsens etableret formaliserede samarbejde om beredskabsforhold i jernbanesektoren, bl.a. gennem informationsvirksomhed og møder om beredskabsforhold.</p>\r\n      <p class=\"ParagrafGruppeOverskrift\">Øvelser, evalueringer m.m.</p>\r\n      <p class=\"Paragraf\"><span class=\"ParagrafNr\">§ 12.</span> Jernbanevirksomheder og jernbaneinfrastrukturforvaltere skal sikre, at de medarbejdere, der indgår i beredskabet, løbende modtager den fornødne instruktion, uddannelse og træning i disse opgaver.</p>\r\n      <p class=\"Paragraf\"><span class=\"ParagrafNr\">§ 13.</span> Jernbanevirksomheder og jernbaneinfrastrukturforvaltere skal afholde beredskabsøvelser, der afprøver deres sikrings- og beredskabsplaner udarbejdet efter § 7 og § 8.</p>\r\n      <p class=\"Stk2\"><span class=\"StkNr\">Stk. 2.</span> De i stk. 1 nævnte øvelser skal afholdes mindst en gang hvert andet år og skal over en 5-årig periode dække de væsentligste dele af jernbanevirksomhedens og jernbaneinfrastrukturforvalterens beredskabsarbejde, herunder jernbanesikring.</p>\r\n      <p class=\"Stk2\"><span class=\"StkNr\">Stk. 3.</span> Jernbanevirksomhederne og jernbaneinfrastrukturforvalterne skal skriftligt udarbejde en evaluering af hver afholdt øvelse, herunder dennes forløb og de opnåede erfaringer samt planlagt opfølgning af evalueringen, herunder eventuelt ændring af beredskabs- eller sikringsplanen og tidsplan herfor.</p>\r\n      <p class=\"Stk2\"><span class=\"StkNr\">Stk. 4.</span> Såfremt der indenfor den i stk. 2 nævnte periode indtræder en jernbaneulykke eller ekstraordinær situation, og vurderer jernbanevirksomheden eller jernbaneinfrastrukturforvalteren, at den indtrådte jernbaneulykke eller ekstraordinære situation i væsentligt omfang omfatter konkrete forhold, der svarer til en planlagt øvelse, kan håndteringen af denne jernbaneulykke eller ekstraordinære situation erstatte den planlagte øvelse.</p>\r\n      <p class=\"Stk2\"><span class=\"StkNr\">Stk. 5.</span> Deltager en jernbanevirksomhed eller en jernbaneinfrastrukturforvalter i andre beredskabsøvelser end deres egne, kan en sådan deltagelse ligeledes erstatte en planlagt øvelse, såfremt øvelsen i væsentligt omfang afprøver konkrete forhold, og jernbanevirksomheden eller jernbaneinfrastrukturforvalteren vurderer, at den pågældende øvelse svarer til en af jernbanevirksomheden eller jernbaneinfrastrukturforvalteren planlagt øvelse.</p>\r\n      <p class=\"Stk2\"><span class=\"StkNr\">Stk. 6.</span> For hver situation nævnt i stk. 4 og 5 skal der ligeledes udarbejdes en skriftlig evaluering jf. stk. 3.</p>\r\n      <p class=\"ParagrafGruppeOverskrift\">Tilsyn</p>\r\n      <p class=\"Paragraf\"><span class=\"ParagrafNr\">§ 14.</span> Trafikstyrelsen fører som minimum tilsyn med at jernbanevirksomhederne og jernbaneinfrastrukturforvalterne kan dokumentere, at de</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> har udarbejdet en risiko- og sårbarhedsvurdering efter § 6,</p>\r\n          <p class=\"Liste1\"><span class=\"Liste1Nr\">2)</span> har udarbejdet sikringsplaner efter § 7,</p>\r\n          <p class=\"Liste1\"><span class=\"Liste1Nr\">3)</span> har udarbejdet beredskabsplaner efter § 8,</p>\r\n          <p class=\"Liste1\"><span class=\"Liste1Nr\">4)</span> har koordineret beredskabsarbejdet efter § 9,</p>\r\n          <p class=\"Liste1\"><span class=\"Liste1Nr\">5)</span> har foretaget den nødvendige uddannelse af personalet efter § 12 samt</p>\r\n          <p class=\"Liste1\"><span class=\"Liste1Nr\">6)</span> har afholdt øvelser og foretaget evalueringer efter § 13.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Trafikstyrelsen kan påbyde en jernbanevirksomhed eller en jernbaneinfrastrukturforvalter at ændre sin dokumentation af sit beredskabsarbejde, såfremt det ikke opfylder reglerne i denne bekendtgørelse.</p>\r\n      <p class=\"Stk2\"><span class=\"StkNr\">Stk. 3.</span> Trafikstyrelsen kan endvidere påbyde en jernbanevirksomhed eller en jernbaneinfrastrukturforvalter at afholde øvelser efter § 13, og at nærmere angivne forhold skal indgå i sådanne øvelser.</p>\r\n      <p class=\"ParagrafGruppeOverskrift\">Øvrige bestemmelser</p>\r\n      <p class=\"Paragraf\"><span class=\"ParagrafNr\">§ 15.</span> Jernbanevirksomhederne og jernbaneinfrastrukturforvalterne skal efter anmodning give Trafikstyrelsen oplysning om alle forhold af relevans for beredskabsarbejdet.</p>\r\n      <p class=\"Paragraf\"><span class=\"ParagrafNr\">§ 16.</span> Risiko- og sårbarhedsvurderinger efter § 6, kritiske dele af sikrings- og beredskabsplaner og andet materiale af tilsvarende karakter, herunder kommunikation, jf. § 5, stk. 2, skal behandles fortroligt og må ikke komme uvedkommende i hænde. Opbevares materialet i elektronisk form, skal det opbevares således, at uautoriseret adgang, sletning, ødelæggelse, ændring og offentliggørelse forhindres.</p>\r\n      <p class=\"Stk2\"><span class=\"StkNr\">Stk. 2.</span> Forsendelse af materiale om de i stk. 1 nævnte forhold til Trafikstyrelsen skal ske med elektronisk post, anbefalet brev eller kurér. Fremsendes materialet med elektronisk post må det kun ske via kryptoudstyr, der er godkendt af den nationale sikkerhedsmyndighed (PET), og som er kompatibelt med Trafikstyrelsens kryptoudstyr.</p>\r\n      <p class=\"ParagrafGruppeOverskrift\">Klageadgang og straffebestemmelser</p>\r\n      <p class=\"Paragraf\"><span class=\"ParagrafNr\">§ 17.</span> Afgørelser truffet af Trafikstyrelsen i henhold til denne bekendtgørelse kan påklages til Jernbaneklagenævnet. Klage skal være indgivet skriftligt inden 4 uger efter, at afgørelsen er meddelt. Afgørelser, der kan påklages til Jernbaneklagenævnet, kan ikke påklages til anden administrativ myndighed.</p>\r\n      <p class=\"Stk2\"><span class=\"StkNr\">Stk. 2.</span> Jernbaneklagenævnets afgørelser kan ikke indbringes for anden administrativ myndighed.</p>\r\n      <p class=\"Paragraf\"><span class=\"ParagrafNr\">§ 18.</span> Medmindre højere straf er forskyldt efter anden lovgivning, straffes med bøde den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> ikke planlægger beredskabsarbejde som angivet i § 4, stk. 1,</p>\r\n          <p class=\"Liste1\"><span class=\"Liste1Nr\">2)</span> afgiver urigtige eller vildledende oplysninger eller efter anmodning undlader at afgive oplysninger,</p>\r\n          <p class=\"Liste1\"><span class=\"Liste1Nr\">3)</span> ikke overholder påbud meddelt efter denne bekendtgørelse eller</p>\r\n          <p class=\"Liste1\"><span class=\"Liste1Nr\">4)</span> videregiver oplysninger, der er omfattet af § 16, stk. 1, 1. pkt. til uvedkommende.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"ParagrafGruppeOverskrift\">Overgangsbestemmelser</p>\r\n      <p class=\"Paragraf\"><span class=\"ParagrafNr\">§ 19.</span> Dokumenterne i § 2, stk. 2 og §§ 6-8 skal være udarbejdet senest den 31. december 2009.</p>\r\n      <p class=\"ParagrafGruppeOverskrift\">Ikrafttræden</p>\r\n      <p class=\"Paragraf\"><span class=\"ParagrafNr\">§ 20.</span> Bekendtgørelsen træder i kraft den 1. januar 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Trafikstyrelsen, den 16. december 2008</I></P><P CLASS=SIGN1 ALIGN=\"CENTER\">Carsten Falk Hansen</P><P CLASS=SIGN2 ALIGN=\"RIGHT\">/ Jesper Rasmussen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> For jernbanevirksomheder og jernbaneinfrastrukturforvaltere, der opererer på TEN-nettet gælder endvidere beredskabskravene nævnt i gældende europæiske tekniske specifikationer for interoperabilitet (TSI). Jernbanevirksomheder og jernbaneinfrastrukturforvaltere, der kører med farligt gods, skal endvidere overholde RID-reglementet og gældende EU-lovgivning.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2008"
        },
        {
            "displayName": "Accession",
            "displayValue": "B20080131205"
        },
        {
            "displayName": "Entydig dokumentidentifikation",
            "displayValue": "BL000125"
        },
        {
            "displayName": "Dato for førstegangsindlæggelse",
            "displayValue": "19/12/2008"
        },
        {
            "displayName": "Dato for indlæggelse",
            "displayValue": "19/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1312"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "16/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Trafikstyrelsen"
        },
        {
            "displayName": "Ressortministeriets journalnummer",
            "displayValue": "Trafikstyrelsen, j.nr. T691-000088"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}