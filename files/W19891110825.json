{
    "id": 39718,
    "title": "Personnummer, registrering (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11108 af 23/11/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Pålagt en virksomhed at ophøre med at registrere personnummer på  \r\n\r\n kunder i forbindelse med oprettelse af afbetalings- eller lejekontrakter samt  \r\n\r\n snarest muligt at slette allerede registrerede personnumre i sådanne  \r\n\r\n kundeforhold, idet det ikke kunne anses for tilstrækkeligt, at virksomheden  \r\n\r\n indhentede samtykke med henblik på at anvende personnummeret ved  \r\n\r\n adresseforespørgsel i Det centrale Personregister. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Personnummer, registrering (* 1) </H1>  \r\n\r\n<P></P>  \r\n\r\n<P>Registertilsynet genoptog efter anmodning fra en privat erhvervsvirksomhed  \r\n\r\n spørgsmålet om virksomhedens registrering og anvendelse af kundernes  \r\n\r\n personnumre. </P>  \r\n\r\n<P>Registertilsynet havde tidligere pålagt virksomheden at ophøre med at  \r\n\r\n registrere personnumre på kunder i forbindelse med oprettelse af afbetalings-  \r\n\r\n eller lejekontrakter, samt pålagt virksomheden snarest muligt at slette  \r\n\r\n allerede registrerede personnumre i sådanne kundeforhold. </P>  \r\n\r\n<P>Som begrundelse for genoptagelsen anførte virksomheden, at man allerede  \r\n\r\n havde fået tilladelse til udtræk af oplysninger fra Indenrigsministeriets  \r\n\r\n CPR-register i april 1986, samt at adgang til registrering af personnumre  \r\n\r\n skulle afgøres efter betingelserne i lovens § 3, stk. 2, idet denne  \r\n\r\n bestemmelse fastlægger betingelserne for registrering af særligt følsomme  \r\n\r\n oplysninger, og adgangen til registrering af personnumre var herefter  \r\n\r\n betinget af, at den pågældende frivilligt oplyste sit personnummer, og at  \r\n\r\n oplysningen var nødvendig for virksomhedens berettigede varetagelse af egen  \r\n\r\n eller andres tarv. </P>  \r\n\r\n<P>Virksomheden henviste i øvrigt til Registertilsynets afgørelser vedrørende  \r\n\r\n pengeinstitutters og forsikringsselskabers registrering af personnumre.  \r\n\r\n Virksomheden fandt, at virksomhedens registrering af personnumre burde  \r\n\r\n vurderes efter samme retningslinier, som er lagt til grund i lignende sager,  \r\n\r\n dvs. at &#187;nødvendighedskriteriet&#171; måtte vurderes i relation til den  \r\n\r\n registrerede oplysnings karakter, og således at bl.a. omkostningsspørgsmålet  \r\n\r\n indgik med vægt ved vurderingen af virksomhedens og kundens tarv. Det  \r\n\r\n bemærkedes, at virksomheden forud for registreringen indhentede kundens  \r\n\r\n samtykke til registrering af personnumre med henblik på ajourføring i  \r\n\r\n CPR-registeret. </P>  \r\n\r\n<P>Registertilsynet fandt ikke grundlag for at sidestille registrering i  \r\n\r\n virksomheden med pengeinstitutters og forsikringsselskabers registrering af  \r\n\r\n personnumre, da hensynet til identifikation af personer, der har fuldmagt til  \r\n\r\n en konto eller er kautionister, eller hensynet til enhedsadministration, ikke  \r\n\r\n gør sig gældende på samme måde for virksomheden, fordi selskabet i øvrigt  \r\n\r\n ikke har behov for at registrere personnumre som følge af  \r\n\r\n indberetningspligten i henhold til skattekontrollovens § 8 P til  \r\n\r\n  Statsskattedirektoratet. </P>  \r\n\r\n<P>Registertilsynet var i øvrigt af den opfattelse, at det ikke kunne anses  \r\n\r\n for tilstrækkeligt, at virksomheden indhentede samtykke til anvendelse af  \r\n\r\n personnummeret ved adresseforespørgsel i Det centrale Personregister til brug  \r\n\r\n ved ajourføring. Virksomheden ville efter Registertilsynets opfattelse kunne  \r\n\r\n identificere sine købere ved navn og adresse samt eventuelt afbetalings-  \r\n\r\n eller lejenummer, og endvidere kunne ajourføre oplysningen om kundens adresse  \r\n\r\n ved henvendelse til folkeregisteret i den pågældendes hjemkommune. </P>  \r\n\r\n<P>På denne baggrund fandt Registertilsynet at måtte fastholde de allerede  \r\n\r\n meddelte pålæg, således at virksomheden ikke længere kunne registrere  \r\n\r\n personnumre i forbindelse med oprettelse af afbetalings- eller  \r\n\r\n lejekontrakter, medmindre virksomhedens udlånsaktiviteter blev udskilt til et  \r\n\r\n selvstændigt finansieringsselskab. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning s. 65-67. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891110825"
        },
        {
            "displayName": "Entydig dokumentidentifikation",
            "displayValue": "CA007653"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11108"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "23/11/1989"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1989-1202-015"
        },
        {
            "displayName": "Stikord",
            "displayValue": "CPR"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}