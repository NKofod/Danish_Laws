{
    "id": 32952,
    "title": "Spørgsmål om inhabilitet for et amtsrådsmedlem, som tillige er kommunalbestyrelsesmedlem/borgmester i en primærkommune, ved amtsrådets behandling af forskellige sagstyper. ",
    "documentTypeId": "250",
    "isSagsforlobPeriodValid": false,
    "shortName": "UDT nr 9100 af 16/06/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at det forhold, at et amtsrådsmedlem samtidig er borgmester i  \r\n\r\n en primærkommune, ikke vil medføre, at den pågældende bliver inhabil ved  \r\n\r\n amtsrådets behandling af</I> <I>region-, kommune- eller lokalplaner</I> , der  \r\n\r\n vedrører kommune. Det gælder, uanset om der måtte foreligge en konflikt  \r\n\r\n mellem kommunens og amtskommunens interesser, idet der som følge af  \r\n\r\n interessernes karakter ikke herved vil være tale om en varetagelse af  \r\n\r\n interesser, der kan anses for uvedkommende.  </P>  \r\n\r\n<P> <I>Ej heller det forhold, at borgmesteren har repræsenteret kommunen i  \r\n\r\n forhandlinger med amtskommunen om region-, kommune- eller lokalplaner, eller  \r\n\r\n at kommunen har direkte økonomiske interesser i planens udformning, vil efter  \r\n\r\n Indenrigsministeriets opfattelse kunne medføre, at borgmesteren bliver  \r\n\r\n inhabil ved amtsrådets behandling af planerne. </I> </P>  \r\n\r\n<P> <I>Med hensyn til spørgsmålet om inhabilitet ved amtsrådets behandling af  \r\n\r\n sager vedrørende amtskomnmunens køb og salg af grunde tilhørende den  \r\n\r\n pågældende kommune og ydelse af lån til kommmunen fra fonden for  \r\n\r\n frigørelsesafgift er det på baggrund af en udtalelse afgivet af  \r\n\r\n Justitsministeriet konkluderet, at et amtsrådsmedlem som tillige er  \r\n\r\n kommunalbestyrelsesmedlem og som har optrådt som repræsentant for kommunen  \r\n\r\n ved forhandlinger mellem kommunen og amtskommunen om en</I> <I>disposition af  \r\n\r\n privatretlig og overvejende økonomisk karakter</I> , må anses for inhabil ved  \r\n\r\n amtsrådets behandling af sagen.  </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Spørgsmål om inhabilitet for et amtsrådsmedlem,  \r\n\r\n som tillige er kommunalbestyrelsesmedlem/borgmester i en primærkommune, ved  \r\n\r\n amtsrådets behandling af forskellige sagstyper. </H1>  \r\n\r\n<P></P>  \r\n\r\n<P>I skrivelse af 2. april 1987 har Ringkjøbing Amtskommune bedt  \r\n\r\n Indenrigsministeriet om en udtalelse vedrørende eventuel inhabilitet for et  \r\n\r\n amtsrådsmedlem, der tillige er borgmester i en primærkommune, i forbindelse  \r\n\r\n med behandling i amtsrådet af følgende sager: </P>  \r\n\r\n<P>1. Lokalplaner, der blandt andet vedrører amtskommunens ejendom i den  \r\n\r\n pågældende kommune. Eksempelvis en lokalplan, der udlægger et område til  \r\n\r\n sygehus og lignende. </P>  \r\n\r\n<P>2. Den pågældende kommunes kommuneplan. </P>  \r\n\r\n<P>3. Regionplan/regionplantillæg, for så vidt angår den del af  \r\n\r\n planen/tillægget, der vedrører den pågældende kommune. </P>  \r\n\r\n<P>Endvidere har amtskommunen spurgt, om det medfører en ændring af  \r\n\r\n besvarelsen, når det anføres, at borgmesteren ofte deltager i forhandlinger  \r\n\r\n med amtskommunen om de omhandlede planer i sin egenskab af borgmester og  \r\n\r\n formand for økonomiudvalget i primærkommunen. Disse forhandlinger kan ske  \r\n\r\n både på et forberedende stade og ved eventuel uenighed mellem amtsrådet og  \r\n\r\n byrådet om planens indhold. </P>  \r\n\r\n<P>Endelig er der spurgt om, hvilken betydning det har, såfremt den  \r\n\r\n pågældende primærkommune har direkte økonomisk interesse i sagen. </P>  \r\n\r\n<P>I denne anledning skal Indenrigsministeriet udtale følgende: </P>  \r\n\r\n<P>Et medlem af et kommunalt råd må anses for inhabil ved behandlingen af en  \r\n\r\n sag, hvis der hos den pågældende foreligger en uvedkommmende interesse af en  \r\n\r\n sådan art og styrke, at denne interesse kan karakteriseres som væsentlig, og  \r\n\r\n at det derfor - ud fra en generel vurdering - kan befrygtes, at vedkommendes  \r\n\r\n stillingtagen til sagen vil være påvirket heraf, jfr. reglerne i  \r\n\r\n forvaltningslovens § 3. </P>  \r\n\r\n<P>Det forhold, at et amtsrådsmedlem samtidig er borgmester i en  \r\n\r\n primærkommune, vil ikke medføre, at den pågældende bliver inhabil ved  \r\n\r\n amtsrådets behandling af region-, kommune- eller lokalplaner, der vedrører  \r\n\r\n kommunen, jfr. herved tillige den kommenterede udgave af forvaltningsloven  \r\n\r\n ved Asbjørn Jensen m.fl., side 71 ff. Dette gælder, uanset om der måtte  \r\n\r\n foreligge en konflikt mellem kommunens og amtskommunens interessser, idet der  \r\n\r\n som følge af interessernes karakter ikke herved vil være tale om en  \r\n\r\n varetagelse af interesser, der kan anses for uvedkommende. </P>  \r\n\r\n<P>Ejheller det forhold, at borgmesteren har repræsenteret kommunen i  \r\n\r\n forhandlinger med amtskommunen og region-, kommune- eller lokalplaner, eller  \r\n\r\n at kommunen har direkte økonomiske interesser i planens udformning, vil efter  \r\n\r\n Indenrigsministeriets opfattelse kunne medføre, at borgmesteren bliver  \r\n\r\n inhabil ved amtsrådets behandling af planerne. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Emil le Maire </P>  \r\n\r\n<P>I skrivelse af 23. juni 1987 (j.nr. 1-00-02-1-87) har Ringkjøbing  \r\n\r\n Amtskommune rejst spørgsmål om, hvorvidt et amtsrådsmedlem, der tillige er  \r\n\r\n borgmester i en primærkommune, er inhabil i forbindelse med behandlingen af  \r\n\r\n en sag i amtsrådet om amtskommunens køb af nogle af den pågældende kommunes  \r\n\r\n grunde, samt om det vil ændre spørgsmålets besvarelse, at borgmesteren i det  \r\n\r\n pågældende tilfælde direkte har deltaget i en delegation fra kommunen  \r\n\r\n vedrørende forhandling af vilkårene for salg af de pågældende grunde til  \r\n\r\n Ringkjøbing Amtskommune. </P>  \r\n\r\n<P>Der er endvidere rejst spørgsmål om, hvorvidt det pågældende medlem er  \r\n\r\n inhabil i forbindelse med behandlingen i amtsrådet af en sag om ydelse af lån  \r\n\r\n til den pågældende kommune af fonden for frigørelsesafgift. </P>  \r\n\r\n<P>Endelig er der rejst spørgsmål om, hvorvidt det gør nogen forskel med  \r\n\r\n hensyn til inhabilitetsspørgsmålet, hvis der er tale om et amtsrådsmedlem,  \r\n\r\n der tillige er byrådsmedlem, men ikke borgmester. </P>  \r\n\r\n<P>Som meddelt i skrivelse af 6. juli 1987 har Indenrigsministeriet anmodet  \r\n\r\n Justitsministeriet om en udtalelse. Justitsministeriet har afgivet den i kopi  \r\n\r\n vedlagte udtalelse af 31. august 1987. </P>  \r\n\r\n<P>Som det fremgår heraf, er Justitsministeriet mest tilbøjelig til at mene,  \r\n\r\n at et amtsrådsmedlem, som tillige er kommunalbestyrelsesmedlem, ikke har en  \r\n\r\n sådan interesse i sager om en amtskommunens køb af grunde tilhørende den  \r\n\r\n pågældende kommune, at vedkommende må anses for inhabil ved sagens  \r\n\r\n behandling. Hvis amtsrådsmedlemmet tillige er borgmester og har optrådt som  \r\n\r\n repræsentant for kommunens privatretlige, overvejende økonomiske interesser,  \r\n\r\n er Justitsministeriet dog mest tilbøjelig til at mene, at han må anses for  \r\n\r\n inhabil ved amtsrådets behandling af sagen, jf. forvaltningslovens § 3, stk.  \r\n\r\n 1, nr. 5. </P>  \r\n\r\n<P>For så vidt angår spørgsmålet om, hvorvidt et amtsrådsmedlem er inhabil i  \r\n\r\n forbindelse med behandlingen i amtsrådet af sager om ydelse af lån fra fonden  \r\n\r\n for frigørelsesafgift til den kommune, hvori han er medlem af  \r\n\r\n kommunalbestyrelsen, er Justitsministeriet tilsvarende mest tilbøjelig til at  \r\n\r\n mene, at amtsrådsmedlemmets interesse ikke kan antages at have en sådan  \r\n\r\n styrke, at vedkommende må anses for inhabil. Efter Justitsministeriets  \r\n\r\n opfattelse må det endvidere - ligesom i grundsalgstilfældende - give særlig  \r\n\r\n anledning til tvivl om habiliteten, hvis det pågældende amtsrådsmedlem  \r\n\r\n tillige er borgmester i primærkommunen og på grund af borgmesterens særlige  \r\n\r\n stilling har optrådt som repræsentant for kommunens økonomiske interesser ved  \r\n\r\n forhandlinger om sådanne lån. Under forudsætning af, at borgmesteren har haft  \r\n\r\n til opgave at varetage kommunens økonomiske interesser i forbindelse med  \r\n\r\n forhandlinger om optagelse af lånet, er Justitsministeriet mest tilbøjelig  \r\n\r\n til at mene, at den pågældende må anses for inhabil ved sagens behandling i  \r\n\r\n amtsrådet. </P>  \r\n\r\n<P>Indenrigsministeriet kan henholde sig til Justitsministeriets udtalelse.  \r\n\r\n Det er således Indenrigsministeriets opfattelse, at et amtsrådsmedlem, som  \r\n\r\n tillige er kommunalbestyrelsesmedlem, og som har optrådt som repræsentant for  \r\n\r\n kommunen ved forhandlinger mellem kommunen og amtskommunen om en disposition  \r\n\r\n af privatretlig og overvejende økonomisk karakter, må anses for inhabil ved  \r\n\r\n amtsrådets behandling af sagen. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Emil le Maire </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og udtalelser om kommunale forhold 1987  \r\n\r\n 2.3.a </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19870910058"
        },
        {
            "displayName": "Entydig dokumentidentifikation",
            "displayValue": "CA000876"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9100"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "16/06/1987"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt.1987/1074/1300-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}