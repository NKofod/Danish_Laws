{
    "id": 215952,
    "title": "Bekendtgørelse af lov om afgift af lystfartøjsforsikringer (lystfartøjsforsikringsafgiftsloven)",
    "documentTypeId": "30",
    "isSagsforlobPeriodValid": true,
    "shortName": "LBK nr 2019 af 14/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om afgift af lystfartøjsforsikringer (lystfartøjsforsikringsafgiftsloven)</p>\r\n<p class=\"Indledning2\">Herved bekendtgøres lov om afgift af lystfartøjsforsikringer, jf. lovbekendtgørelse nr. 165 af 8. februar 2017, med de ændringer, der følger af § 13 i lov nr. 1728 af 27. december 2018, § 2 i lov nr. 85 af 30. januar 2019 og § 18 i lov nr. 1126 af 19. november 2019.</p>\r\n<p class=\"Paragraf\" id=\"id19ec45d0-f8e0-444e-89e6-af38fa5fdde5\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Efter bestemmelserne i denne lov betales en afgift til statskassen af forsikringer for her i landet hjemmehørende lystfartøjer af enhver art, herunder fartøjets maskineri, inventar og udstyr.</p>\r\n<p class=\"Stk2\">\r\n   <span class=\"StkNr\" id=\"id5f6c0950-f640-49f3-bcc6-e7de8cf008c8\">Stk. 2.</span> Ved et lystfartøj forstås ethvert fartøj, medmindre det udelukkende anvendes til erhvervsmæssige formål. Ved erhvervsmæssige formål forstås personbefordring og godstransport eller levering af tjenesteydelser mod vederlag eller til offentlige formål.</p>\r\n<p class=\"Paragraf\" id=\"id137bb6cf-1dff-4404-bf2a-5e1760e8f0d1\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> § 1 gælder ikke for:</p>\r\n<p class=\"Liste1\">\r\n   <span class=\"Liste1Nr\" id=\"ide3cc8907-0896-4eaf-a46b-9b2942826b01\">a)</span> ulykkesforsikringer og ansvarsforsikringer,</p>\r\n<p class=\"Liste1\">\r\n   <span class=\"Liste1Nr\" id=\"id2f35e604-244e-493d-9443-fd38f05b9638\">b)</span> tingskadeforsikringer for lystfartøjer i de tilfælde, hvor risikoen uden særligt præmietillæg er dækket ved de almindelige forsikringsbetingelser for familieforsikringer o.lign.,</p>\r\n<p class=\"Liste1\">\r\n   <span class=\"Liste1Nr\" id=\"iddf5547f9-42d6-4c9b-9799-4e2694e07e7b\">c)</span> forsikringer for fartøjer, der udelukkende anvendes erhvervsmæssigt af fiskerivirksomheder, der er registreret efter merværdiafgiftsloven.</p>\r\n<p class=\"Stk2\">\r\n   <span class=\"StkNr\" id=\"id0a562489-ebcb-4f69-81ee-99f74a6fd2b1\">Stk. 2.</span> Told- og skatteforvaltningen kan i øvrigt, når særlige grunde taler derfor, fritage forsikringer for afgift, når de forsikrede fartøjer overvejende anvendes erhvervsmæssigt.</p>\r\n<p class=\"Paragraf\" id=\"id11604ed5-607d-4f9b-b6d8-db83ca086864\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Afgiften betales af de forsikringsvirksomheder, der tegner de i § 1 nævnte forsikringer, jf. dog stk. 7.</p>\r\n<p class=\"Stk2\">\r\n   <span class=\"StkNr\" id=\"id5a49a984-8f88-4fd2-b6fb-67a7a874a01a\">Stk. 2.</span> Forsikringsvirksomheder etableret i Danmark og forsikringsvirksomheder etableret i et andet EU-land, i et land omfattet af den nordiske bistandsaftale eller i et EØS-land, som ikke skal lade sig repræsentere ved en herboende repræsentant, jf. stk. 3, og som ikke vælger at lade sig repræsentere ved en herboende repræsentant, jf. stk. 5, betegnes i det følgende forsikringsvirksomheder.</p>\r\n<p class=\"Stk2\">\r\n   <span class=\"StkNr\" id=\"id4da903d8-4975-44c4-b3ca-8b06856666a4\">Stk. 3.</span> Afgiftspligtige forsikringsvirksomheder efter stk. 1 etableret i et land uden for EU, som ikke er omfattet af den nordiske bistandsaftale, eller i et EØS-land, med hvilket Danmark ikke har en aftale om gensidig bistand til inddrivelse, der svarer til reglerne inden for EU, skal registreres ved en herboende repræsentant, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"ide6ec4ba6-8ebf-46dd-9eb0-b788e130a295\">Stk. 4.</span> Med en herboende repræsentant forstås i denne lov en person, der er bosiddende her i landet, eller en virksomhed, der er etableret her i landet. Disse personer og virksomheder betegnes i det følgende repræsentanter.</p>\r\n<p class=\"Stk2\">\r\n   <span class=\"StkNr\" id=\"id5bcbd21b-a80e-412c-97b1-5348ee093573\">Stk. 5.</span> Afgiftspligtige forsikringsvirksomheder efter stk. 1 etableret i et andet EU-land, i et land omfattet af den nordiske bistandsaftale eller i et EØS-land, med hvilket Danmark har en aftale om gensidig bistand til inddrivelse, der svarer til reglerne inden for EU, kan lade sig registrere ved en herboende repræsentant, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"idf7c787cb-99db-49f5-9387-9a4fea68dd83\">Stk. 6.</span> Forsikringsvirksomhederne og repræsentanterne for afgiftspligtige virksomheder, jf. stk. 2-5, skal anmelde sig til registrering hos told- og skatteforvaltningen, der udsteder et bevis for registreringen.</p>\r\n<p class=\"Stk2\">\r\n   <span class=\"StkNr\" id=\"idda86ece1-ac0a-4b12-9408-0371e2f526f8\">Stk. 7.</span> Afgiften af forsikringer for her i landet hjemmehørende lystfartøjer, jf. § 1, der er tegnet hos forsikringsvirksomheder etableret uden for EØS, betales af forsikringstageren, jf. stk. 8.</p>\r\n<p class=\"Stk2\">\r\n   <span class=\"StkNr\" id=\"id25affda5-cf5b-402b-b8be-974b801ef7dd\">Stk. 8.</span> Forsikringstageren er den, der lader fartøjet forsikre, jf. stk. 7.</p>\r\n<p class=\"Paragraf\" id=\"id8a81726c-686f-4995-a2cc-53aaa19252b5\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Afgiften udgør 1 pct. årligt af forsikringssummen for lystfartøjer.</p>\r\n<p class=\"Stk2\">\r\n   <span class=\"StkNr\" id=\"idb496a249-5bcc-46d7-acd4-699894b094c2\">Stk. 2.</span> Der betales kun afgift for perioder, hvor lystfartøjet er dækket af en forsikring efter § 1, jf. § 2.</p>\r\n<p class=\"Paragraf\" id=\"id7f0f695e-3a21-488b-a4b2-db75baeb01cb\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Størrelsen af forsikringssummerne for de afgiftspligtige forsikringer med oplysning om præmiernes dækningsperiode skal fremgå af forsikringsvirksomhedernes og repræsentanternes regnskaber, jf. dog § 7.</p>\r\n<p class=\"Paragraf\" id=\"ida99c8d4f-6755-4fda-b0ab-b606c1c78a1e\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Forsikringsvirksomhederne og repræsentanterne skal efter udløbet af hver afregningsperiode til told- og skatteforvaltningen angive størrelsen af de forsikringssummer og afgiften heraf for de forsikringer, hvis præmie forfalder til betaling i den pågældende måned. Angivelsen skal indeholde oplysning om præmiernes dækningsperiode. Afgiften af forsikringssummen beregnes forholdsmæssigt for den samme periode, som den forfaldne forsikringspræmie vedrører. Angivelsen skal være underskrevet af repræsentanten eller forsikringsvirksomhedens ansvarlige ledelse.</p>\r\n<p class=\"Stk2\">\r\n   <span class=\"StkNr\" id=\"id1c9742ca-b360-49f4-927d-662081c40d1c\">Stk. 2.</span> Såfremt forsikringspræmien eller en del heraf godtgøres forsikringstageren eller afskrives som uerholdelig, nedsættes afgiften forholdsmæssigt og fradrages i angivelsen i den måned, hvor tilbagebetalingen eller afskrivningen finder sted.</p>\r\n<p class=\"Paragraf\" id=\"idb873707a-8119-4ec4-80d9-addd98a63485\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Forsikringstageren, jf. § 3, stk. 8, skal, inden 8 dage efter at forsikringen er tegnet, oplyse told- og skatteforvaltningen om forsikringens art og omfang, forsikringssummen og præmiens størrelse og forsikringsvirksomhedens navn og hjemsted.</p>\r\n<p class=\"Stk2\">\r\n   <span class=\"StkNr\" id=\"id10eec14e-2e4a-42ac-b7b0-6c136ba27d77\">Stk. 2.</span> Forsikringstageren skal efter udgangen af den måned, hvori præmien forfalder til betaling, og senest den 15. i den følgende måned til told- og skatteforvaltningen angive størrelsen af forsikringssummen og afgiften heraf. Afgiften af forsikringssummen beregnes forholdsmæssigt for den samme periode, som den forfaldne forsikringspræmie vedrører, jf. § 4, stk. 2.</p>\r\n<p class=\"Stk2\">\r\n   <span class=\"StkNr\" id=\"idf5e67919-bd87-4aee-8be4-653f7bd82e65\">Stk. 3.</span> Agenter el.lign., jf. stk. 4, der medvirker til, at her i landet hjemmehørende lystfartøjer forsikres hos forsikringsvirksomheder uden for EØS, skal efter udløbet af hvert kalenderår og senest den 15. januar give told- og skatteforvaltningen meddelelse om de forsikringer, der er tegnet i det forløbne år, med oplysning om forsikringstagernes navne og adresser.</p>\r\n<p class=\"Stk2\">\r\n   <span class=\"StkNr\" id=\"idfc33b666-90a9-4830-b461-8b93829261eb\">Stk. 4.</span> Med en agent el.lign. forstås i denne lov enhver, der medvirker til formidling eller vejledning af ejerne i forbindelse med tegning af forsikringer i lande uden for EU og EØS, herunder forhandlere af lystfartøjer, der formidler eller medvirker ved forsikringstegning.</p>\r\n<p class=\"Stk2\">\r\n   <span class=\"StkNr\" id=\"id71ada60e-0dfe-4f5b-a10f-c3c0503af754\">Stk. 5.</span> Stk. 1-4 finder tilsvarende anvendelse på lystfartøjsforsikringer, der inden den 1. juli 1992 er tegnet i et andet EU-land, hvis forsikringsvirksomheden ikke lader sig repræsentere her i landet.</p>\r\n<p class=\"Paragraf\" id=\"id465737ba-6503-420b-894f-a6b384eca952\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Told- og skatteforvaltningen har, hvis det skønnes nødvendigt, til enhver tid mod behørig legitimation uden retskendelse adgang til at foretage eftersyn hos forsikringsvirksomhederne eller repræsentanterne og til at efterse forsikringsvirksomhedernes eller repræsentanternes forretningsbøger, øvrige regnskabsmateriale samt korrespondance m.v. I det omfang oplysninger som nævnt i 1. pkt. er registreret elektronisk, omfatter myndighedernes adgang til disse oplysninger også en elektronisk adgang hertil.</p>\r\n<p class=\"Stk2\">\r\n   <span class=\"StkNr\" id=\"ide6272dec-e546-4091-a8f7-83449bf4c690\">Stk. 2.</span> Repræsentanterne eller de i forsikringsvirksomhederne beskæftigede personer skal yde told- og skatteforvaltningen fornøden vejledning og hjælp ved foretagelsen af de i stk. 1 omhandlede eftersyn.</p>\r\n<p class=\"Stk2\">\r\n   <span class=\"StkNr\" id=\"id08f13004-1630-4575-8e08-21be592a72e7\">Stk. 3.</span> Politiet yder told- og skatteforvaltningen bistand til gennemførelsen af kontrollen efter stk. 1. Justitsministeren kan efter forhandling med skatteministeren fastsætte nærmere regler herom.</p>\r\n<p class=\"Paragraf\" id=\"id6d4b36ca-0b9d-43c9-9628-e118c388aa78\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Offentlige myndigheder skal på begæring meddele told- og skatteforvaltningen enhver oplysning til brug ved forvaltningens registrering af forsikringsvirksomhederne eller repræsentanterne og kontrollen med afgiftens betaling.</p>\r\n<p class=\"Paragraf\" id=\"id7451b58e-f4b7-408b-a274-b3bb016c86a6\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Såfremt det konstateres, at en forsikringsvirksomhed, en repræsentant eller en forsikringstager, jf. § 3, stk. 8, har afgivet urigtig angivelse efter § 6, således at forsikringsvirksomheden, repræsentanten eller forsikringstageren, jf. § 3, stk. 8, har betalt for lidt i afgift, afkræves forsikringsvirksomheden, repræsentanten eller forsikringstageren, jf. § 3, stk. 8, det skyldige beløb til betaling senest 14 dage efter påkrav.</p>\r\n<p class=\"Stk2\">\r\n   <span class=\"StkNr\" id=\"id1ee8b063-05ad-403f-b482-fcf8f6da222a\">Stk. 2.</span> Kan størrelsen af det afgiftsbeløb, som påhviler forsikringsvirksomheden eller repræsentanten, ikke opgøres på grundlag af forsikringsvirksomhedens eller repræsentantens regnskaber, kan told- og skatteforvaltningen foretage en skønsmæssig ansættelse af afgiftsbeløbet.</p>\r\n<p class=\"Paragraf\" id=\"id58a9ba4b-7c87-45ba-8c3e-40a224cc51a5\">\r\n   <span id=\"P10a\">\r\n   </span>\r\n   <span class=\"ParagrafNr\" id=\"Par10a\">§ 10 a.</span> (Ophævet)</p>\r\n<p class=\"Paragraf\" id=\"id5d865bdd-9838-498e-8432-7c888d6130da\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Med bøde straffes den, som forsætligt eller groft uagtsomt:</p>\r\n<p class=\"Liste1\">\r\n   <span class=\"Liste1Nr\" id=\"idf6b737d0-d9d8-4da1-9492-461dfff07830\">a)</span> Afgiver urigtige eller vildledende oplysninger eller fortier oplysninger til brug for afgiftskontrollen.</p>\r\n<p class=\"Liste1\">\r\n   <span class=\"Liste1Nr\" id=\"id728a3edf-b9d2-4e89-89b7-08d1ad5d0e79\">b)</span> Overtræder § 3, stk. 6, § 5, § 6, stk. 1, § 7, § 8, stk. 2, eller § 16, stk. 2.</p>\r\n<p class=\"Stk2\">\r\n   <span class=\"StkNr\" id=\"id2b3d9b05-f082-4718-bce8-4faadaffc41b\">Stk. 2.</span> I forskrifter, der udstedes i medfør af loven, kan der fastsættes straf af bøde for den, der forsætligt eller groft uagtsomt overtræder bestemmelser i forskrifterne.</p>\r\n<p class=\"Stk2\">\r\n   <span class=\"StkNr\" id=\"ida5f590cc-eb7c-4ab7-8a02-6faab1591f3a\">Stk. 3.</span> Den, der begår en af de nævnte overtrædelser med forsæt til at unddrage statskassen afgift, straffes med bøde eller fængsel indtil 1 år og 6 måneder, medmindre højere straf er forskyldt efter straffelovens § 289.</p>\r\n<p class=\"Stk2\">\r\n   <span class=\"StkNr\" id=\"ide61c7591-fc72-4a78-839f-3597fe22bacc\">Stk. 4.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Stk2\">\r\n   <span class=\"StkNr\" id=\"ideed45073-2ab3-403c-b7c5-7bdfdd509b9b\">Stk. 5.</span> §§ 18 og 19 i lov om opkrævning af skatter og afgifter m.v. finder tilsvarende anvendelse på sager om overtrædelse af denne lov.</p>\r\n<p class=\"Paragraf\" id=\"id58ffcf36-de3d-4518-ad02-27882b9028d1\">\r\n   <span id=\"P12-13a\">\r\n   </span>\r\n   <span class=\"ParagrafNr\" id=\"Par12-13a\">§§ 12-13 a.</span> (Ophævet)</p>\r\n<p class=\"Paragraf\" id=\"id82a6b11d-4647-42a5-9fe3-332eca9f8afb\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Skatteministeren fastsætter de fornødne regler til gennemførelse af loven.</p>\r\n<p class=\"Paragraf\" id=\"idca81342c-12d9-4e9b-93d6-4ae37425bcb7\">\r\n   <span id=\"P14a-14b\">\r\n   </span>\r\n   <span class=\"ParagrafNr\" id=\"Par14a-14b\">§§ 14 a-14 b. </span> (Ophævet)</p>\r\n<p class=\"Paragraf\" id=\"idbe1875e5-6b47-4984-946d-92c1311a79bd\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Loven træder i kraft den 1. december 1976, jf. dog § 16, stk. 2.</p>\r\n<p class=\"Paragraf\" id=\"id9fb0052f-cbfd-497d-9da0-52f8eb42373e\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Loven finder anvendelse på de præmiebeløb, der forfalder til betaling den 1. december 1976 eller senere.</p>\r\n<p class=\"Stk2\">\r\n   <span class=\"StkNr\" id=\"id088ab959-c479-47cd-a2a2-74014cc277e9\">Stk. 2.</span> (Udelades)</p>\r\n<p class=\"Paragraf\" id=\"id3dea53bc-5211-488e-9d61-d4081211e171\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Præmien for de afgiftspligtige forsikringer kan af forsikringsvirksomhederne eller repræsentanterne forhøjes med afgiften.</p>\r\n<p class=\"Paragraf\" id=\"id21c9dd00-da74-433f-a4e0-e8254748a944\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Loven gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 14. december 2020</p><p class=\"Sign1\" align=\"center\">P.M.V<br />Jens Brøchner</p><p class=\"Sign2\" align=\"right\">/ Jeanette Rose Hansen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "popularTitle": "Lystfartøjsforsikringsafgiftsloven",
    "isReprint": true,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2020"
        },
        {
            "displayName": "Accession",
            "displayValue": "A20200201929"
        },
        {
            "displayName": "Entydig dokumentidentifikation",
            "displayValue": "AN014548"
        },
        {
            "displayName": "Dato for førstegangsindlæggelse",
            "displayValue": "19/12/2020"
        },
        {
            "displayName": "Dato for indlæggelse",
            "displayValue": "26/02/2021"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2019"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "14/12/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skatteforvaltningen"
        },
        {
            "displayName": "Ressortministeriets journalnummer",
            "displayValue": "Skattemin.,  j.nr. 2020-6389"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}