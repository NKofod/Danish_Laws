{
    "id": 233836,
    "title": "Forslag til folketingsbeslutning om at indføre et forbud for elever og ansatte mod at bære islamisk tørklæde i grundskolen",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 8",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 13. december 2022 af Pia Kjærsgaard (DF), Alex Ahrendtsen (DF), Peter Kofod (DF), Morten Messerschmidt (DF) og Nick Zimmermann (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at indføre et forbud for elever og ansatte mod at bære islamisk tørklæde i grundskolen</p>\r\n<p class=\"NormalInd\">Folketinget pålægger regeringen inden udgangen af folketingsåret 2022-2023 at fremsætte et lovforslag, der forbyder elever og ansatte at bære islamisk tørklæde i den danske grundskole. Forbuddet skal omfatte elever og ansatte i folkeskolen, friskoler, privatskoler og kostskoler.</p>\r\n<p class=\"NormalInd\">Hvis regeringen som led i sine undersøgelser af beslutningsforslaget finder, at forslaget ikke kan gennemføres inden for Danmarks internationale forpligtelser, skal regeringen i stedet fremsætte lovforslag, der:</p>\r\n<p class=\"Liste1\">\r\n   <span class=\"Liste1Nr\">a)</span> forbyder elever i den danske grundskole at bære det islamiske hovedtørklæde og/eller</p>\r\n<p class=\"Liste1\">\r\n   <span class=\"Liste1Nr\">b)</span> forbyder elever og ansatte i den danske grundskole at bære religiøs hovedbeklædning og/eller</p>\r\n<p class=\"Liste1\">\r\n   <span class=\"Liste1Nr\">c)</span> forbyder elever i den danske grundskole at bære religiøs hovedbeklædning.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Danmark er et kristent land, og kristendommen er den danske statsreligion, jf. grundlovens § 4, hvoraf følgende fremgår:</p>\r\n<p class=\"NormalInd\">»Den evangelisk-lutherske kirke er den danske folkekirke og understøttes som sådan af staten.«</p>\r\n<p class=\"NormalInd\">Det vil sige, at kristendommen og de kristne værdier har særstatus i Danmark frem for andre trossamfund.</p>\r\n<p class=\"NormalInd\">Forslagsstillerne mener, at det islamiske tørklæde er et tegn på underkastelse. Det fremgår tydeligt af Koranen, bl.a. i Koranens sura 33, vers 59, hvori der står:</p>\r\n<p class=\"NormalInd\">»Profet! Sig til dine hustruer og dine døtre og til de troendes kvinder, at de skal trække noget af deres overklædning ned over sig. Således vil de lettest blive genkendt og ikke blive forulempet. Gud er tilgivende og barmhjertig.«</p>\r\n<p class=\"NormalInd\">Det fremgår ligeledes i Koranens sura 24, vers 31:</p>\r\n<p class=\"NormalInd\">»Sig til de troende kvinder, at de skal holde øjnene for sig selv og vogte over deres køn; de må ikke fremvise deres pryd, bortset fra det deraf, der er synligt, og de skal lægge deres hovedslør hen over deres halsudskæring. De må kun fremvise deres pryd for deres ægtemænd, deres fædre og deres svigerfædre, deres sønner og deres ægtemænds sønner, deres brødre og deres brødres og søstres sønner, deres kvinder, deres slavinder, mandlige tjenere uden kønsdrift og børn, der intet ved om kvinders private kropsdele. De må ikke stampe med fødderne, så man får nys om den pryd, som de holder skjult. Omvend jer alle til Gud, I troende! Måske vil det gå jer godt! «</p>\r\n<p class=\"NormalInd\">Tørklædet er altså meget mere end et stykke stof. Det viser både, at man er rettroende muslim, og tørklædet sikrer mod forulempelser. Bærer man det islamiske tørklæde, accepterer man altså præmissen om, at tørklædet er en forudsætning for at kunne være i fred. Det er dermed et tegn på underkastelse, jf. Koranens ord.</p>\r\n<p class=\"NormalInd\">Forslagsstillerne er af den opfattelse, at det er uacceptabelt, at børn i en ung alder opdrages i den forståelse og dermed til at forstå, at hvis man ikke tildækker sig, så vil man blive mødt af tilråb, chikane og måske ovenikøbet seksuelle overgreb. Har man derimod det islamiske hovedtørklæde på, kan man blive genkendt som rettroende. Det bør slet ikke være aktuelt for børn, at skulle vise, om de er rettroende eller ej, og det danske samfund skal selvfølgelig aldrig acceptere, at piger i grundskolen skal underkaste sig sådanne normer, eller at skolens ansatte signalerer denne tydelige forskel mellem mænd og kvinder.</p>\r\n<p class=\"NormalInd\">Hertil kommer, at pigerne og kvinderne ikke blot skal bære tørklæde, men ligeledes skal bære lange arm- og benklæder, og at de reelt kun må vise deres ansigt og hænder. Det er ifølge forslagsstillerne under ingen omstændigheder rimeligt, at piger i grundskolen skal påduttes disse religiøse påklædningsdogmer i stedet for at kunne leve som helt normale børn, og det er ikke rimeligt, at ansatte i grundskolen signalerer et tydeligt religiøst tilhørsforhold og dermed, at de går ind for denne markante forskel mellem kønnene.</p>\r\n<p class=\"NormalInd\">I den danske grundskole skal børn være børn, og de skal ikke påduttes religiøse værdier, såsom at der er forskel på kønnene, eller at det ene køn skal klæde sig ud fra religiøse dogmer for at kunne være i fred.</p>\r\n<p class=\"NormalInd\">Med den underkastende religiøse pige- og kvindepåklædning ekskluderer man ligeledes pigerne fra at deltage i helt almindelige sociale sammenhænge, da man med tørklædet signaler, at man er noget andet end de andre piger. Man kan f.eks. ikke på samme måde leve et frit ungdomsliv med ungdomsfester og venskaber på tværs af kønnene. Samfundets opgave er at sikre, at alle børn i den danske grundskole oplever, at der ikke er forskel på værdien af dreng og pige, og at måden at påklæde sig på ikke skal være religiøst betinget.</p>\r\n<p class=\"NormalInd\">Ved at forbyde det underkastende religiøse muslimske tørklæde i grundskolen sikrer vi, at alle står frit til at være børn uden at blive seksualiseret eller signalere, at de gennem deres eller forældrenes tøjvalg er anderledes end de andre børn.</p>\r\n<p class=\"NormalInd\">Derudover er det vigtigt, at skolens ansatte ligeledes signalerer lighed mellem kønnene, hvorfor de selvfølgelig heller ikke skal kunne bære tørklædet.</p>\r\n<p class=\"NormalInd\">Beslutningsforslaget forsøger desuden at imødegå, at det måske ikke er muligt at forbyde islamiske hovedtørklæder i grundskolen for både elever og ansatte inden for rammerne af reglerne om religionsfrihed og forskellige internationale konventioner.</p>\r\n<p class=\"NormalInd\">Såfremt regeringen finder, at dette utvivlsomt er tilfældet, skal regeringen i stedet fremsætte et lovforslag, der kun forbyder islamiske hovedtørklæder for eleverne i grundskolen, et forslag, som forbyder religiøs hovedbeklædning for elever og ansatte i grundskolen, eller et forslag, der forbyder religiøs hovedbeklædning for elever i den danske grundskole. Det er dog vigtigt for forslagsstillerne at understrege, at hensigten med beslutningsforslaget er at få forbudt det islamiske hovedtørklæde på skolerne for både elever og ansatte, og at dette så vidt muligt bør tilstræbes.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pia Kjærsgaard </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at indføre et forbud for elever og ansatte mod at bære islamisk tørklæde i grundskolen.</p>\r\n<p class=\"ForslagsNummer\">(Beslutningsforslag nr. B 8)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 8",
            "stateLabel": "Igangværende",
            "references": [
                {
                    "shortName": "2022/2 BSF 8",
                    "title": "Forslag til folketingsbeslutning om at indføre et forbud for elever og ansatte mod at bære islamisk tørklæde i grundskolen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 233836,
                    "eliUri": "/eli/ft/20222BB00008",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b8/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/12/2022"
        },
        {
            "displayName": "Accession",
            "displayValue": "20222BB00008"
        },
        {
            "displayName": "Entydig dokumentidentifikation",
            "displayValue": "AX028204"
        },
        {
            "displayName": "Dato for førstegangsindlæggelse",
            "displayValue": "14/12/2022"
        },
        {
            "displayName": "Dato for indlæggelse",
            "displayValue": "14/12/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}