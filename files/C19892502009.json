{
    "id": 42163,
    "title": "Kundgørelse for Forsvaret. Cirkulære om forkyndelser i henhold til retsplejelovgivningen for tjenstgørende militært personel*) ",
    "documentTypeId": "140",
    "isSagsforlobPeriodValid": false,
    "shortName": "CIR nr 25020 af 01/07/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret. Cirkulære om  \r\n\r\n forkyndelser i henhold til retsplejelovgivningen for tjenstgørende militært  \r\n\r\n personel*) </H1>  \r\n\r\n<P></P>  \r\n\r\n<BR>  \r\n\r\n<P>Almindelige bestemmelser </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Forkyndelser i henhold til retsplejelovgivningen  \r\n\r\n sker ved, at den meddelelse, der skal forkyndes, med eventuelle bilag: </P>  \r\n\r\n<UL CLASS=PLAIN-LIST>  \r\n\r\n<LI>a) Sendes eller afleveres til den pågældende (brevforkyndelse), </LI>  \r\n\r\n<LI>b) sendes til den pågældende i brev med afleveringsattest  \r\n\r\n (postforkyndelse) eller </LI>  \r\n\r\n<LI>c) afleveres til den pågældende af en stævningsmand  \r\n\r\n (stævningsmandsforkyndelse). </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Forkyndelser i henhold til § 1 sker for den  \r\n\r\n pågældende personlig eventuelt på hans militære tjenestested. Træffes han  \r\n\r\n ikke i de i § 1, pkt. b og c nævnte tilfælde, kan forkyndelse ske på nævnte  \r\n\r\n tjenestested over for hans foresatte. </P>  \r\n\r\n<P CLASS=STK> <I>Stk. 2. </I> Forkyndelser for personer, der er indkvarteret  \r\n\r\n på militært område, kan dog altid ske ved den pågældendes militære afdelings  \r\n\r\n foranstaltning. </P>  \r\n\r\n<P CLASS=STK> <I>Stk. 3. </I> I militære straffesager bør forkyndelser ske  \r\n\r\n ved den militære afdelings foranstaltning. </P>  \r\n\r\n<P>Fremgangsmåden ved forkyndelser. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved brevforkyndelse anmodes den pågældende om at  \r\n\r\n bekræfte modtagelsen på en genpart af dokumentet eller, hvis forkyndelsen  \r\n\r\n foretages ved rettens eller anklagemyndighedens foranstaltning, et særligt  \r\n\r\n modtagelsesbevis. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved postforkyndelse overgives meddelelsen og ved  \r\n\r\n stævningsmandsforkyndelse genpart af denne til den, for hvem forkyndelsen  \r\n\r\n sker. Er forkyndelsen i disse tilfælde sket for hans foresatte, skal denne  \r\n\r\n foranledige meddelelsen videregivet til den, for hvem meddelelsen er bestemt.  \r\n\r\n Denne kvitterer i sidstnævnte tilfælde for modtagelsen af meddelelsen. </P>  \r\n\r\n<P CLASS=STK> <I>Stk. 2. </I> Ved stævningsmandsforkyndelser, der iværksættes  \r\n\r\n ved den militære afdelings foranstaltning over for personer, som er  \r\n\r\n indkvarteret på militært område, samt i militære straffesager sker  \r\n\r\n forkyndelser ved, at arten af det, som skal forkyndes (stævning, tilsigelse,  \r\n\r\n dom, kendelse, opsigelse m.v.), tilkendegives den pågældende, samtidig med at  \r\n\r\n den medsendte genpart overleveres ham. Oplæsning af meddelelsen skal altid  \r\n\r\n ske, såfremt den, overfor hvem forkyndelsen iværksættes, begærer det. </P>  \r\n\r\n<P CLASS=STK> <I>Stk. 3. </I> Originaleksemplaret af det, som forkyndes, skal  \r\n\r\n forsynes med påtegning om tid og sted for forkyndelsen samt om, at genpart er  \r\n\r\n udleveret. Militære forkortelser og datotidsgruppeangivelser må ikke  \r\n\r\n benyttes. Med fornødne påtegninger skal originaleksemplaret herefter straks  \r\n\r\n tilbagesendes. </P>  \r\n\r\n<P CLASS=STK> <I>Stk. 4. </I> Ved tilbagesendelsen af en forkyndt tilsigelse  \r\n\r\n til et retsmøde skal det tillige attesteres, at der er givet tilsagte  \r\n\r\n tjenestefrihed i anledning af retsmødet, jf. dog § 6. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Forkyndelser skal iværksættes og meddelelser  \r\n\r\n videregives på en hensynsfuld og diskret måde straks efter, at anmodning  \r\n\r\n herom er modtaget. I det omfang, det er muligt, iværksættes forkyndelsen  \r\n\r\n eller meddelelsen ved en officer eller en anden befalingsmand til frivillig  \r\n\r\n tjeneste. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Hvis anmodning om tjenestefrihed i anledning af  \r\n\r\n et retsmøde undtagelsesvis af tvingende tjenstlige hensyn ikke kan  \r\n\r\n imødekommes, skal tjenestestedet uden fornødent ophold underrette den, der  \r\n\r\n har iværksat eller ønsket iværksat forkyndelsen. </P>  \r\n\r\n<P>Særregler i straffesager. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ved forkyndelse af anklageskrift i straffesager  \r\n\r\n samt ankemeddelelse skal tiltalte spørges, om han har antaget en forsvarer,  \r\n\r\n eller om han ønsker en forsvarer beskikket. Forkyndelsespåtegningen skal  \r\n\r\n indeholde bemærkning herom og om tiltaltes erklæring. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ved forkyndelse af anklageskrift i forbindelse  \r\n\r\n med bødeforelæg eller forelæg af konfiskation skal tiltalte spørges, om han  \r\n\r\n ønsker den i anklageskriftet nævnte sag afgjort ved betaling af den forelagte  \r\n\r\n bøde eller konfiskation. Såfremt han erklærer, at han ikke vil betale bøden,  \r\n\r\n udspørges han om grunden hertil, jf. §§ 14 - 16. Forkyndelsespåtegningen skal  \r\n\r\n indeholde bemærkning om tiltaltes erklæring. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ved forkyndelse af en fældende straffedom, der  \r\n\r\n er afsagt af en underret, skal det af forkyndelsespåtegningen fremgå, at  \r\n\r\n domfældte er vejledt om reglerne om anke af dommen, herunder om at han enten  \r\n\r\n straks eller senest inden 14 dage fra forkyndelsen kan påanke dommen, jf. §§  \r\n\r\n 12 - 13. Hvis domfældte straks begærer dommen indbragt for landsretten, skal  \r\n\r\n han udspørges, om anken skal omfatte bedømmelsen af beviserne for hans skyld  \r\n\r\n eller ikke. Domfældtes erklæring om ankegrunden skal fremgå af  \r\n\r\n forkyndelsespåtegningen, jf. § 15. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ved forkyndelse af en betinget dom skal  \r\n\r\n domfældte vejledes om betydningen og virkningerne af en sådan dom, ligesom  \r\n\r\n han skal bibringes forståelsen af de vilkår, der eventuelt måtte være  \r\n\r\n fastsat, jf. § 16. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ved forkyndelse af en betinget benådning eller  \r\n\r\n en betinget strafeftergivelse skal der gives den straffede fornøden  \r\n\r\n vejledning angående betydningen af den betingede benådning eller  \r\n\r\n strafeftergivelse, ligesom han skal bibringes forståelsen af de vilkår, der  \r\n\r\n eventuelt måtte være fastsat. </P>  \r\n\r\n<P>Vejledning om forkyndelser </P>  \r\n\r\n<P>af den i §§ 8 - 11 nævnte art. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ved forkyndelsen vejledes den pågældende i  \r\n\r\n fornødent omfang om følgende: </P>  \r\n\r\n<P CLASS=STK> <I>Stk. 1. </I> Hvis domfældte ønsker at påanke en straffedom,  \r\n\r\n kan ankebegæring fremsættes mundtligt af domfældte personlig over for: </P>  \r\n\r\n<UL CLASS=PLAIN-LIST>  \r\n\r\n<LI>1) Den, der foretager forkyndelsen, når det sker i forbindelse med  \r\n\r\n forkyndelsen, eller </LI>  \r\n\r\n<LI>2) den ret, der har afsagt dommen, eller </LI>  \r\n\r\n<LI>3) fængselsbestyreren eller undersøgelsesretten i den retskreds, hvor  \r\n\r\n fængslet er beliggende, for så vidt domfældte er fængslet. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I militære straffesager kan ankebegæring  \r\n\r\n endvidere fremsættes over for vedkommende auditør, rettergangschef eller en  \r\n\r\n foresat chef. </P>  \r\n\r\n<P CLASS=STK> <I>Stk. 3. </I> Ankebegæring kan i borgerlige sager fremsættes  \r\n\r\n skriftligt, underskrevet af domfældte, ved meddelelse til landsrettens eller  \r\n\r\n statsadvokatens kontor. </P>  \r\n\r\n<P>I militære straffesager skal ankebegæring dog fremsættes over for  \r\n\r\n landsretten, vedkommende auditør, rettergangschef eller en foresat chef. </P>  \r\n\r\n<P CLASS=STK> <I>Stk. 4. </I> Domfældte skal enten i selve ankemeddelelsen  \r\n\r\n eller i en særlig meddelelse, der skal afgives inden 14 dage fra forkyndelsen  \r\n\r\n og på en af de i stk. 1, nr. 1 - 3 anførte måder, angive de grunde, hvorpå  \r\n\r\n han støtter sin anke. </P>  \r\n\r\n<P CLASS=STK> <I>Stk. 5. </I> Domfældtes forsvarer er forpligtet til på  \r\n\r\n forlangende at bistå ham samt at rådgive om eventuel anke af dommen. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> I politisager eller i militære straffesager  \r\n\r\n angående forhold, der ellers behandles som politisager, kan dommen kun  \r\n\r\n påankes af domfældte, når han har givet møde i sagen, og højere straf end 10  \r\n\r\n dagbøder eller bøde af 1.000 kr. eller konfiskation af genstande af  \r\n\r\n tilsvarende værdi eller andre offentligretlige følger er idømt. Dog kan  \r\n\r\n justitsministeren respektive forsvarsministeren undtagelsesvis tillade anke.  \r\n\r\n Andragende herom skal normalt være fremsat inden 14 dage efter dommens  \r\n\r\n forkyndelse. </P>  \r\n\r\n<P CLASS=STK> <I>Stk. 2. </I> Selvstændig anke med hensyn til idømt  \r\n\r\n erstatning kan altid ske, men sådan anke må da foretages af domfældte selv på  \r\n\r\n egen bekostning i de almindelige former for borgerlige sager. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Som grunde for sigtedes nægtelse af at vedtage  \r\n\r\n et bødeforelæg kan angives: </P>  \r\n\r\n<UL CLASS=PLAIN-LIST>  \r\n\r\n<LI>1) At sigtede ikke anser sig skyldig i den forseelse, for hvilken han  \r\n\r\n sigtes. </LI>  \r\n\r\n<LI>2) At sigtede anser den forelagte bøde for at være for stor i forhold til  \r\n\r\n forseelsen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> For dommes vedkommende kan følgende ankegrunde  \r\n\r\n angives: </P>  \r\n\r\n<UL CLASS=PLAIN-LIST>  \r\n\r\n<LI>1) At spørgsmålet, om tiltalte skal domfældes, er urigtigt afgjort som  \r\n\r\n følge af en fejlagtig bedømmelse af bevisernes vægt. </LI>  \r\n\r\n<LI>2) At straffens størrelse ikke står i passende forhold til brøden. </LI>  \r\n\r\n<LI>3) At rettergangsregler er tilsidesat eller fejlagtig anvendt. </LI>  \r\n\r\n<LI>4) At retten ved afgørelsen af, om tiltalte skal domfældes, har anvendt  \r\n\r\n straffeloven urigtigt. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Ved forkyndelse af en betinget afgørelse skal  \r\n\r\n den pågældendes opmærksomhed henledes på følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Afgørelsen er udtryk for, at han er fundet skyldig i de i den anførte  \r\n\r\n forhold. </LI>  \r\n\r\n<LI>2) At afgørelsen er betinget betyder, at straffens fastsættelse eller  \r\n\r\n fuldbyrdelsen af en fastsat straf er udsat i et nærmere angivet tidsrum,  \r\n\r\n således at straffastsættelsen eller fuldbyrdelsen bortfalder, hvis den  \r\n\r\n pågældende ikke i den fastsatte prøvetid begår strafbart forhold og ikke  \r\n\r\n overtræder de vilkår, som yderligere måtte være fastsat. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Hvis den pågældende i prøvetiden begår ny  \r\n\r\n lovovertrædelse eller overtræder de fastsatte vilkår, kan der fastsættes en  \r\n\r\n ubetinget straf eller træffes bestemmelse om, at en straf skal fuldbyrdes.  \r\n\r\n</P>  \r\n\r\n<P CLASS=STK> <I>Stk. 3. </I> Såfremt der i afgørelsen er fastsat særlige  \r\n\r\n vilkår, skal disse fremhæves i forbindelse med forkyndelsen. </P>  \r\n\r\n<P>Ikrafttrædelse m.v. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> KFF-B.3-1974, pkt. 16 ophæves. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>H. M. Richter </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>*) Ovenstående cirkulære er indholdsmæssigt identisk med KFF-B.. 3-1974,  \r\n\r\n pkt. 16, bortset fra § 13, hvor antallet af dagbøder er steget fra 6 til 10  \r\n\r\n og bødestørrelsen er steget fra 60 til 1.000 kr. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19892502009"
        },
        {
            "displayName": "Entydig dokumentidentifikation",
            "displayValue": "CM000661"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2005"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25020"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/07/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Forsvarsmin. 5.kt. 87-32311-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}