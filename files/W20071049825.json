{
    "id": 116717,
    "title": "Et medlem var først ophørt med drift af selvstændig virksomhed som hovedbeskæftigelse fra det tidspunkt, hvor holdingselskabet blev opløst ved Erhvervs- og Selskabsstyrelsens registrering",
    "documentTypeId": "240",
    "isSagsforlobPeriodValid": true,
    "shortName": "KEN nr 10498 af 03/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Et medlem var først ophørt med drift af selvstændig virksomhed som hovedbeskæftigelse fra det tidspunkt, hvor holdingselskabet blev opløst ved Erhvervs- og Selskabsstyrelsens registrering</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem gik konkurs med et bageri/café, som han havde ejet og drevet gennem et anpartsselskab. Han ejede anparterne i anpartsselskabet gennem et holdingselskab. Formålet med holdingselskabet var at eje anparter i anpartsselskabet og eventuelle senere selskaber.</div>\r\n        </p>\r\n        <p class=\"Tekst2\">\r\n          <div>Ankenævnet traf afgørelse om, at medlemmet ikke kunne anses for ophørt mere end midlertidigt med drift af selvstændig virksomhed som hovedbeskæftigelse fra konkurstidspunktet. Ankenævnet begrundede afgørelsen med, at den del af virksomheden, som holdingselskabet udgjorde, på konkurstidspunktet ikke var overdraget eller opløst, og at det heller ikke var anmeldt til Erhvervs- og Selskabsstyrelsen, at formålet med selskabet var ændret til at være ren formueadministration.</div>\r\n        </p>\r\n      </div>\r\n      <p class=\"Tekst\">Dato 3. december 2007</p>\r\n      <p class=\"Tekst\">Advokater</p>\r\n      <p class=\"Tekst\">CPR-nr.</p>\r\n      <p class=\"Tekst\"><span class=\"Underline\">Vedrørende Deres klient ………</span></p>\r\n      <p class=\"Tekst\">Arbejdsmarkedets Ankenævn har behandlet Deres klage på møde den 29. november 2007.</p>\r\n      <p class=\"Tekst\">Ankenævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Deres klient kan først anses for ophørt mere end midlertidigt med drift af selvstændig virksomhed som hovedbeskæftigelse den 3. juli 2006.</p>\r\n      <p class=\"Tekst\">Deres klient har tidligst ret til dagpenge fra den 24. juli 2006, såfremt han i øvrigt opfylder betingelserne herfor.</p>\r\n      <p class=\"Tekst\">Ankenævnet tiltræder således Arbejdsdirektoratets afgørelse af den 10. oktober 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet finder, at X ApS og X Holding ApS skal anses for at være én samlet virksomhed ved vurderingen af, om Deres klient kan anses for ledig efter ophør med drift af selvstændig virksomhed som hovedbeskæftigelse.</p>\r\n      <p class=\"Tekst\">Ankenævnet har herved lagt vægt på, at Deres klient som franchisetager drev selvstændig virksomhed som hovedbeskæftigelse med X ApS (bageri/café), og at han ejede anparterne gennem X Holding ApS.</p>\r\n      <p class=\"Tekst\">Ankenævnet har endvidere lagt vægt på, at formålet med X Holding ApS var at besidde aktier og anparter i andre selskaber. De har forklaret over for a-kassen, at hensigten med holdingselskabet alene var at besidde anparter i X ApS og eventuelle senere anpartsselskaber, hvis Deres klient valgte at udnytte sin ret til at blive franchisetager på eventuelle øvrige forretninger.</p>\r\n      <p class=\"Tekst\">Da X ApS og X Holding ApS anses for at være én samlet virksomhed, kan Deres klient først anses for ophørt mere end midlertidigt med drift af selvstændig virksomhed som hovedbeskæftigelse fra det tidspunkt, hvor det er dokumenteret, at han er ophørt med at drive begge selskaber, det vil sige, at han har opløst selskaberne eller overdraget anparterne til andre end ægtefælle, samlever eller umyndige børn. Efter praksis vil kravet om selskabets opløsning/overdragelse af anparter dog kunne fraviges, hvis det er anmeldt til Erhvervs- og Selskabsstyrelsen, at formålet med selskabet er ændret til kun at være formueadministration.</p>\r\n      <p class=\"Tekst\">Ankenævnet er enig med direktoratet i, at Deres klient ikke kan anses for ophørt mere end midlertidigt med drift af selvstændig virksomhed som hovedbeskæftigelse den 29. marts 2006, hvor der blev afsagt konkursdekret over X ApS.</p>\r\n      <p class=\"Tekst\">Ankenævnet har herved lagt vægt på, at den del af virksomheden, som X Holding ApS udgjorde, på dette tidspunkt ikke var overdraget eller opløst, og at det heller ikke var anmeldt til Erhvervs- og Selskabsstyrelsen, at formålet med selskabet var ændret til at være ren formueadministration.</p>\r\n      <p class=\"Tekst\">Deres klient kan derfor først anses for ophørt mere end midlertidigt med drift af selvstændig virksomhed som hovedbeskæftigelse den 3. juli 2006, hvor X Holding ApS blev opløst ved Erhvervs- og Selskabstyrelsens registrering.</p>\r\n      <p class=\"Tekst\">Ankenævnet er desuden enig med Arbejdsdirektoratet i, at Deres klient ikke kan anses for at have omdannet den selvstændige virksomhed til at være bibeskæftigelse.</p>\r\n      <p class=\"Tekst\">Ankenævnet har herved lagt vægt på, at Deres klient ikke inden for de seneste 35 uger forud for, at han meldte sig ledig, har haft fuldtids lønarbejde i mindst 26 uger, hvilket blandt andet er en betingelse for at kunne anses for at have omdannet den selvstændige virksomhed fra at være hovedbeskæftigelse til at være bibeskæftigelse.</p>\r\n      <p class=\"Tekst\">Et medlem, der ophører med at drive selvstændig virksomhed som hovedbeskæftigelse, kan efter reglerne ikke få udbetalt dagpenge for de første tre uger efter ophøret.</p>\r\n      <p class=\"Tekst\">B E M Æ R K N I N G E R T I L K L A G E N</p>\r\n      <p class=\"Tekst\">For så vidt angår det i klagen anførte om, at X Holding ApS aldrig har eksisteret som en selvstændig virksomhed, er det som det fremgår af begrundelsen for afgørelsen ankenævnets opfattelse, at holdingselskabet i relation til reglerne om arbejdsløshedsdagpenge må anses for at være en del af Deres klients virksomhed. Det kan således ikke medføre en ændret vurdering, at Deres klient af skattetekniske grunde valgte at eje anparterne i X ApS gennem et holdingselskab.</p>\r\n      <p class=\"Tekst\">Ankenævnet skal i øvrigt bemærke, at der i relation til reglerne om ret til arbejdsløshedsdagpenge efter ophør med drift af selvstændig virksomhed som hovedbeskæftigelse gælder, at ophøret skal kunne konstateres objektivt efter de regler, der er fastsat i bekendtgørelsen om ophør med udøvelse af selvstændig virksomhed som hovedbeskæftigelse. Det indebærer blandt andet, at der skal foreligge den fornødne dokumentation for, at driften af den selvstændige virksomhed i sin helhed er ophørt mere end midlertidigt. Det er således ikke tilstrækkeligt, at medlemmet rent faktisk ikke længere arbejder i virksomheden, idet medlemmet også skal opfylde de formelle ophørsbetingelser.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\">–</span> § 57, stk. 1, 1. pkt. og stk. 3 samt § 63, stk. 2, nr. 1 i lov om arbejdsløshedsforsikring m.v., jf. lovbekendtgørelse nr. 874 af 11. september 2005</p>\r\n        <p class=\"Liste1\"><span class=\"Liste1Nr\">–</span> § 2 og § 3, stk. 1 og stk. 2 samt § 20 i Arbejdsdirektoratets bekendtgørelse nr. 850 af 16. oktober 2002 om ophør med udøvelse af selvstændig virksomhed som hovedbeskæftigelse.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra Arbejdsdirektoratet.</p>\r\n      <p class=\"Tekst\">……………</p>\r\n      <p class=\"Tekst\">Regler</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005:</span></p>\r\n      <p class=\"Tekst\">Ret til dagpenge og aktiveringsydelse</p>\r\n      <p class=\"Tekst\"><span class=\"Bold\">§ 57.</span> Dagpenge kankun udbetales til et medlem, som er ledigt, jf. dog kapitel 11b. ………</p>\r\n      <p class=\"Tekst\"><span class=\"Italic\">Stk. 2.</span> ………</p>\r\n      <p class=\"Tekst\"><span class=\"Italic\">Stk. 3.</span> En selvstændig erhvervsdrivende anses for ledig, når hans personlige arbejde i virksomheden er ophørt mere end midlertidigt. Nærmere regler om, hvornår en selvstændig erhvervsdrivendes personlige arbejde i virksomheden anses for ophørt mere end midlertidigt, fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"Tekst\"><span class=\"Italic\">Stk. 4.</span> ………</p>\r\n      <p class=\"Tekst\"><span class=\"Italic\">Stk. 5.</span> ………</p>\r\n      <p class=\"Tekst\"><span class=\"Italic\">Stk. 6.</span> ………</p>\r\n      <p class=\"Tekst\"><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p>\r\n        <p class=\"Liste1\"><span class=\"Liste1Nr\">1)</span> ………</p>\r\n        <p class=\"Liste1\"><span class=\"Liste1Nr\">2)</span> at medlemmet uden fyldestgørende grund ophører med sit arbejde,</p>\r\n        <p class=\"Liste1\"><span class=\"Liste1Nr\">3)</span> ………</p>\r\n        <p class=\"Liste1\"><span class=\"Liste1Nr\">4)</span> ………</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Bestemmelsen i stk. 1, nr. 2, finder ikke anvendelse ved ophør med selvstændig virksomhed, jf. § 57, stk. 3. I disse tilfælde udbetales dagpenge ikke for de 3 første uger efter ophøret. Dog udbetales dagpenge efter den første uge i følgende tilfælde:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Ved ophør på grund af konkurs</p>\r\n        <p class=\"Liste1\"><span class=\"Liste1Nr\">2)</span> ved ophør på grund af betalingsstandsning, eller</p>\r\n        <p class=\"Liste1\"><span class=\"Liste1Nr\">3)</span> ved ophør på grund af tvangsauktion.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> ………</p>\r\n      <p class=\"Tekst\"><span class=\"Italic\">Stk. 4.</span> ………</p>\r\n      <p class=\"Tekst\"><span class=\"Italic\">Stk. 5.</span> ………</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 850 af 16. oktober 2002 om ophør med udøvelse af selvstændig virksomhed som hovedbeskæftigelse:</span></p>\r\n      <p class=\"Tekst\">Ophør af selvstændig virksomhed</p>\r\n      <p class=\"Tekst\"><span class=\"Bold\">§ 2.</span> Det personlige arbejde anses for ophørt mere end midlertidigt, når medlemmet opfylder en af betingelserne i §§ 3-16. Medlemmet skal være afmeldt offentlige registre som selvstændig erhvervsdrivende, medmindre det godtgøres, at registreringen ikke skyldes fortsat udøvelse af selvstændig virksomhed.</p>\r\n      <p class=\"Tekst\">Overdragelse eller lukning</p>\r\n      <p class=\"Tekst\"><span class=\"Bold\">§ 3.</span> Et medlem anses for ophørt mere end midlertidigt med det personlige arbejde i virksomheden, når medlemmet dokumenterer, at virksomheden endeligt er overdraget eller lukket.</p>\r\n      <p class=\"Tekst\"><span class=\"Italic\">Stk. 2.</span> Et medlem kan anses for ophørt fra et tidligere tidspunkt end den endelige overdragelse eller lukning, hvis medlemmet dokumenterer at være afskåret fra fortsat at drive virksomheden.</p>\r\n      <p class=\"Tekst\"><span class=\"Italic\">Stk. 3.</span> Et medlem kan ved tvangsauktion anses for ophørt i perioden indtil virksomhedens salg på tvangsauktion, når medlemmet dokumenterer, at</p>\r\n      <p>\r\n        <p class=\"Liste1\"><span class=\"Liste1Nr\">1)</span> der er indgivet begæring om tvangsauktion,</p>\r\n        <p class=\"Liste1\"><span class=\"Liste1Nr\">2)</span> virksomheden er overtaget til brugeligt pant eller administration af panthaver,</p>\r\n        <p class=\"Liste1\"><span class=\"Liste1Nr\">3)</span> virksomheden drives uden bistand fra medlemmet, ægtefællen, samleveren eller umyndige børn, og</p>\r\n        <p class=\"Liste1\"><span class=\"Liste1Nr\">4)</span> medlemmet er fraflyttet ejendommen, hvis medlemmets bopæl har været beliggende på samme adresse som virksomheden.</p>\r\n      </p>\r\n      <p class=\"Tekst\"><span class=\"Italic\">Stk. 4.</span> Det er en betingelse for anvendelsen af stk. 3, at medlemmet skriftligt erklærer sig indforstået med straks at meddele a-kassen, hvis der sker ændringer i de forhold, der er nævnt i stk. 3, nr. 1-4, herunder når virksomheden er solgt på tvangsauktion. Bestemmelsen finder ikke anvendelse ved overgang til efterløn.</p>\r\n      <p class=\"Tekst\"><span class=\"Italic\">Stk. 5.</span> Et medlem kan ikke opfylde betingelserne i stk. 1-4 ved overdragelse til ægtefælle, samlever eller umyndige børn.</p>\r\n      <p class=\"Tekst\"><span class=\"Italic\">Bekendtgørelsens § 4 vedrører bortforpagtning og udlejning.</span></p>\r\n      <p class=\"Tekst\"><span class=\"Italic\">Bekendtgørelsens § 5, § 6, § 7, § 8, § 9, § 10, § 11 og § 12 vedrører udtræden af en virksomhed, der videreføres af ægtefællen eller medejere.</span></p>\r\n      <p class=\"Tekst\"><span class=\"Italic\">Bekendtgørelsens § 13, § 14, § 15 og § 16 vedrører u</span><span class=\"Italic\">dtræden af en mindre virksomhed, der videreføres af ægtefællen.</span></p>\r\n      <p class=\"Tekst\">Påbegyndt lønarbejde uden ophør af selvstændig virksomhed</p>\r\n      <p class=\"Tekst\"><span class=\"Bold\">§ 20.</span> Et medlem, der fortsætter med sit personlige arbejde i virksomheden efter at have påbegyndt lønarbejde, kan ikke anses for ledig, før betingelserne i kapitel 1 og 2 er opfyldt, jf. dog stk. 2.</p>\r\n      <p class=\"Tekst\"><span class=\"Italic\">Stk. 2.</span> Ved ledighed fra lønarbejdet vurderes retten til dagpenge efter reglerne for medlemmer, der under ledighed har bibeskæftigelse ved selvstændig virksomhed, når medlemmet dokumenterer umiddelbart forud for ledigheden enten</p>\r\n      <p>\r\n        <p class=\"Liste1\"><span class=\"Liste1Nr\">1)</span> at have haft lønarbejde i en tid, der sammenlagt svarer til fagets fulde, sædvanlige arbejdstid i mindst 52 uger inden for de seneste 65 uger, eller</p>\r\n        <p class=\"Liste1\"><span class=\"Liste1Nr\">2)</span> at have haft lønarbejde i en tid, der sammenlagt svarer til fagets fulde, sædvanlige arbejdstid i mindst 26 uger inden for de seneste 35 uger, når der i umiddelbar tilknytning til påbegyndelsen af lønarbejdet er sket en væsentlig omlægning af driften, der har medført en reduktion af arbejdsmængden i virksomheden.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Opgørelsen af medlemmets lønarbejde inden for henholdsvis 65 uger og 35 uger foretages efter reglerne om beregning af beskæftigelseskravet i lovens § 53, stk. 2.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2008"
        },
        {
            "displayName": "Accession",
            "displayValue": "W20071049825"
        },
        {
            "displayName": "Entydig dokumentidentifikation",
            "displayValue": "BE002861"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10498"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "03/12/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100880-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}