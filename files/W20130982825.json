{
    "id": 161067,
    "title": "Pressenævnets kendelse i sag nr. 13-70-00525",
    "documentTypeId": "240",
    "isSagsforlobPeriodValid": true,
    "shortName": "KEN nr 9828 af 17/12/2013",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 13-70-00525</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">DR sendte udsendelsen ”</span>\r\n      <span class=\"BoldItalic\">Hvad du ikke vidste om Danmark”</span>\r\n      <span class=\"Bold\">, der handler om infektioner som følge af dårlig rengøring på hospitalerne.</span> <span class=\"Bold\">I udsendelsen er der skjulte optagelser af nogle hospitalsgange med senge, men uden personer.</span> <span class=\"Bold\">Pressenævnet finder ikke anledning til at kritisere optagelserne</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at offentliggørelse af skjulte optagelser kun bør ske, hvis de medvirkende har givet samtykke, eller hvis den samfundsmæssige interesse klart overstiger den enkeltes krav på beskyttelse, og den fornødne journalistiske dokumentation ikke eller kun meget vanskeligt kan skaffes på anden måde, jf. punkt B.7.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet finder, at de presseetiske regler om skjulte optagelser først og fremmest er begrundet i hensynet til fysiske personers beskyttelse; dvs. omhandlende optagelser, hvorpå der er deltagere eller tilsvarende ligestillede forhold.</span>\r\n   </p>\r\n   <p class=\"TekstGenerel\">\r\n      <span class=\"Bold\">Nævnet finder, sådan som sagen er oplyst for nævnet, at de påklagede skjulte optagelser ikke har et indhold, der kræver varetagelse af dette hensyn.</span> <span class=\"Bold\">Optagelserne viser således hverken fysiske personer eller steder, der umiddelbart kan henføres til en fysisk person.</span> <span class=\"Bold\">Optagelserne er endvidere foretaget på hospitalernes gangarealer, og det er ikke godtgjort, at der var opstillet særlige vilkår for adgangen hertil.</span> <span class=\"Bold\">På den anførte baggrund finder nævnet ikke grundlag for at anse offentliggørelsen af de skjulte optagelser for at være sket i strid med de presseetiske regler.</span></p>\r\n   <p class=\"TekstGenerel\">\r\n      <span class=\"Bold\">Pressenævnet udtaler derfor ikke kritik.</span>\r\n   </p>\r\n</div>\r\n<p class=\"Tekst\" style=\"text-align: left;\">Region Sjælland har på egne vegne og på vegne af sygehusene i Køge og Roskilde klaget til Pressenævnet, idet klager mener, at DR har tilsidesat god presseskik.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">DR1 sendte den <span class=\"Underline\">24. juni 2013</span> udsendelsen ”<span class=\"Italic\">Hvad du ikke vidste om Danmark</span>”, der omhandlede infektioner som følge af dårlig hospitalshygiejne.</p>\r\n<p class=\"Tekst\" style=\"text-align: left;\">Udsendelsen indeholdt optagelser, der var foretaget med et skjult kamera på nogle forskellige sygehuse på Sjælland. Optagelserne fra sygehusene i Roskilde og Køge varede ca. 30 sekunder. Nogle af klippene blev vist to gange. Optagelserne viste nogle gangarealer med opredte senge og kørestole og gennemførelsen af en ATP-måling. En ATP-måling foretages efter det oplyste med en såkaldt ATP-måler, der kan måle organisk materiale og dermed kvaliteten af rengøringen. Der var ingen personer på optagelserne. Af speak’en fremgår, at 91% af ATP-målingerne på senge på Køge Sygehus og 92% af målingerne på senge på Roskilde Sygehus var for høje i forhold til de fastsatte standarder.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 Klagers synspunkter</span>\r\n</p>\r\n<p class=\"Tekst\" style=\"text-align: left;\">Region Sjælland har under henvisning til de vejledende etiske regler for god presseskik punkt B.7. anført, at den påklagede tv-udsendelse indeholder uretmæssig offentliggørelse af skjulte optagelser på sygehusene i Roskilde og Køge.</p>\r\n<p class=\"Tekst\" style=\"text-align: left;\">Region Sjælland har i den forbindelse anført, at optagelserne må anses for skjulte, idet de er optaget med skjult kamera, idet produktionsselskabet, Larm Film ApS, som har produceret programmet for DR, omtaler optagelserne som værende optaget med skjult kamera, og idet DR’s interne retningslinjer for skjulte optagelser er fulgt.</p>\r\n<p class=\"Tekst\" style=\"text-align: left;\">Det forhold, at der ikke er nogle fysiske personer på optagelserne ændrer ikke på, at der er tale om skjulte optagelser.</p>\r\n<p class=\"Tekst\" style=\"text-align: left;\">Region Sjælland har endvidere anført, at der ikke er givet samtykke til, at optagelserne kunne bringes i tv-udsendelsen.</p>\r\n<p class=\"Tekst\" style=\"text-align: left;\">Optagelserne har ikke samfundsmæssig interesse, der overstiger beskyttelseshensynet til hospitalerne, idet anvendelsen af et mindre antal ATP-målinger - foretaget af ikke-fagfolk - ikke med sikkerhed kan sige noget om, hvorvidt der er bakterier på den målte overflade og hvilken smittefare, der eventuelt vil være tale om.</p>\r\n<p class=\"Tekst\" style=\"text-align: left;\">Endelig kunne optagelserne være indhentet uden anvendelse af skjult kamera. Larm Film ApS ville, hvis Region Sjælland var blevet anmodet herom, have fået mulighed for at udføre de omhandlede optagelser efter aftale. En sådan aftale ville ikke nødvendigvis betyde, at de enkelte sygehuse på forhånd blev adviseret om besøget.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Indklagedes synspunkter</span>\r\n</p>\r\n<p class=\"Tekst\" style=\"text-align: left;\">DR har anført, at optagelserne udelukkende viser områder, der er frit tilgængelige, og at der ikke er fysiske personer på nogen af optagelserne, hvorfor punkt B.7. om skjulte optagelser i de vejledende etiske regler for god presseskik ikke finder anvendelse på de påklagede optagelse.</p>\r\n<p class=\"Tekst\" style=\"text-align: left;\">DR har endvidere anført, at selv hvis optagelserne er omfattet af reglerne om skjulte optagelser, så er dokumentation af rengøringsstandarden på landets sygehuse af samfundsmæssig interesse, der klart overstiger beskyttelseshensynet til Region Sjælland.</p>\r\n<p class=\"Tekst\" style=\"text-align: left;\">Over for oplysningen om, at optagelserne kunne være gennemført uden brug af skjult kamera efter aftale med Region Sjælland, anfører DR, at DR forinden anvendelsen af skjult kamera havde besøgt to hospitaler, hvoraf det ene havde været advaret om besøget i forvejen, og hvor dette hospital havde meget pæne ATP-målinger i forhold til det hospital, der ikke var advaret om besøget på forhånd. Dokumentationen krævede derfor anvendelse af skjulte optagelser.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Jytte Scharling, Dorthe Carlsen, Lene Sarup og John Meinert Jacobsen.</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at offentliggørelse af skjulte optagelser kun bør ske, hvis de medvirkende har givet samtykke, eller hvis den samfundsmæssige interesse klart overstiger den enkeltes krav på beskyttelse, og den fornødne journalistiske dokumentation ikke eller kun meget vanskeligt kan skaffes på anden måde, jf. punkt B.7.</p>\r\n<p class=\"Tekst\" style=\"text-align: left;\">Pressenævnet finder, at de presseetiske regler om skjulte optagelser først og fremmest er begrundet i hensynet til fysiske personers beskyttelse; dvs. omhandlende optagelser, hvorpå der er deltagere eller tilsvarende ligestillede forhold.</p>\r\n<p class=\"Tekst\" style=\"text-align: left;\">Nævnet finder, sådan som sagen er oplyst for nævnet, at de påklagede skjulte optagelser ikke har et indhold, der kræver varetagelse af dette hensyn. Optagelserne viser således hverken fysiske personer eller steder, der umiddelbart kan henføres til en fysisk person. Optagelserne er endvidere foretaget på hospitalernes gangarealer, og det er ikke godtgjort, at der var opstillet særlige vilkår for adgangen hertil. På den anførte baggrund finder nævnet ikke grundlag for at anse offentliggørelsen af de skjulte optagelser for at være sket i strid med de presseetiske regler.</p>\r\n<p class=\"Tekst\" style=\"text-align: left;\">Pressenævnet udtaler derfor ikke kritik.</p>\r\n<p class=\"Tekst\" style=\"text-align: left;\">Afgjort den 17. december 2013</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2013"
        },
        {
            "displayName": "Accession",
            "displayValue": "W20130982825"
        },
        {
            "displayName": "Entydig dokumentidentifikation",
            "displayValue": "AA007523"
        },
        {
            "displayName": "Dato for indlæggelse",
            "displayValue": "20/12/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9828"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "17/12/2013"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "13-70-00525"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}