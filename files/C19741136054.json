{
    "id": 60440,
    "title": "Skrivelse om ekspedition af sager om jubilæumsgratiale i kriminalforsorgens institutioner. ",
    "documentTypeId": "200",
    "isSagsforlobPeriodValid": false,
    "shortName": "SKR nr 11360 af 17/09/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om ekspedition af sager om  \r\n\r\n jubilæumsgratiale i kriminalforsorgens institutioner. </H1>  \r\n\r\n<P></P>  \r\n\r\n<BR>  \r\n\r\n<P>Direktoratet fastsætter heved følgende regler om ekspedition af sager om  \r\n\r\n jubilæumsgratiale i kriminalforsorgens institutioner (anstalter, arresthuse,  \r\n\r\n pensioner) og afdelinger: </P>  \r\n\r\n<P CLASS=PUNKT> <B>1.</B> Beregning af jubilæumsanciennitet foretages af  \r\n\r\n institutionen/afdelingen i overensstemmelse med finansministeriets cirkulære  \r\n\r\n nr. 90 af 2. juni 1956 om jubilæumsgratiale m.v. til personale i states  \r\n\r\n tjeneste som ændret ved finansministeriets cirkulærskrivelse af 21. marts  \r\n\r\n 1964 (vedlagt i afskrift).(* 1) </P>  \r\n\r\n<P>Er det nødvendigt for beregningen af ancienniteten at indhente oplysninger  \r\n\r\n fra andre myndigheder, indhentes disse oplysninger af institutionen  \r\n\r\n (afdelingen) selv. </P>  \r\n\r\n<P>Opmærksomheden henledes på, at gratiale og diplom kan udleveres, uanset om  \r\n\r\n vedkommende er ansat i tejenstemandsstilling, på overenskomstvilkår eller  \r\n\r\n lignende. Gratiale kan også ydes (med reduceret beløb) til  \r\n\r\n deltidsbeskæftigede under forudsætning af, at den pågældendes beskæftigelse i  \r\n\r\n det tidsrum, der indgår i anciennitetsberegningen, udgør mindst 1/4 af normal  \r\n\r\n heldagsbeskæftigelse. </P>  \r\n\r\n<P CLASS=PUNKT> <B>2.</B> Frivillig militærtjeneste medregnes i  \r\n\r\n jubilæumsancienniteten. Der bortses fra tidsrum, hvori vedkommende har  \r\n\r\n aftjent værnepligt eller anden pligtig militærtjeneste. Har den pågældende  \r\n\r\n under frivillig tjeneste i forsvaret opnået fritagelse for aftjening af  \r\n\r\n værnepligt, fradrages den tid, hvori han ellers skulle have aftjent  \r\n\r\n værnepligt. </P>  \r\n\r\n<P>Eventullle tvivlsspørgsmål kan telefonisk eller skriftligt forelægges for  \r\n\r\n forsvarskommandoen. </P>  \r\n\r\n<P CLASS=PUNKT> <B>3.</B> Der skal ikke fremtidig afgives indstilling til  \r\n\r\n direktoratet om tildeling af jubilæumsgratiale og diplom. </P>  \r\n\r\n<P>Diplomerne udfyldes af institutionen/afdelingen og underskrives på  \r\n\r\n direktøren for kriminalforsorgens vegne af anstaltslederen respektive  \r\n\r\n politimesteren, afdelingslederen og forstanderen. </P>  \r\n\r\n<P>Diplomblanketter til anvendelse ved henholdsvis 25, 40 og 50 års jubilæum  \r\n\r\n (d.f.k.form. nr. 111, 112 og 113) rekvireres fra statsfængslet i Nyborg. </P>  \r\n\r\n<P>Diplomer til institutions- og afdelingsledere underskrives som hidtil i og  \r\n\r\n udleveres fra centralstyrelsen. </P>  \r\n\r\n<P>Gratialerne udgør for personer, der har været heltidsbeskæftiget i den  \r\n\r\n anciennitetsgivende periode, for tiden 500 kr., 800 kr. og 1.000 kr. ved  \r\n\r\n henholdsvis 25, 40 og 50 års jubilæum. </P>  \r\n\r\n<P>For deltidsbeskæftigede reduceres gratialerne som fastsat i pkt. 2 i  \r\n\r\n finansministeriets ovennævnte cirkulære. </P>  \r\n\r\n<P CLASS=PUNKT> <B>4.</B> Overleveringen af gratiale og diplom bør efter  \r\n\r\n finansministeriets cirkulære ske under passende former, der nærmere  \r\n\r\n fastsættes af den enkelte styrelse. </P>  \r\n\r\n<P>Herom gælder for kriminalforsorgens vedkommende følgende: </P>  \r\n\r\n<P>Den ansatte opfordres i almindelighed til at møde på institutionslederens  \r\n\r\n (afdelingslederens) kontor, i mødesalen eller lignende, hvor gratiale og  \r\n\r\n diplom overrækkes i overværelse af ledelsen samt enkelte andre, der efter  \r\n\r\n ledelsens nærmere bestemmelse udpeges blandt personalet. </P>  \r\n\r\n<P>Det kan ved den pågældende lejlighed serveres et glas vin, kransekage  \r\n\r\n eller lignende samt tobak. </P>  \r\n\r\n<P>Udgifter hertil afholdes af anstalterne over finanslovkonto § 18.3.02.01.  \r\n\r\n (Tjenestemænd) eller 0.2 (Ikke-tjenestemænd), medens tilsvarende udgifter,  \r\n\r\n for så vidt angår arresthusene samt den frie kriminalforsorgs pensioner og  \r\n\r\n afdelinger, adviseres til kriminalforsorgsdirektoratets løn- og  \r\n\r\n regnskabskontor. </P>  \r\n\r\n<P CLASS=PUNKT> <B>5.</B> Denne cirkulærskrivelse, der har virkning fra den  \r\n\r\n 1. november 1974, træder i stedet for direktoratets cirkulærskrivelser af 21.  \r\n\r\n september 1967 (Best. 1967, side 27) og af 23. maj 1966 (Best. 1963-1966,  \r\n\r\n side 151). </P>  \r\n\r\n<P>H.H. Brydensholt. </P>  \r\n\r\n<P>/Kjærgaard. </P>  \r\n\r\n<P>Kriminalforsorgens institutioner og afdelinger. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Bilag udeladt."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19741136054"
        },
        {
            "displayName": "Entydig dokumentidentifikation",
            "displayValue": "CM019397"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11360"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "17/09/1974"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journ. nr. DFK 1.k. 58-14-1974"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}