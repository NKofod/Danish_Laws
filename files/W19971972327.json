{
    "id": 40819,
    "title": "Faldskader - Af fuldmægtig Frank Bøgh Madsen (* 3) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19723 af 31/10/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved spørgsmålet om anerkendelse af faldskader som ulykkestilfælde  \r\n\r\n lempes forsikredes bevisbyrde for så vidt angår kravet om en udefra kommende  \r\n\r\n indvirkning som årsag til faldet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Faldskader - Af fuldmægtig Frank Bøgh Madsen (*  \r\n\r\n 3) </H1>  \r\n\r\n<P></P>  \r\n\r\n<P>Ulykkesbegrebet </P>  \r\n\r\n<P>Ved et ulykkestilfælde forstås inden for såvel ulykkesforsikringsretten  \r\n\r\n som arbejdsskade- forsikringsretten traditionelt en tilfældig, af den  \r\n\r\n forsikredes vilje uafhængig, pludselig udefra kommende indvirkning på  \r\n\r\n legemet, som har en påviselig beskadigelse af dette til følge.(* 1) </P>  \r\n\r\n<P>Forsikrede skal bevise, at alle betingelserne i definitionen er opfyldt.  \r\n\r\n Denne bevisbyrde lempes dog af myndighedernes forpligtelse til at fremskaffe  \r\n\r\n nødvendige oplysninger om sagen for at træffe en forsvarlig afgørelse  \r\n\r\n (officialmaksimen). </P>  \r\n\r\n<P>En af de væsentlige betingelser er kravet om, at der skal være  \r\n\r\n dokumenteret en &#187;udefra kommende indvirkning&#171;, hvilket  \r\n\r\n almindeligvis fortolkes således, at der kræves en usædvanlig afvigelse i  \r\n\r\n forhold til det af forsikrede igangsatte hændelsesforløb. </P>  \r\n\r\n<P>Faldskader </P>  \r\n\r\n<P>Særligt inden for skader forårsaget af fald er det et problem, når  \r\n\r\n forsikrede, vidner, arbejdsgiver og læger m.fl. ikke beskriver, at faldet var  \r\n\r\n forårsaget ved, at forsikrede snublede over noget, gled, blev skubbet eller  \r\n\r\n lignende usædvanlige afvigelser. I denne type sager er der således ikke klart  \r\n\r\n dokumenteret en udefra kommende indvirkning. Spørgsmålet er derfor, om den  \r\n\r\n manglende dokumentation skal medføre afvisning af faldskader, når der ikke er  \r\n\r\n dokumenteret en årsag til faldet. </P>  \r\n\r\n<P>Højesterets dom </P>  \r\n\r\n<P>Den seneste dom om faldskader er truffet af Højesteret den 6. marts 1997  \r\n\r\n inden for ulykkesforsikringsretten og trykt i Ugeskrift for Retsvæsen 1997,  \r\n\r\n side 683. </P>  \r\n\r\n<P>Forsikrede var uden kendte årsager væltet med sin cykel og havde i den  \r\n\r\n forbindelse slået hovedet. Efterfølgende fik forsikrede tilkendt højeste  \r\n\r\n førtidspension som følge af svær hjerneskade. Af politirapporten fremgik det,  \r\n\r\n at der ikke var ujævnheder på cykelstien, og at forsikredes cykel var uden  \r\n\r\n skader, ligesom der ingen spor var på uheldsstedet. Vidner så intet, og  \r\n\r\n forsikrede huskede ikke hændelsen. </P>  \r\n\r\n<P>Landsretten afviste at anerkende hændelsen som et ulykkestilfælde, da det  \r\n\r\n blev lagt til grund, at det var uoplyst, hvorfor forsikrede væltede med sin  \r\n\r\n cykel. Da forsikrede derfor ikke havde løftet sin bevisbyrde, var han ikke  \r\n\r\n berettiget til forsikringsdækning. </P>  \r\n\r\n<P>Højesteret ændrede Landsrettens afgørelse til anerkendelse af hændelsen  \r\n\r\n som et ulykkestilfælde. Højesteret udtalte, at forsikrede efter det oplyste  \r\n\r\n havde pådraget sig en hjerneskade ved at vælte med sin cykel og slå hovedet.  \r\n\r\n En sådan tilskadekomst var efter sin ydre objektive fremtrædelsesform et  \r\n\r\n ulykkestilfælde, og der var ikke oplyst omstændigheder, som sandsynliggjorde  \r\n\r\n andet. </P>  \r\n\r\n<P>Principielt møde </P>  \r\n\r\n<P>Ankestyrelsen har i et principielt møde behandlet 2 sager om anerkendelse  \r\n\r\n af faldskader med henblik på præcision af praksis ved faldskader.  \r\n\r\n Afgørelserne er udsendt som Social Meddelelse, SM U-11-97. </P>  \r\n\r\n<P>Ankestyrelsen fandt grundlag for at fastslå, at den hidtidige forståelse  \r\n\r\n af begrebet ulykkestilfælde ikke kan anses for ændret som følge af  \r\n\r\n Højesterets dom. Dommen må antages at støtte administrativ praksis, hvorefter  \r\n\r\n forsikredes bevisbyrde ved faldskader lempes, således at det - når det er  \r\n\r\n godtgjort, at der er tale om et fald - indfortolkes, at faldet er sket som  \r\n\r\n følge af en udefra kommende indvirkning, når der ikke er oplyst  \r\n\r\n omstændigheder, som sandsynliggør anden årsag.(* 2) </P>  \r\n\r\n<P>Det er dog stadig forsikrede, der skal godtgøre, at faldet fandt sted, og  \r\n\r\n at skaden skyldtes dette fald helt eller delvist. </P>  \r\n\r\n<P>De konkrete sager </P>  \r\n\r\n<P>Fælles for de to sager var, at der ikke var oplyst nogen årsag til, at  \r\n\r\n forsikrede faldt, og derfor ikke dokumenteret en udefra kommende indvirkning.  \r\n\r\n</P>  \r\n\r\n<P>Hjemmehjælper faldt ned ad trappe </P>  \r\n\r\n<P>I den første sag (j.nr. 100395-97) var en 40-årig hjemmehjælper faldet ned  \r\n\r\n ad en trappe, da hun gik fra en klient til en anden. I faldet forvred hun  \r\n\r\n venstre fod og brækkede en mellemfodsknogle. </P>  \r\n\r\n<P>Hjemmehjælperen havde oplyst, at trappen var tør, og at hun havde kondisko  \r\n\r\n på. I Arbejdsskadestyrelsens spørgeskema havde hjemmehjælperen besvaret  \r\n\r\n spørgsmålet om, hvorfor hun snublede, med, at det vidste hun ikke. </P>  \r\n\r\n<P>Arbejdsskadestyrelsen havde afvist at anerkende hændelsen som et  \r\n\r\n ulykkestilfælde, da hjemmehjælperen ikke var udsat for en pludselig og  \r\n\r\n uventet påvirkning, da hun snublede på vej ned ad trappen. </P>  \r\n\r\n<P>I klagen havde hjemmehjælperen bl.a. anført, at hun ikke var helt klar  \r\n\r\n over, hvad der skete den dag, hun faldt ned ad trappen. </P>  \r\n\r\n<P>Ankestyrelsen ændrede Arbejdsskadestyrelsens afgørelse og anerkendte  \r\n\r\n hændelsen som et ulykkestilfælde efter arbejdsskadeforsikringslovens § 9, nr.  \r\n\r\n 1. </P>  \r\n\r\n<P>Ankestyrelsen henviste til, at efter praksis lempes forsikredes bevisbyrde  \r\n\r\n ved faldskader, således at der - når det er godtgjort, at der er tale om et  \r\n\r\n fald - gælder en formodning for, at faldet er sket som følge af en udefra  \r\n\r\n kommende indvirkning, når der ikke er oplyst omstændigheder, som  \r\n\r\n sandsynliggør anden årsag. </P>  \r\n\r\n<P>Ankestyrelsen lagde ved afgørelsen til grund, at hjemmehjælperen faldt ned  \r\n\r\n ad en trappe i forbindelse med sit arbejde den 11. juli 1996, hvorved hun  \r\n\r\n forvred venstre fod og brækkede en mellemfodsknogle. Ankestyrelsen lagde  \r\n\r\n endvidere vægt på, at der ikke forelå oplysninger om, at en indefra kommende  \r\n\r\n årsag, f.eks. besvimelse, skulle have forårsaget faldet på trappen. </P>  \r\n\r\n<P>Overstyrmand faldt på landgang </P>  \r\n\r\n<P>I den anden sag (j.nr. 102476-97) var en 30-årig overstyrmand faldet, da  \r\n\r\n han gik ned ad landgangen fra et skib for at aflæse skibets dybgang. Ved  \r\n\r\n faldet brækkede han begge underarme. </P>  \r\n\r\n<P>På Arbejdsskadestyrelsens spørgeskema havde overstyrmanden på spørgsmålet  \r\n\r\n om, hvorvidt han gled, faldt eller snublede anført, at det kunne han ikke  \r\n\r\n helt præcist sige. Der lå ingenting i vejen, og der var ingen i nærheden.  \r\n\r\n</P>  \r\n\r\n<P>Arbejdsskadestyrelsen havde afvist at anerkende hændelsen som et  \r\n\r\n ulykkestilfælde, fordi der ikke skete noget usædvanligt, da overstyrmanden  \r\n\r\n gik ned ad landgangen. </P>  \r\n\r\n<P>På forsikringsselskabets anmodning om genoptagelse af sagen havde  \r\n\r\n Arbejdsskadestyrelsen anført, at styrelsen ikke vurderede, at der var  \r\n\r\n grundlag for at genoptage sagen, da der ikke skete noget pludseligt udefra  \r\n\r\n kommende. Overstyrmanden havde selv oplyst, at han på vej ned ad landgangen  \r\n\r\n snublede, men at der ikke lå noget på landgangen, der fik ham til at falde.  \r\n\r\n</P>  \r\n\r\n<P>I forsikringsselskabets klage var der henvist til Arbejdsskadestyrelsens  \r\n\r\n tidligere praksis i forbindelse med denne type hændelser og anført, at  \r\n\r\n hændelsen måtte anses for omfattet af arbejdsskadeforsikringsloven. Det var  \r\n\r\n selskabets opfattelse, at der i faldet (at snuble) må indfortolkes en  \r\n\r\n begivenhed, der herefter fører til slaget mod landgangen. </P>  \r\n\r\n<P>Ankestyrelsen ændrede Arbejdsskadestyrelsens afgørelse og anerkendte  \r\n\r\n hændelsen som et ulykkestilfælde efter arbejdsskadeforsikringslovens § 9, nr.  \r\n\r\n 1. </P>  \r\n\r\n<P>Ankestyrelsen henviste til, at efter praksis lempes forsikredes bevisbyrde  \r\n\r\n ved faldskader, således at der - når det er godtgjort, at der er tale om et  \r\n\r\n fald - gælder en formodning for, at faldet er sket som følge af en udefra  \r\n\r\n kommende indvirkning, når der ikke er oplyst omstændigheder, som  \r\n\r\n sandsynliggør anden årsag. </P>  \r\n\r\n<P>Ankestyrelsen lagde herved til grund, at overstyrmanden faldt på en  \r\n\r\n landgang i forbindelse med sit arbejde, hvorved han brækkede begge underarme.  \r\n\r\n Ankestyrelsen lagde endvidere vægt på, at der ikke forelå oplysninger om, at  \r\n\r\n en indefra kommende årsag, f.eks. besvimelse, skulle have forårsaget faldet.  \r\n\r\n</P>  \r\n\r\n<P>Afsmittende virkning </P>  \r\n\r\n<P>Der har ikke ved Ankestyrelsens principielle ankemøde foreligget sager,  \r\n\r\n der gav grundlag for at tage stilling til om lempelsen af bevisbyrden kan  \r\n\r\n antages at omfatte andre områder end faldskader. Navnlig har der ikke  \r\n\r\n foreligget sager om faldskader under sportsudøvelse. </P>  \r\n\r\n<P>Arbejdsskadestyrelsen har i orientering til forsikringsselskaberne den 16.  \r\n\r\n juni 1997 meddelt, at Højesterets dom alene får betydning for &#187;glide-,  \r\n\r\n falde- og snubleskader&#171;. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Der henvises til Højesterets dom i Ugeskrift for Retsvæsen 1993,  \r\n\r\n side 226, til højesteretsdommer Jørgen Nørgaards kommentar til dommen i  \r\n\r\n Ugeskrift for Retsvæsen 1993, afdeling B, side 220 og til SM U-1-93. Der  \r\n\r\n henvises tillige til forsikringsretlig litteratur, herunder Dansk  \r\n\r\n forsikringsret, 7. udgave fra 1994 af Preben Lyngsø side 805 og  \r\n\r\n Forsikringsret, 2. udgave af Ivan Sørensen, side 364. </P>  \r\n\r\n<P>(* 2) Der kan bl.a. henvises til Ivan Sørensen Forsikringsret, 2. udgave,  \r\n\r\n side 362 f., hvor det er anført, at faldskader i sig selv erfaringsmæssigt  \r\n\r\n skyldes en pludselig udefra kommende indvirkning på legemet, hvorfor der ikke  \r\n\r\n bør stilles for store krav til forsikredes bevis for, at faldet også er  \r\n\r\n tilfældigt og sket uden forsikredes vilje, da mange af hverdagens indlysende  \r\n\r\n ulykkestilfælde ellers vil blive afvist. </P>  \r\n\r\n</DIV>",
    "isHistorical": false,
    "editorialNotes": [
        "(* 3) Offentliggjort i Nyt fra Ankestyrelsen, nr. 4, oktober 1997.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19971972327"
        },
        {
            "displayName": "Entydig dokumentidentifikation",
            "displayValue": "CA008790"
        },
        {
            "displayName": "Dato for indlæggelse",
            "displayValue": "16/03/2006"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19723"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "31/10/1997"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}