{
    "id": 152868,
    "title": "Ankestyrelsens principafgørelse 34-09 om kontanthjælp - fradrag for indtægter - honorarer - diæter",
    "documentTypeId": "240",
    "isSagsforlobPeriodValid": true,
    "shortName": "KEN nr 10580 af 10/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 34-09 om kontanthjælp - fradrag for indtægter - honorarer - diæter</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved beregning af kontanthjælp skulle ægtefællens honorarer og diæter fratrækkes.</p>\r\n   <p class=\"TekstGenerel\">Honorarer og diæter for at være repræsentant i et huslejenævn og beboerklagenævn var ikke omfattet af aktivlovens regler om undtagelser fra fradrag. De var derfor omfattet af hovedreglen om, at indtægter skulle fratrækkes ved udmåling af kontanthjælp. *)</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 1460 af 12. december 2007 - § 30 og § 33</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ved udmålingen af kontanthjælp til en borger ville kommunen fratrække ægtefællens indtægter som repræsentant i huslejenævn og beboerklagenævn. Der var tale om honorarer og diæter.</p>\r\n<p>Borgeren klagede over kommunens afgørelse. Der var ikke tale om lønnet arbejde, men alene vederlag for varetagelse af udpeget hverv. Borgeren henviste endvidere til, at der efter aktivloven § 31, stk. 2, skulle anvendes en omregningsfaktor, at det kun var faste vederlag (og ikke diæter), der skulle fradrages i ægtefællens efterløn, samt at der ved modregningen forekom et dobbelttræk.</p>\r\n<p>Kommunen svarede ved oversendelsen af klagen til beskæftigelsesankenævnet, at der var anvendt den foreskrevne omregningsfaktor.</p>\r\n<p>Beskæftigelsesankenævnet stadfæstede kommunens afgørelse om fradrag af ægtefællens indtægter i form af honorarer og diæter i borgerens kontanthjælp.</p>\r\n<p>Nævnet begrundede afgørelsen med, at såvel kontanthjælpsmodtagerens egne som ægtefællens indtægter skulle fratrækkes ved udmålingen af kontanthjælp. Indtægter skulle fratrækkes i kontanthjælpen, medmindre de var omfattet af de undtagelser, der var opregnet i aktivlovens § 33. De omhandlede honorarer og diæter var ikke omfattet af undtagelserne i § 33.</p>\r\n<p>Nævnet bemærkede til det anførte i klagen om dobbelttræk, at ved beregningen af ægtefællens indtægter, der kom til fradrag i kontanthjælpen, blev efterlønnen medregnet, efter at denne var nedsat på grund af de omhandlede indtægter. Der var således ikke tale om dobbelttræk i forhold til beregningen af kontanthjælp.</p>\r\n<p>Nævnet oplyste til orientering, at reglerne vedrørende fradrag for forskellige indtægter for borgerligt ombud ikke nødvendigvis var de samme for efterløn og kontanthjælp.</p>\r\n<p>Borgeren klagede over nævnets afgørelse.</p>\r\n<p>I klagen til Ankestyrelsens Beskæftigelsesudvalg var det anført, at der ikke skulle foretages modregning for vederlag, der blev modtaget i forbindelse med retssager, og at det for andre ombud alene var de faste vederlag og ikke diæter, der skulle modregnes.</p>\r\n<p>Sagen blev behandlet i principielt møde med henblik på afklaring af, om ægtefællens honorarer og diæter skulle fradrages i kontanthjælpen.</p>\r\n<p>\r\n   <span class=\"Bold\">Note:</span>\r\n</p>\r\n<p>*) Principafgørelse O-18-91 ophæves.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ved beregning af kontanthjælp skulle ægtefællens honorarer og diæter fratrækkes.</p>\r\n<p>Ankestyrelsens Beskæftigelsesudvalg kom således til samme resultat som beskæftigelsesankenævnet.</p>\r\n<p>Ægtefællens honorarer og diæter var omfattet af hovedreglen om, at indtægter skulle fratrækkes ved udmåling af kontanthjælp.</p>\r\n<p>Beskæftigelsesudvalget lagde vægt på, at kontanthjælpsmodtagerens mand modtog honorarer og diæter for at være repræsentant i et huslejenævn og beboerklagenævn. Disse indtægter var ikke omfattet af undtagelserne fra fradrag, som var oplistet i § 33.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091058025"
        },
        {
            "displayName": "Entydig dokumentidentifikation",
            "displayValue": "BS005672"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10580"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "10/02/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000293-08"
        },
        {
            "displayName": "Stikord",
            "displayValue": "34-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}