{
    "id": 163082,
    "title": "Bekendtgørelse om tilladelse til fiskeri efter muslinger og østers herunder om overdragelige fartøjstilladelsesandele",
    "documentTypeId": "60",
    "isSagsforlobPeriodValid": true,
    "shortName": "BEK nr 463 af 09/05/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tilladelse til fiskeri efter muslinger og østers herunder om overdragelige fartøjstilladelsesandele</p>\r\n<p class=\"Indledning2\">I medfør af § 10, stk. 1 og 2, § 10 d, § 10 h, § 30, § 32, stk. 1, § 34, stk. 1, § 36, § 37, stk. 1, § 38 stk. 2, § 112 b, § 130, stk. 2 i lov om fiskeri og fiskeropdræt (fiskeriloven), jf. lovbekendtgørelse nr. 978 af 26. september 2008, som ændret ved lov nr. 388 af 2. maj 2012, og efter bemyndigelse, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Definitioner og generelle bestemmelser</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Aktuel tilladelse: Tilladelse fra NaturErhvervstyrelsen til, at der med et bestemt fartøj for en nærmere angiven periode udøves et muslinge- og/eller østersfiskeri.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> FTA: Fartøjstilladelsesandel, der giver mulighed for udstedelse af aktuel tilladelse til fiskeri efter muslinger og/eller østers.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> FTA-fartøj: Et fartøj, der af NaturErhvervstyrelsen indplaceres som FTA-fartøj eller godkendes som FTA-fartøj på baggrund af overførelse af FTA fra et andet fartøj.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> Fartøjsejer: Et fartøjs samlede ejerkreds, som denne fremgår af Søfartsstyrelsens registre og NaturErhvervstyrelsen Fartøjsregister.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> Mindre Aktive Østersfartøjer: Fartøjer, der uanset at de ikke er indplaceret som FTA-fartøjer i østersfiskeriet i Limfjorden, har mulighed for at få en aktuel tilladelse til dette østersfiskeri.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> Oprindelig FTA: Det samlede antal oprindelige FTA-andele i et bestemt fiskeri svarende til det antal fartøjer, der indplaceres ved ordningens start i 2009.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Det er kun tilladt at fiske, medbringe og lande muslinger og/eller østers, hvis NaturErhvervstyrelsen har meddelt aktuel tilladelse til det. Aktuel tilladelse til muslinge- og/eller østersfiskeri udstedes til et bestemt fartøj for en nærmere angivet periode i medfør af de regler, der gælder for det pågældende fiskeri.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> NaturErhvervstyrelsen kan i regler om vilkårene og i tilladelserne for de enkelte fiskerier fastsætte særlige vilkår for udnyttelsen af tilladelsen. Det kan bl.a. fastsættes hvilke mængder, der maksimalt må fiskes, medbringes og landes med fartøjet for nærmere angivne perioder og fangstrejser, og at der kun må fiskes i bestemte områder.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Uanset, at et muslinge- eller østersfiskeri er omfattet af reglerne for FTA eller en aktuel tilladelse, kan NaturErhvervstyrelsen, indskrænke eller helt forbyde udøvelsen af dette fiskeri.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Regler og vilkår om muligheden for at udøve muslinge- og/eller østersfiskeri, jf. stk. 2-3 fastsættes på baggrund af fiskeriloven og Det Europæiske Fællesskabs direktiver og beslutninger, herunder om fællesskabets vandpolitiske foranstaltninger. I denne forbindelse varetages bl.a. bestandssituationen, bevaring og beskyttelse af visse naturtyper og hensyn til beskyttelse og ophjælpning af levende ressourcer samt beskyttelse af det omgivne miljø og andet dyre- og planteliv.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Indplacering af fartøjer i forhold til mulighederne for at opnå tilladelse til fiskeri efter muslinger og østers</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Fartøjsejere, som ved denne bekendtgørelses ikrafttræden, ejer fartøjer, som har NaturErhvervstyrelsen tilladelse til de nedenfor nævnte fiskerier, kan fortsat udøve det enkelte fiskeri med fartøjet på de vilkår og i den periode, som fremgår af den aktuelle tilladelse i den resterende del af tilladelsesperioden:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Blåmuslinger i Limfjorden.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Blåmuslinger i Bælthavet og vestlige Østersø.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Blåmuslinger i Isefjorden.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Østers i Limfjorden med østersskraber.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> Østers i Limfjorden med håndredskaber (brejling).</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num6\">6)</span> Hjertemuslinger uden for Vadehavet.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num7\">7)</span> Trugmuslinger.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Efter ansøgning fra fartøjets ejer kan fartøjer, som er omfattet af § 3, nr. 1-4 indplaceres som FTA-fartøj i det pågældende fiskeri. I det omfang et af de nævnte fiskerier er lukket på grund af fredningsperiode m.v. ved denne bekendtgørelses ikrafttræden, kan ejere af fartøjer, som havde tilladelse med fartøjet i den periode, der ligger umiddelbart forud for bekendtgørelsens ikrafttræden, opnå tilladelse til indplacering af fartøjet, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> De i § 3, nr. 5 nævnte fartøjer kan efter ansøgning fra fartøjets ejer indplaceres med mulighed for at få udstedt tilladelse som Mindre Aktive Østersfartøjer.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Efter ansøgning fra fartøjets ejer kan fartøjer, der fortsat er registreret i NaturErhvervstyrelsen Fartøjsregister, og som med den samme ejerkreds har haft tilladelse til blåmuslingefiskeri i Vadehavet i 2002 og/eller fiskeri efter hjertemuslinger i Vadehavet i 2007, indplaceres som FTA-fartøj i disse fiskerier. Aktuelle tilladelser til disse fiskerier kan udelukkende udstedes, hvis dette er muligt i overensstemmelse med de regler, der gælder for disse fiskerier, jf. § 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Det er en betingelse for indplacering efter stk. 1, at fartøjet efter tilladelsesperioderne i 2002 og 2007 ikke er overgået til andet fiskeri.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ansøgning om indplacering af fartøjer efter §§ 4-5 som FTA-fartøjer eller som Mindre Aktive Østersfartøjer skal være NaturErhvervstyrelsen i hænde senest den 19. juni 2009.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> NaturErhvervstyrelsen kan ved udstedelse af tilladelser til muslinge- og/eller østersfiskerier, der ikke er omfattet af § 3, nr. 1-4 og § 5 i tilladelserne fastsætte vilkår om, at disse fiskerier er helt eller delvist omfattet af de vilkår, der i denne bekendtgørelse gælder for FTA-fartøjer, således at fartøjerne indplaceres som FTA-fartøjer i forhold til det pågældende fiskeri.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Rettighed som fartøj med fartøjstilladelsesandele (FTA-fartøj)</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> FTA-fartøjer har, hvis sådanne tilladelser kan udstedes, jf. § 2, mulighed for at få udstedt aktuel tilladelse til fiskeri i kommende tilladelsesperioder i det enkelte fiskeri.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Kun fartøjer, som er registreret i NaturErhvervstyrelsen Fartøjsregister, kan opnå og bevare status som FTA-fartøj. Fartøjerne skal være ejet af personer eller selskaber, der er berettiget til at udøve erhvervsmæssigt fiskeri jf. § 39 i fiskeriloven. FTA-andele må kun overdrages til personer eller selskaber, der er berettiget til at udøve erhvervsmæssigt fiskeri, jf. § 16 i fiskeriloven.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Et FTA-fartøj bevarer efter indplaceringen status som FTA-fartøj, selv om fartøjet helt eller delvist skifter ejer.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Ejerkredsen af et FTA-fartøj kan overføre retten til FTA til andre fartøjer, der er registreret i NaturErhvervstyrelsen Fartøjsregister i overensstemmelse med reglerne i §§ 11-13.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Overdragelse af rettigheder meddeles NaturErhvervstyrelsen, som efter godkendelse registrerer overdragelsen. NaturErhvervstyrelsen registre over fartøjer med FTA-rettigheder og fangster i henhold til disse er offentligt tilgængelige.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Muligheden for at få udstedt tilladelse, jf. § 2 på baggrund af et fartøjs status som FTA-fartøj, kan opsiges med 8 års varsel af Ministeriet for Fødevarer, Landbrug og Fiskeri. Opsigelsen vil blive fastsat ved bekendtgørelse samt meddelt ejerne af de fartøjer for hvilke, det er noteret i NaturErhvervstyrelsen, at fartøjet har status som FTA-fartøj.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Fartøjstilladelsesandele og overførelse af disse</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Ved indplaceringen som FTA-fartøj på baggrund af ansøgning, jf. §§ 4-5 registrerer NaturErhvervstyrelsen de fartøjer, der har FTA-status i det pågældende fiskeri. Hvert fartøj med FTA-status tildeles en oprindelig FTA-andel. Det samlede antal oprindelige FTA-andele svarer til antallet af de fartøjer, der indplaceres i de enkelte fiskerier.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Hvis et fartøj efter overdragelse af FTA-andele fra andre fartøjer får rådighed over flere FTA-andele, supplerer NaturErhvervstyrelsen tilladelsen med en angivelse af, hvor mange FTA-andele fartøjet disponerer over. Hvis FTA-andelene senere reduceres som følge af, at fartøjsejeren har overført FTA-andele til andre fartøjer, registrerer NaturErhvervstyrelsen ligeledes dette.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Ved enhver hel eller delvis overdragelse af FTA-andele er det en betingelse, at det registrerede fiskerfartøj, som tilladelsen overdrages til, opfylder kravene med hensyn til størrelse, dimensioner m.v. for fartøjer, der kan opnå tilladelse til at udøve det pågældende fiskeri.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> I vilkår for aktuelle tilladelser til at udøve det pågældende fiskeri tildeles rettighederne i forhold til det antal FTA-andele, det enkelte fartøj disponerer over forud for udstedelse af de aktuelle tilladelser, jf. § 14.</p>\r\n<p class=\"Stk2\">\r\n   <span class=\"StkNr\" id=\"Par11_Stk5\">Stk. 5.</span> Overdragelse af FTA-andele har ikke virkning for omfanget af det fiskeri, et fartøj kan udøve i løbet af den aktuelle tilladelsesperiode, hvor overdragelsen finder sted, men først fra efterfølgende tilladelsesperioder. I aktuelle tilladelser til et bestemt fiskeri kan NaturErhvervstyrelsen dog fastsætte i tilladelsesvilkårene, at overdragelse af FTA-andele i løbet af tilladelsesperioden kan medføre ændringer f. eks. vedrørende maksimal fangstmængde for de fartøjer, der indgår i overførelse af FTA.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Fartøjsejeren kan overføre de FTA-andele, der på overdragelsestidspunktet er knyttet til fartøjet til et andet fartøj.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Hvis der er tilknyttet mere end én oprindelig FTA-andel, kan FTA-andelene hver for sig videreoverdrages til flere fartøjer. Fartøjsejeren kan udover overførelse af hele oprindelige FTA-andele overføre andele, der svarer til halvdelen af en oprindelig FTA-andel. Halve FTA-andele kan kun overdrages til fartøjer, der i forvejen er i besiddelse af FTA-andele.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Det afgivende fartøj bevarer kun status som FTA-fartøj i det pågældende fiskeri, hvis fartøjet efter overdragelsen fortsat disponerer over FTA-andele, der svarer til mindst halvdelen af en oprindelig FTA-andel i det pågældende fiskeri.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Der kan ikke ske overførelse af FTA-andele, hvis overførelsen medfører, at det samme fartøj disponerer over mere end to oprindelige FTA-andele af muslinger og to oprindelige FTA-andele af østers.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Det er en betingelse for registrering af ejerskifte af et fartøj i NaturErhvervstyrelsens register, at der ikke blandt ejerne eller medejerne er personer, som ved registrering af ejerskiftet vil komme til at være ejer eller medejer af mere end to fartøjer med FTA-andele af blåmuslinger eller østers.</p>\r\n<p class=\"Stk2\">\r\n   <span class=\"StkNr\" id=\"Par12_Stk6\">Stk. 6.</span> Personer, der ved tidspunktet for denne bekendtgørelses ikrafttrædelse er ejer eller medejer af mere end to fartøjer med FTA-andele af blåmuslinger eller FTA-andele af østers, kan opretholde ejerskab eller medejerskab af disse fartøjer. Det er ikke tilladt for disse personer, at blive ejere eller medejere af yderligere fartøjer med FTA-andele af blåmuslinger eller østers, eller erhverve yderligere FTA-andele af blåmuslinger og østers.</p>\r\n<p class=\"Stk2\">\r\n   <span class=\"StkNr\" id=\"Par12_Stk7\">Stk. 7.</span> Betingelserne, som fremgår af stk. 5-6 finder kun anvendelse i fiskerier, som defineret i henhold til § 3, hvor der er uddelt mere end 10 FTA-andele.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Der kan ikke ske overførelse af FTA-andele, hvis overførelsen medfører, at antallet af fartøjer, der kan opnå tilladelse til at deltage i det enkelte muslinge- og/eller østersfiskeri, forøges i forhold til det antal fartøjer, der indplaceres på grundlag af ansøgninger i medfør af §§ 4-5 ved denne bekendtgørelses ikrafttræden.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Fangstmuligheder i henhold til aktuelle tilladelser i forhold til et fartøjets FTA</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Et fartøj, der har status som FTA-fartøj i et bestemt fiskeri, kan, når der åbnes for tilladelse for en bestemt periode, få udstedt aktuel tilladelse på de vilkår, der i denne periode fastsættes for fiskeriet, jf. § 2.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> I fiskerier, hvor der er afgrænsede fiskerimuligheder i tilladelsesperioden, f.eks. en maksimal fangstmængde eller bestemte områder, hvor fiskeriet må udøves, fordeles fiskerimulighederne mellem fartøjerne i forhold til størrelsen af de FTA-andele, det enkelte fartøj disponerer over. Fordelingen af fiskerimulighederne vil fremgå af de aktuelle tilladelser.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Mulige ændringer i vilkårene for ordningen herunder mulig ordning for yngre førstegangsetablerede</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> I lyset af udviklingen af antallet af fartøjer og reguleringsformen i det enkelte fiskeri og fiskerimulighederne for muslinger og/eller østers vurderes det i forbindelse med den løbende regulering af fiskeriet efter rådgivning fra Udvalget for Erhvervsfiskeri og Udvalget for Muslingeproduktion, om der skal gennemføres ændringer af vilkårene for anvendelse og betingelserne for overførelse af FTA-andele.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> De ændrede vilkår, jf. stk. 1 kan bl.a. omfatte regler om antallet af FTA-andele, der kan overføres til det enkelte fartøj. Det kan desuden besluttes, at der kan indsættes flere FTA-andele i et fiskeri end de oprindelige. Der kan også åbnes for mulighed for at fiske i pulje.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> I lyset af udviklingen i fiskeriet kan der fastsættes regler om, at der i de enkelte fiskerier afsættes mængder og fiskerimuligheder, der tilgodeser yngre førstegangsetablerede, som har erhvervet FTA-andele i de enkelte fiskerier.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Håndbrejling af østers for Mindre Aktive Østersfartøjer</span>\r\n</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Til de fartøjer, der er indplaceret som Mindre Aktive Østersfartøjer, kan NaturErhvervstyrelsen udstede tilladelse til håndbrejling af østers i Limfjorden.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Tilladelserne udstedes inden for en samlet mængde, der i tilladelsesperioden afsættes til fiskeri med håndbrejling. Mængden udgør op til 4 % af den samlede mængde østers, som NaturErhvervstyrelsen i lyset af bestandssituationen m.v. kan tillade, at der fiskes i den pågældende periode.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Et fartøjs status som Mindre Aktivt Østersfartøj bortfalder, hvis fartøjet skifter ejer.</p>\r\n<p class=\"Stk2\">\r\n   <span class=\"StkNr\" id=\"Par17_Stk4\">Stk. 4.</span> Et fartøjs status som Mindre Aktive Østersfartøj kan ikke overdrages til andre fartøjer. NaturErhvervstyrelsen kan dog tillade fartøjsudskiftning, eller at tilladelsen overføres til et andet fartøj, som fartøjsejeren er ejer af med henblik på, at fartøjsejeren selv fortsætter fiskeriet med det andet fartøj.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Straffebestemmelser</span>\r\n</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num1\">1)</span> overtræder eller forsøger at overtræde § 2,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num2\">2)</span> tilsidesætter eller forsøger at tilsidesætte vilkår knyttet til en tilladelse udstedt efter bekendtgørelsen,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num3\">3)</span> forsøger at overtræde eller undlader at efterkomme et påbud eller forbud meddelt i henhold til bekendtgørelsen, eller</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num4\">4)</span> afgiver eller forsøger at afgive urigtige eller vildledende oplysninger eller fortier eller forsøger at fortie oplysninger, som afkræves efter bekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Ikrafttrædelsesbestemmelser</span>\r\n</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Bekendtgørelsen træder i kraft den 19. maj 2014.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Bekendtgørelse nr. 371 af 15. maj 2009 om tilladelse til fiskeri efter muslinger og østers herunder om overdragelige fartøjstilladelsesandele ophæves.</p><div class=\"Givet\" id=\"Givet\"><p class=\"Givet\" align=\"center\">NaturErhvervstyrelsen, den 9. maj 2014</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Helle Torp Christensen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/05/2014"
        },
        {
            "displayName": "Accession",
            "displayValue": "B20140046305"
        },
        {
            "displayName": "Entydig dokumentidentifikation",
            "displayValue": "AH005227"
        },
        {
            "displayName": "Dato for førstegangsindlæggelse",
            "displayValue": "16/05/2014"
        },
        {
            "displayName": "Dato for indlæggelse",
            "displayValue": "16/05/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "463"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "09/05/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "NaturErhvervstyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />NaturErhvervstyrelsen, j.nr. 13-7400-000058"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}