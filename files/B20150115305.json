{
    "id": 174538,
    "title": "Bekendtgørelse om autorisation af veterinærsygeplejersker m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1153 af 30/09/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id3eb594e7-c3d8-437b-9b1e-dfab83228826\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id6e2cd687-534c-4427-ba08-3522ff1a10f1\">Kapitel 2</a>\r\n      </td>\r\n      <td class=\"IndholdsfortegnelseTekst\">Betingelser for autorisation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id4e402195-173f-448e-a683-3658a81130bc\">Kapitel 3</a>\r\n      </td>\r\n      <td class=\"IndholdsfortegnelseTekst\">Autoriserede veterinærsygeplejerskers virke</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id6f3c1877-c49f-4f9a-8c9b-02d072e28e65\">Kapitel 4</a>\r\n      </td>\r\n      <td class=\"IndholdsfortegnelseTekst\">Tilbagekaldelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id40415535-2ccd-48f2-bda6-dbc9dcf39864\">Kapitel 5</a>\r\n      </td>\r\n      <td class=\"IndholdsfortegnelseTekst\">Anerkendelse af erhvervsmæssige kvalifikationer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idfe2f0479-d5e4-45ed-8a97-00dffc9eb1c4\">Kapitel 6</a>\r\n      </td>\r\n      <td class=\"IndholdsfortegnelseTekst\">Straf</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idcf127540-23e0-43cd-bda4-80d7ccd44886\">Kapitel 7</a>\r\n      </td>\r\n      <td class=\"IndholdsfortegnelseTekst\">Ikrafttrædelses- og overgangsbestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id9a9c611c-8989-4f3a-b09d-8d6b20d9916f\">Bilag 1</a>\r\n      </td>\r\n      <td class=\"IndholdsfortegnelseTekst\">Følgende behandlinger må foretages af autoriserede veterinærsygeplejersker på selskabsdyr og heste, der er udelukket fra konsum, jf. betingelserne i § 7, stk. 1, i bekendtgørelse om autorisation af veterinærsygeplejersker m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id6d1a4a56-8d61-4777-acea-0a87d49ce950\">Bilag 2</a>\r\n      </td>\r\n      <td class=\"IndholdsfortegnelseTekst\">Følgende behandlinger må foretages af autoriserede veterinærsygeplejersker på selskabsdyr og heste, der er udelukket fra konsum, jf. betingelserne i § 7, stk. 2, i bekendtgørelse om autorisation af veterinærsygeplejersker m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ided75b9a2-22d9-473f-b092-99a86a61328d\">Bilag 3</a>\r\n      </td>\r\n      <td class=\"IndholdsfortegnelseTekst\">Følgende behandlinger må foretages af autoriserede veterinærsygeplejersker på selskabsdyr og heste, der er udelukket fra konsum, jf. betingelserne i § 7, stk. 3, i bekendtgørelse om autorisation af veterinærsygeplejersker m.v.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om autorisation af veterinærsygeplejersker m.v.<a class=\"FodnoteHenvisning\" name=\"Henvisning_idc3fb2119-cfe1-42ae-80d9-689a8ef89b01\" href=\"#idc3fb2119-cfe1-42ae-80d9-689a8ef89b01\">1)</a></p>\r\n<p class=\"Indledning2\">I medfør af § 4, stk. 2, § 35 og § 38, stk. 4, i lov om dyrlæger, jf. lovbekendtgørelse nr. 1149 af 12. september 2015, fastsættes efter bemyndigelse i henhold til § 10, stk. 1, nr. 2, i bekendtgørelse nr. 511 af 23. april 2015 om Fødevarestyrelsens opgaver og beføjelser:</p>\r\n<p class=\"Kapitel\" id=\"id3eb594e7-c3d8-437b-9b1e-dfab83228826\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og definitioner</p>\r\n<p class=\"Paragraf\" id=\"id5e03656d-4647-4bae-90ff-d60b5be01c0e\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen fastsætter regler om autorisation af veterinærsygeplejersker og om autoriserede veterinærsygeplejerskers behandling af selskabsdyr og heste, der er udelukket fra konsum.</p>\r\n<p class=\"Stk2\">\r\n   <span class=\"StkNr\" id=\"id48e5b5ff-e974-4554-870d-278a2764aacc\">Stk. 2.</span> Bekendtgørelsens anvendelsesområde omfatter enhver statsborger i en EU-/EØS-medlemsstat eller et land, som EU har indgået aftale med om anerkendelse af erhvervsmæssige kvalifikationer.</p>\r\n<p class=\"Stk2\">\r\n   <span class=\"StkNr\" id=\"idb7cfa5d0-b2a9-4957-929b-622b12b0a446\">Stk. 3.</span> I denne bekendtgørelse gælder definitionerne i Europa-Parlamentets og Rådets direktiv nr. 2005/36/EF af 7. september 2005 om anerkendelse af erhvervsmæssige kvalifikationer.</p>\r\n<p class=\"Paragraf\" id=\"idb2c051ae-462f-454b-94fe-051493b96ffb\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id15491997-e42b-4fca-a700-256925d4d9e2\">1)</span> Dyreklinik: Lokalitet, hvorfra en eller flere dyrlæger udøver deres erhverv, og som er registreret med praksisnummer i dyrlægeregisteret VetReg.</p>\r\n<p class=\"Liste1\">\r\n   <span class=\"Liste1Nr\" id=\"id45a2ee69-a953-48dd-b3c9-92e4460f055c\">2)</span> Selskabsdyr: Alle dyr, bortset fra dyr af hestefamilien, der normalt fodres og holdes af mennesker, uden at dette tager sigte på konsum eller landbrugsproduktion.</p>\r\n<p class=\"Liste1\">\r\n   <span class=\"Liste1Nr\" id=\"id2a9f0e48-e60b-43e9-b57b-2dc2c6921c60\">3)</span> Heste, der er udelukket fra konsum: Dyr af hestefamilien, der er mærket og registreret og som har fået udstedt identifikationsdokument (pas), hvoraf fremgår at dyret er udelukket fra konsum.</p>\r\n<p class=\"Liste1\">\r\n   <span class=\"Liste1Nr\" id=\"id851ca0a6-5acb-4e46-a8ed-6b16a7c49ac4\">4)</span> Tjenestemodtager: Ejeren af dyret eller dennes repræsentant, som lader eller ønsker at lade en veterinærsygeplejerske udøve behandling af dyret.</p>\r\n<p class=\"Liste1\">\r\n   <span class=\"Liste1Nr\" id=\"id9f074eb6-7c1a-47cf-bd27-11cc601aa889\">5)</span> Autoriseret veterinærsygeplejerske: Enhver, der har gennemført en af Undervisningsministeriet godkendt erhvervsuddannelse som veterinærsygeplejerske eller en uddannelse, der kan sidestilles hermed, samt har opnået autorisation i medfør af denne bekendtgørelse.</p>\r\n<p class=\"Kapitel\" id=\"id6e2cd687-534c-4427-ba08-3522ff1a10f1\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Betingelser for autorisation</p>\r\n<p class=\"Paragraf\" id=\"ida9564667-a441-4f13-9319-5c5c3568ea50\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Fødevarestyrelsen meddeler efter ansøgning herom, jf. § 4, autorisation til veterinærsygeplejersker, der har gennemført en af Undervisningsministeriet godkendt erhvervsuddannelse som veterinærsygeplejerske, eller en uddannelse, der kan sidestilles hermed.</p>\r\n<p class=\"Stk2\">\r\n   <span class=\"StkNr\" id=\"id36eb90d8-cc04-4ea2-afa1-8d1a472e5dfc\">Stk. 2.</span> En veterinærsygeplejerske kan opnå autorisation til at udføre behandlinger på:</p>\r\n<p class=\"Liste1\">\r\n   <span class=\"Liste1Nr\" id=\"id300ceba3-4342-4917-9498-468031ea2b1b\">1)</span> selskabsdyr, eller</p>\r\n<p class=\"Liste1\">\r\n   <span class=\"Liste1Nr\" id=\"id6c3de50a-2c8f-468c-a536-4ad5c9b7813e\">2)</span> heste, der er udelukket fra konsum.</p>\r\n<p class=\"Stk2\">\r\n   <span class=\"StkNr\" id=\"id02cced46-1d7b-4377-89a7-5d68bb072b94\">Stk. 3. </span> Autorisation kan alene opnås inden for det speciale, som veterinærsygeplejersken har afsluttet sin uddannelse med, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"iddc4f6219-aa2a-4e52-8e58-5f71478b35d5\">Stk. 4.</span> Autoriserede veterinærsygeplejersker kan opnå autorisation som veterinærsygeplejerske inden for et andet af de i stk. 2 nævnte specialer, såfremt det kan dokumenteres, at veterinærsygeplejersken har haft ansættelse som svarer til 6 måneders sammenhængende fuldtidsansættelse på dyreklinik, der primært beskæftiger sig med det relevante speciale.</p>\r\n<p class=\"Paragraf\" id=\"id30c7229d-8dce-4940-aec5-21a91d036e4f\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> En veterinærsygeplejerske, der ønsker at blive autoriseret veterinærsygeplejerske, jf. § 3, stk. 1, skal udfylde den blanket, som Fødevarestyrelsen har offentliggjort hertil på sin hjemmeside, www.foedevarestyrelsen.dk, og indsende den til Fødevarestyrelsen sammen med uddannelsesbevis og skolebevis for den i § 3, stk.1, nævnte uddannelse.</p>\r\n<p class=\"Stk2\">\r\n   <span class=\"StkNr\" id=\"idc03ed1c4-fce0-4a96-88d9-f61210f4bdb2\">Stk. 2.</span> En autoriseret veterinærsygeplejerske, der ønsker at blive autoriseret veterinærsygeplejerske inden for et andet af de i § 3, stk. 2, nævnte specialer, skal indsende dokumentation for ansættelsen jf. § 3, stk. 4, til Fødevarestyrelsen.</p>\r\n<p class=\"Paragraf\" id=\"id7d1abb32-33d9-4fe5-b1ba-c7f27753dd31\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Når Fødevarestyrelsen har modtaget en ansøgning om autorisation og alle nødvendige dokumenter, jf. § 4, sender Fødevarestyrelsen en kvittering til ansøgeren med oplysning om:</p>\r\n<p class=\"Liste1\">\r\n   <span class=\"Liste1Nr\" id=\"id098e6783-8914-4357-8472-e35d79d1e509\">1)</span> sagsbehandlingsfristen, jf. stk. 2, og</p>\r\n<p class=\"Liste1\">\r\n   <span class=\"Liste1Nr\" id=\"id8db60442-4232-4aee-9e0d-9ab8e579cf86\">2)</span> klagemulighed.</p>\r\n<p class=\"Stk2\">\r\n   <span class=\"StkNr\" id=\"idefca40d2-4864-4ecf-ba75-85e5fc87c903\">Stk. 2.</span> Fødevarestyrelsen træffer afgørelse om autorisation senest 4 uger efter modtagelse af ansøgningen og alle nødvendige dokumenter, jf. § 4.</p>\r\n<p class=\"Stk2\">\r\n   <span class=\"StkNr\" id=\"id79d59b30-e639-411d-b706-dd64f8470f8e\">Stk. 3.</span> Fristen i stk. 2 kan forlænges én gang, hvis sagens kompleksitet berettiger det. Fødevarestyrelsen begrunder forlængelsen og varigheden af forlængelsen, og meddeler dette til ansøgeren inden udløbet af fristen i stk. 2.</p>\r\n<p class=\"Stk2\">\r\n   <span class=\"StkNr\" id=\"iddd094eb8-9b08-4feb-9435-04ba2b85ca46\">Stk. 4.</span> Ansøgeren må ikke udføre opgaver, jf. § 7, stk. 1- 3, før vedkommende er autoriseret hertil af Fødevarestyrelsen.</p>\r\n<p class=\"Paragraf\" id=\"id5ececb1a-cede-435c-a219-60e6ecd1f142\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Autoriserede veterinærsygeplejersker, som er omfattet af denne bekendtgørelse, skal oplyse tjenestemodtager om:</p>\r\n<p class=\"Liste1\">\r\n   <span class=\"Liste1Nr\" id=\"idc386de37-3768-4849-9692-cd52e68f28af\">1)</span> erhvervsmæssig titel og EU/EØS-landet, hvor tilladelsen til anvendelse af titlen er givet,</p>\r\n<p class=\"Liste1\">\r\n   <span class=\"Liste1Nr\" id=\"idc12097f5-4d1d-4cb3-bea0-a97c82001ba8\">2)</span> de brancheorganisationer, som veterinærsygeplejersken eventuelt er medlem af,</p>\r\n<p class=\"Liste1\">\r\n   <span class=\"Liste1Nr\" id=\"id75c3f8a1-ace6-4634-9843-14facb067fdb\">3)</span> eventuelle erhvervsforsikringer, herunder kontaktoplysninger på forsikringsselskabet og oplysninger om forsikringens geografiske dækning, og</p>\r\n<p class=\"Liste1\">\r\n   <span class=\"Liste1Nr\" id=\"id779fab0e-d901-453e-a25e-5707149063b3\">4)</span> kontaktoplysninger til Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"idc700df7b-b824-45bb-9e8d-f130d6a930f1\">Stk. 2.</span> Hvis tjenestemodtager anmoder en autoriseret veterinærsygeplejerske om det, skal denne oplyse om de regler, der gælder for udførelsen af erhvervet, og hvordan tjenestemodtager får adgang hertil.</p>\r\n<p class=\"Kapitel\" id=\"id4e402195-173f-448e-a683-3658a81130bc\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Autoriserede veterinærsygeplejerskers virke</p>\r\n<p class=\"Paragraf\" id=\"idc48e8cfd-04a0-4f00-906a-a381c52573f9\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> En autoriseret veterinærsygeplejerske må, inden for det speciale vedkommende er autoriseret til, kun efter en dyrlæges anvisninger og under dennes ansvar foretage de i bilag 1 nævnte behandlinger på selskabsdyr og heste, der er udelukket fra konsum, på en dyreklinik, uden at dyrlægen er til stede.</p>\r\n<p class=\"Stk2\">\r\n   <span class=\"StkNr\" id=\"id3ab1bdd7-4110-4714-8f3c-3669d5c1a694\">Stk. 2.</span> En autoriseret veterinærsygeplejerske må, inden for det speciale vedkommende er autoriseret til, kun efter en dyrlæges anvisninger og under dennes ansvar foretage de i bilag 2 nævnte behandlinger på selskabsdyr og heste, der er udelukket fra konsum, på en dyreklinik, når dyrlægen er til stede.</p>\r\n<p class=\"Stk2\">\r\n   <span class=\"StkNr\" id=\"id8c646962-fe0a-40c6-be50-4ccae4359ac6\">Stk. 3.</span> En autoriseret veterinærsygeplejerske må, inden for det speciale vedkommende er autoriseret til, kun efter en dyrlæges anvisning og under dennes samtidige overvågning og ansvar foretage de i bilag 3 nævnte behandlinger på selskabsdyr og heste, der er udelukket fra konsum, på en dyreklinik.</p>\r\n<p class=\"Paragraf\" id=\"id745c4d3d-c661-4b11-9790-05eed11ebe51\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> En dyrlæge skal ved anvisning af behandlinger, jf. § 7, sikre, at den autoriserede veterinærsygeplejerske er i besiddelse af de nødvendige kompetencer for forsvarlig udførelse af behandlingen.</p>\r\n<p class=\"Paragraf\" id=\"iddc519d1d-36ee-4a80-ae7b-9cb8bea266fa\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> En autoriseret veterinærsygeplejerske er under udøvelsen af sin gerning forpligtet til at udvise omhu og samvittighedsfuldhed.</p>\r\n<p class=\"Kapitel\" id=\"id6f3c1877-c49f-4f9a-8c9b-02d072e28e65\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Tilbagekaldelse</p>\r\n<p class=\"Paragraf\" id=\"id315d8dc7-5d85-424d-992d-20c9b5b73c2b\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Fødevarestyrelsen kan til enhver tid tilbagekalde en autorisation, hvis betingelserne for autorisation ikke er overholdt, herunder hvis den pågældende ikke har udvist den fornødne omhu og samvittighedsfuldhed ved udførelsen af de behandlinger, som den pågældende har opnået autorisation til, eller hvis regler i andre love, bekendtgørelser, EU-retsakter med videre ikke er overholdt.</p>\r\n<p class=\"Kapitel\" id=\"id40415535-2ccd-48f2-bda6-dbc9dcf39864\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Anerkendelse af erhvervsmæssige kvalifikationer</p>\r\n<p class=\"Paragraf\" id=\"id66a4ee5a-4336-4fe8-ac1b-c67358922361\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Fødevarestyrelsen kan udstede autorisation til en veterinærsygeplejerske fra de i § 1, stk. 2, nævnte lande, såfremt denne opfylder betingelserne for anerkendelse af erhvervsmæssige kvalifikationer i lov om adgang til udøvelse af visse erhverv i Danmark.</p>\r\n<p class=\"Stk2\">\r\n   <span class=\"StkNr\" id=\"idf1f3bb35-78ff-4d93-8fd5-604800eeda5a\">Stk. 2.</span> Ansøgningen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"idbcf27668-2274-49da-b1e5-2715c7d83a22\">1)</span> Ansøgerens fulde navn.</p>\r\n<p class=\"Liste1\">\r\n   <span class=\"Liste1Nr\" id=\"id392e8edd-577e-4719-b540-9c0637fc0b4f\">2)</span> Ansøgerens bopælsadresse.</p>\r\n<p class=\"Liste1\">\r\n   <span class=\"Liste1Nr\" id=\"id87bb4ad7-d9d2-4d94-acde-c8b4294089fd\">3)</span> Ansøgerens eventuelle adresse i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id6239bcaf-cb37-458b-8bab-d44c7eece752\">4)</span> Ansøgerens kontaktoplysninger, herunder telefonnummer, e-mailadresse.</p>\r\n<p class=\"Stk2\">\r\n   <span class=\"StkNr\" id=\"idc185b422-d50f-4cf2-974d-9decc18c6eb4\">Stk. 3.</span> Ansøgningen skal ledsages af følgende dokumenter:</p>\r\n<p class=\"Liste1\">\r\n   <span class=\"Liste1Nr\" id=\"id800de90c-3dbc-4a81-b912-a4d687baffa5\">1)</span> Dokumentation for ansøgerens nationalitet.</p>\r\n<p class=\"Liste1\">\r\n   <span class=\"Liste1Nr\" id=\"id7046cb6e-2431-4421-a84f-72965bc742fd\">2)</span> Kursus- eller uddannelsesbevis, der giver adgang til at udøve det pågældende erhverv i ansøgerens hjemland.</p>\r\n<p class=\"Liste1\">\r\n   <span class=\"Liste1Nr\" id=\"id1609ad9c-acff-4335-af49-b9603ad90105\">3)</span> En beskrivelse af uddannelsen, herunder samlet studietid, forholdet mellem teoretisk undervisning og praktikperioder.</p>\r\n<p class=\"Liste1\">\r\n   <span class=\"Liste1Nr\" id=\"idfe3a618b-6d52-4a71-a2f5-a8c5b3a788f4\">4)</span> En eventuel attestation for vedkommendes erhvervserfaring.</p>\r\n<p class=\"Stk2\">\r\n   <span class=\"StkNr\" id=\"id7840651e-29ea-451a-995f-69015f899be2\">Stk. 4.</span> Ansøgeren må ikke udføre de i § 7 nævnte opgaver, før vedkommende er blevet autoriseret hertil af Fødevarestyrelsen.</p>\r\n<p class=\"Paragraf\" id=\"idfc1b289e-7ef3-446c-b614-32bda9685ac8\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Når Fødevarestyrelsen har modtaget en ansøgning samt alle de oplysninger og dokumenter, der er nævnt i § 11, sender Fødevarestyrelsen inden 4 uger, kvittering til ansøgeren med oplysning om:</p>\r\n<p class=\"Liste1\">\r\n   <span class=\"Liste1Nr\" id=\"id6db32b50-9802-4a49-bc39-8b0f29542e5e\">1)</span> sagsbehandlingstiden,</p>\r\n<p class=\"Liste1\">\r\n   <span class=\"Liste1Nr\" id=\"idd08f2af1-44c4-48e2-9890-ac26fdf4e367\">2)</span> at ansøgeren ikke må udføre opgaver som er forbeholdt autoriserede veterinærsygeplejersker før vedkommende er autoriseret hertil af Fødevarestyrelsen, og</p>\r\n<p class=\"Liste1\">\r\n   <span class=\"Liste1Nr\" id=\"idc007bdcd-af67-4b12-94dc-b6435c01990a\">3)</span> klagemuligheder ved afslag.</p>\r\n<p class=\"Stk2\">\r\n   <span class=\"StkNr\" id=\"id1598cab5-0157-40e3-92f6-416d8d553ed4\">Stk. 2.</span> Fødevarestyrelsen træffer afgørelse om godkendelse senest 2 måneder efter, at Fødevarestyrelsen har modtaget ansøgningen samt alle de oplysninger og dokumenter, der er nævnt i § 11.</p>\r\n<p class=\"Paragraf\" id=\"id6b8dfa07-4394-4ed0-9f97-e7fc2da85eaf\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Personer fra de i § 1, stk. 2, nævnte lande, som agter midlertidigt og lejlighedsvist at udføre opgaver, som er forbeholdt autoriserede veterinærsygeplejersker, skal, inden aktiviteten påbegyndes, indgive en skriftlig anmeldelse til Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"id82a7bcd0-1099-47f9-a9b5-26a4abb8de8a\">Stk. 2.</span> Anmeldelsen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"id7bb9b3f7-5672-473a-aba8-ab2dea7ccad8\">1)</span> Anmelderens fulde navn.</p>\r\n<p class=\"Liste1\">\r\n   <span class=\"Liste1Nr\" id=\"idb2b67942-bc05-481f-a1d1-195bfcddd612\">2)</span> Anmelderens bopælsadresse.</p>\r\n<p class=\"Liste1\">\r\n   <span class=\"Liste1Nr\" id=\"idc4895bf7-4bb3-4127-8bec-13a7240bf22a\">3)</span> Anmelderens eventuelle adresse i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id77f52b33-24e4-4f8c-aa2b-c56478bd757d\">4)</span> Anmelderens kontaktoplysninger, herunder telefonnummer, e-mailadresse.</p>\r\n<p class=\"Stk2\">\r\n   <span class=\"StkNr\" id=\"id5a9041e9-917a-4713-9bd6-f56868488ce6\">Stk. 3.</span> Anmeldelsen skal ved første henvendelse, eller hvis der ved fornyelse er tale om ændring af de oplysninger, der tidligere er givet, ledsages af følgende dokumenter:</p>\r\n<p class=\"Liste1\">\r\n   <span class=\"Liste1Nr\" id=\"id96886896-4413-48e6-915a-03bf07498d73\">1)</span> Dokumentation for anmelderens nationalitet.</p>\r\n<p class=\"Liste1\">\r\n   <span class=\"Liste1Nr\" id=\"id13b64ffd-d266-4f62-8284-50fd149c0a1f\">2)</span> Dokumentation for anmelderens faglige titel og hvilken medlemsstat, der har udstedt titlen.</p>\r\n<p class=\"Liste1\">\r\n   <span class=\"Liste1Nr\" id=\"idf5c24e06-e3df-4ab1-a7f7-6af1a76a4f0f\">3)</span> Attestation fra de kompetente myndigheder i etableringslandet om, at anmelderen er lovligt etableret i landet for dér at udøve det pågældende erhverv.</p>\r\n<p class=\"Liste1\">\r\n   <span class=\"Liste1Nr\" id=\"id392907e7-50fb-425a-bab3-f7b0659ffee7\">4)</span> Attestation fra de kompetente myndigheder i etableringslandet om, at anmelderen ikke har fået permanent eller midlertidigt forbud mod at udøve det pågældende erhverv.</p>\r\n<p class=\"Liste1\">\r\n   <span class=\"Liste1Nr\" id=\"id6c4bce9c-7cec-4112-a8e1-47421c0fac5b\">5)</span> Bevis for de erhvervsmæssige kvalifikationer.</p>\r\n<p class=\"Stk2\">\r\n   <span class=\"StkNr\" id=\"ida6704074-ea0a-40f7-9ac7-d5c1cd5fd5b3\">Stk. 4.</span> Anmeldelsen gælder for et år og skal fornyes for hvert efterfølgende år, hvor anmelderen agter midlertidigt eller lejlighedsvist at udføre opgaver som er forbeholdt autoriserede veterinærsygeplejersker.</p>\r\n<p class=\"Paragraf\" id=\"id5135dca2-74e1-4e8c-ada7-2d6d57842b06\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Fødevarestyrelsen kan kontrollere tjenesteyderens erhvervsmæssige kvalifikationer.</p>\r\n<p class=\"Stk2\">\r\n   <span class=\"StkNr\" id=\"idb0fbe14f-95ce-4753-a33c-a36759f277a5\">Stk. 2.</span> Hvis der er væsentlig forskel mellem tjenesteyderens erhvervsmæssige kvalifikationer og den uddannelse, der kræves efter denne bekendtgørelse og denne forskel kan skade den offentlige sundhed, giver Fødevarestyrelsen tjenesteyderen mulighed for at tage en egnethedsprøve eller gennemgå en prøvetid for at bevise, at denne har erhvervet den hidtidige manglende viden eller kompetence.</p>\r\n<p class=\"Paragraf\" id=\"id856f1b6a-773c-4ac5-a32e-429101efc838\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Fødevarestyrelsen kan for hver etablering eller udøvelse af tjenesteydelser, udveksle de nødvendige oplysninger med kompetente myndigheder i de i § 1, stk. 2, nævnte lande om, hvorvidt ansøgeren eller anmelderen er lovligt etableret, om den pågældendes redelige adfærd og om, hvorvidt den pågældende har været idømt faglige disciplinære eller strafferetlige sanktioner.</p>\r\n<p class=\"Stk2\">\r\n   <span class=\"StkNr\" id=\"id525af129-a5a0-4a0f-a1e0-ff23adfcf2d8\">Stk. 2.</span> Fødevarestyrelsen udveksler relevante oplysninger med de kompetente myndigheder i de i § 1, stk. 2, nævnte lande i forbindelse med klager fra modtagere af tjenesteydelser over tjenesteyder. Fødevarestyrelsen underretter tjenestemodtageren om klagens resultat.</p>\r\n<p class=\"Kapitel\" id=\"idfe2f0479-d5e4-45ed-8a97-00dffc9eb1c4\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Straf</p>\r\n<p class=\"Paragraf\" id=\"id36ae586f-0457-47e4-9538-1b796d61b195\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Med bøde straffes den der overtræder § 5, stk. 4, §§ 6-9, § 11, stk. 4 eller § 13, stk. 1.</p>\r\n<p class=\"Stk2\">\r\n   <span class=\"StkNr\" id=\"id54399317-3db4-43ad-8187-aa5bbfd7b570\">Stk. 2.</span> Ved overtrædelse af bestemmelserne angivet i stk. 1, kan straffen stige til fængsel i indtil 2 år, hvis den ved handlingen eller undladelsen skete overtrædelse er begået med fortsæt eller grov uagtsomhed, og der ved overtrædelsen er:</p>\r\n<p class=\"Liste1\">\r\n   <span class=\"Liste1Nr\" id=\"id37403245-d5c7-45fe-89aa-9c0bb298d1d0\">1)</span> forvoldt skade på menneskers eller dyrs sundhed eller fremkaldt fare, eller</p>\r\n<p class=\"Liste1\">\r\n   <span class=\"Liste1Nr\" id=\"id95aec0d5-a6e1-4b94-8610-3cf7211d5dce\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"ida6a7b6f5-6a00-48d5-94b5-a2634b36ed0f\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"Kapitel\" id=\"idcf127540-23e0-43cd-bda4-80d7ccd44886\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ikrafttrædelses- og overgangsbestemmelser</p>\r\n<p class=\"Paragraf\" id=\"id36cb827f-182c-41fd-9973-1bf4c3848f95\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Bekendtgørelsen træder i kraft den 2. oktober 2015.</p>\r\n<p class=\"Stk2\">\r\n   <span class=\"StkNr\" id=\"id6a7d0c9b-eb71-4266-bec8-f630a4c131ff\">Stk. 2.</span> Bekendtgørelse nr. 371 af 28. april 2011 om autorisation af veterinærsygeplejersker m.v. ophæves.</p>\r\n<p class=\"Stk2\">\r\n   <span class=\"StkNr\" id=\"idafca4490-a6a6-4ed3-909b-99e8adbe8028\">Stk. 3.</span> Autorisationer udstedt efter bekendtgørelse nr. 371 af 28. april 2011 om autorisation af veterinærsygeplejersker m.v., bevarer deres gyldighed, med beføjelse til behandling af selskabsdyr jf. bestemmelserne i denne bekendtgørelse.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 30. september 2015</p><p class=\"Sign1\" align=\"center\">Per S. Henriksen</p><p class=\"Sign2\" align=\"right\">/  Eyd Anni Nilssen</p></div><a id=\"id9a9c611c-8989-4f3a-b09d-8d6b20d9916f\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Følgende behandlinger må foretages af autoriserede veterinærsygeplejersker på selskabsdyr og heste, der er udelukket fra konsum, jf. betingelserne i § 7, stk. 1, i bekendtgørelse om autorisation af veterinærsygeplejersker m.v.</p>\r\n<p>1. Planlægge pleje og behandling af patienter.</p>\r\n<p>2. Udføre pleje og behandling af patienter.</p>\r\n<p>3. Monitorere almentilstand herunder temperatur, puls, respiration, væskebalance og smertevurdering.</p>\r\n<p>4. Overvåge tilstand og reagere på ændringer heri.</p>\r\n<p>5. Indgive lægemidler oralt, intramuskulært eller subkutant, der ikke er forbeholdt dyrlæger.</p>\r\n<p>6. Forestå almindelig sårpleje.</p>\r\n<p>7. Udføre simple behandlingsteknikker.</p>\r\n<p>8. Udføre den postoperative pleje af patienten.</p>\r\n<p>9. Optage EKG og bedømme kvaliteten af resultatet.</p>\r\n<p>10. Foretage ikke kontrastkrævende røntgenundersøgelse, under hensyntagen til patientens tilstand.</p>\r\n<p>11. Udtage følgende biologisk prøvemateriale:</p>\r\n<p class=\"Tab2\">a. Blod.</p>\r\n<p class=\"Tab2\">b. Fæces.</p>\r\n<p class=\"Tab2\">c. Urin.</p>\r\n<p class=\"Tab2\">d. Svaberprøver.</p>\r\n<p class=\"Tab2\">e. Hudskrab.</p>\r\n<p>\r\n</p>\r\n<a id=\"id6d1a4a56-8d61-4777-acea-0a87d49ce950\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Følgende behandlinger må foretages af autoriserede veterinærsygeplejersker på selskabsdyr og heste, der er udelukket fra konsum, jf. betingelserne i § 7, stk. 2, i bekendtgørelse om autorisation af veterinærsygeplejersker m.v.</p>\r\n<p class=\"Tab1\">1. Udtage diagnostiske prøver, der ikke kræver penetration af legems- eller ledhuler.</p>\r\n<p class=\"Tab1\">2. Foretage røntgenkontrastundersøgelser af mavetarmkanalen.</p>\r\n<p class=\"Tab1\">3. Applicere alle typer diagnostika, vacciner og lægemidler, med undtagelse af anæstetika, gennem godkendte administrationsruter dog undtaget legemshuler, led, seneskeder og rygmarvskanalen.</p>\r\n<p class=\"Tab1\">4. Foretage væsketerapi.</p>\r\n<p class=\"Tab1\">5. Forberede patienter til operation, herunder præmedicinering samt klargøring af operationsfelt.</p>\r\n<p class=\"Tab1\">6. Overvåge anæsteserede patienter.</p>\r\n<p class=\"Tab1\">7. Anlægge og skifte forbindinger, hvori ikke indgår hårdt fikseringsmateriale.</p>\r\n<p class=\"Tab1\">8. Ilægge:</p>\r\n<p class=\"Tab3\">a. Intravenøst kateter.</p>\r\n<p class=\"Tab3\">b. Trakealtubus.</p>\r\n<p class=\"Tab3\">c. Næsesvælgsonde.</p>\r\n<p class=\"Tab3\">d. Ventrikelsonde.</p>\r\n<p class=\"Tab3\">e. Urinvejskateter.</p>\r\n<p class=\"Tab1\">9. Ilægning af kateter i perifere vener. Kateteret må ikke nå centrale vener, og dets længde skal:</p>\r\n<p class=\"Tab3\">a. For dyr under 10 kg, være under 7 cm.</p>\r\n<p class=\"Tab3\">b. For dyr på 10 kg eller derover, være under 10 cm.</p>\r\n<p class=\"Tab1\">10. Afslutte simple, ukomplicerede operationer med suturering af huden. Det forudsættes, at veterinærsygeplejersken ikke samtidig overvåger den anæsteserede patient.</p>\r\n<p class=\"Tab1\">11. Foretage kontrastrøntgenundersøgelse af urinblæren (pneumocystografi).</p>\r\n<p class=\"Tab1\">12. Foretage laserbehandling med laserklasse III B (terapilaserbehandling).</p>\r\n<p>\r\n</p>\r\n<a id=\"ided75b9a2-22d9-473f-b092-99a86a61328d\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B3\">\r\n   </span>\r\n   <span id=\"Bil3\">Bilag 3</span>\r\n</p>\r\n<p class=\"BilagTekst\">Følgende behandlinger må foretages af autoriserede veterinærsygeplejersker på selskabsdyr og heste, der er udelukket fra konsum, jf. betingelserne i § 7, stk. 3, i bekendtgørelse om autorisation af veterinærsygeplejersker m.v.</p>\r\n<p>1) Applicere anæstetika, herunder inhalationsanæstetika.</p>\r\n<p>2) Applicere lægemidler i bughulen.</p>\r\n<p>3) Skifte eller anlægge forbindinger under anvendelse af fikserende materialer.</p>\r\n<p>\r\n</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idc3fb2119-cfe1-42ae-80d9-689a8ef89b01\" href=\"#Henvisning_idc3fb2119-cfe1-42ae-80d9-689a8ef89b01\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, nr. L 255, s. 22, som senest ændret ved Europa-Parlementets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer og forordning (EU) nr. 1024/2012 om det administrative samarbejde ved hjælp af informationssystemet for det indre marked ( »IMI-forordningen« ), EU-Tidende 2013, nr. L 354, s. 132, og dele af Europa-Palamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006, nr. L 376, s. 36.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/2015"
        },
        {
            "displayName": "Accession",
            "displayValue": "B20150115305"
        },
        {
            "displayName": "Entydig dokumentidentifikation",
            "displayValue": "CK000121"
        },
        {
            "displayName": "Dato for førstegangsindlæggelse",
            "displayValue": "01/10/2015"
        },
        {
            "displayName": "Dato for indlæggelse",
            "displayValue": "01/10/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1153"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "30/09/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.<br /> Fødevarestyrelsen, j. nr. 2014-15-209-00019"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}