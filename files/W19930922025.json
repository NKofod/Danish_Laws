{
    "id": 156858,
    "title": "Ankestyrelsens principafgørelse O-41-93 om betaling - aflastningsophold - plejehjem - midlertidigt døgnophold - kost og pleje",
    "documentTypeId": "240",
    "isSagsforlobPeriodValid": true,
    "shortName": "KEN nr 9220 af 15/06/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-41-93 om betaling - aflastningsophold - plejehjem - midlertidigt døgnophold - kost og pleje</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 3 sager om betaling for midlertidigt døgnophold før 1. juli 1991. Før 1.juli 1991 var der ikke fastsat særlige regler om betaling for midlertidigt døgnophold. Nu er der i bistandslovens § 86 a - der trådte i kraft 1. juli 1991 - fastsat regler om betaling for kost og øvrige ydelser ved midlertidigt døgnophold, der anvises af kommunen.</p>\r\n   <p class=\"TekstGenerel\">Ankestyrelsen fandt, at der i alle 3 sager havde været tale om midlertidigt døgnophold (aflastningsophold) på et plejehjem oprettet i henhold til bistandslovens § 79, og at betaling derfor måtte opkræves efter reglerne i den dagældende bistandslovs § 85, stk. 1.</p>\r\n   <p class=\"TekstGenerel\">Den omstændighed, at kommunen i den 3. sag havde valgt at oprette 2 dag/nathjemspladser på kommunens almindelige plejehjem, ændrede ikke ved, at der stadig var tale om ophold på plejehjem.</p>\r\n   <p class=\"TekstGenerel\">Da ingen af opholdene havde strakt sig ud over en kalendermåned, fandt Ankestyrelsen ikke, at der i tiden indtil den 1. juli 1991 havde været hjemmel for opkrævning af betaling for disse ophold.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 817 af 6. december 1990 - § 85, stk. 1</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 20057-92 og sag nr. 2 - j.nr. 20062-92</p>\r\n<p>Sagerne vedrørte samme kommune.</p>\r\n<p>Der var tale om 2 pensionister, der begge var afkrævet betaling for kost under et midlertidigt døgnophold (aflastningsophold) på et kommunalt plejehjem.</p>\r\n<p>Kommunen krævede betaling for kost under opholdet efter reglerne i bistandslovens § 78, der vedrørte betaling for ophold i daghjem.</p>\r\n<p>Kommunen oprettede ikke daghjemspladser, da dette ville medføre ekstraudgifter, når de pågældende skulle overnatte i egen bolig, og stuerne alligevel stod tomme om natten. Ankenævnet fandt, at kommunen ikke havde været berettiget til at afkræve betaling for kost.</p>\r\n<p>Nævnet lagde vægt på, at der ikke i bistandsloven var fastsat reglerom betaling for aflastningsophold på institutioner. Betalingsspørgs målet måtte derfor afgøres efter de betalingsregler, som i øvrigtgjaldt for den pågældende institution, i dette tilfælde bistands lovens § 85, stk. 1.</p>\r\n<p>Sagerne er sammen med den 3. sag behandlet i principielt møde med henblik på afklaring af retstilstanden inden den 1. juli 1991, hvor problemet var, om § 78 i bistandsloven kunne anvendes analogt på personer, der havde ophold i en kortere periode på plejehjem.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Efter bistandslovens § 7 skal den, der modtager bistand fra det offentlige, medmindre andet er bestemt i loven, yde betaling efter de regler, der gælder for den modtagne bistand.</p>\r\n<p>Det afhænger således af særreglerne for den enkelte form for hjælp i hvilket omfang, der kan afkræves betaling.</p>\r\n<p>Ankestyrelsen lagde til grund, at der fandtes særskilte betalings regler for daghjem og plejehjem, hvorimod der ikke før 1. juli 1991 var fastsat særlige regler for betaling for midlertidigt døgnophold.</p>\r\n<p>Ankestyrelsen fandt ikke, at der havde været tale om ophold i et daghjem/nathjem, hvorfor der ikke kunne kræves betaling efter disse regler.</p>\r\n<p>Ankestyrelsen fandt derimod, at der i begge tilfælde havde været tale om midlertidigt døgnophold på et plejehjem oprettet i henhold til bistandslovens § 79.</p>\r\n<p>Reglerne om betaling for ophold i plejehjem uden pensionsudbetaling fandtes før 1. juli 1991 i den dagældende bistandslovs § 85, stk. 1.</p>\r\n<p>Efter denne bestemmelse ydes betaling for ophold på plejehjem medvirkning fra udgangen af den måned, der følger efter indlæggelses måneden.</p>\r\n<p>Da ingen af opholdene havde strakt sig ud over en kalendermåned fandt Ankestyrelsen ikke, at der i tiden indtil den 1. juli 1991 havde været hjemmel i bistandsloven for opkrævning af betaling for disse ophold.</p>\r\n<p>Ankestyrelsen tiltrådte således nævnets afgørelse.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 3 - j.nr. 20059-92.</p>\r\n<p>En pensionist havde i flere kortvarige perioder ophold på plejehjem, hvor hun blev afkrævet betaling for kost.</p>\r\n<p>Kommunen krævede betaling for kost under opholdet efter reglerne i bistandslovens § 78, der vedrører betaling for ophold i daghjem. Kommunen var tidligere af ankenævnet underrettet om, at der ved aflastningsophold på plejehjem alene måtte kræves opholdsbetaling efter bistandslovens § 85, hvorfor kommunen valgte at oprette 2 dag/nathjemspladser på kommunens almindelige plejehjem.</p>\r\n<p>Ankenævnet fandt, at der ikke havde været hjemmel i bistandsloven til at afkræve pensionisten betaling for de midlertidige døgnophold på plejehjem.</p>\r\n<p>Nævnet henviste til en vejledende udtalelse af 14. oktober 1991 fra Socialministeriet.</p>\r\n<p>Socialministeriet anførte bl.a., at der ikke var hjemmel til atanvende bestemmelserne om betaling for ophold i dagcentre og dag hjem/nathjem analogt på midlertidigt døgnophold på plejehjem.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen traf afgørelse, der var identisk med afgørelserne i de 2 første sager.</p>\r\n<p>Den omstændighed, at kommunen i den 3. sag havde valgt at oprette 2 dag/nathjemspladser på kommunens almindelige plejehjem, ændrede ikke ved, at der stadig var tale om ophold på plejehjem, og måtte efter Ankestyrelsens opfattelse betragtes som en omgåelse af reglerne.</p>\r\n<p>Ankestyrelsen fandt, at pensionisten i 3 perioder havde haft døgn ophold på et plejehjem oprettet i henhold til bistandslovens § 79.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19930922025"
        },
        {
            "displayName": "Entydig dokumentidentifikation",
            "displayValue": "BS009648"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9220"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/06/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20057-9220062-9220059-92"
        },
        {
            "displayName": "Stikord",
            "displayValue": "O-41-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}