{
    "id": 38211,
    "title": "Børneopsparing, frigørende udbetaling. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60462 af 18/11/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I oktober 1991 anmodede en klager K et pengeinstitut P om udbetaling  \r\n\r\n af indeståendet på en i 1982 for K's barn oprettet børneopsparingskonto, hvis  \r\n\r\n bindingsperiode udløb 1. maj 1991. K var ved en skilsmisse tilkendt  \r\n\r\n forældremyndigheden om kontohaveren. Kontoens indestående var imidlertid  \r\n\r\n efter bindingsperiodens udløb på K's tidligere ægtefælles anmodning overført  \r\n\r\n til dennes konto. Ægtefællen fremlagde efterfølgende over for P en skrivelse,  \r\n\r\n hvorefter børneopsparingen måtte udbetales til ham. Skrivelsen fremtrådte som  \r\n\r\n underskrevet af såvel K som af barnet. K indbragte som værge for barnet sagen  \r\n\r\n for Ankenævnet med påstand om, at P tilpligtedes at betale indestående på  \r\n\r\n kontoen pr. </I> </P>  \r\n\r\n<P> <I>1. maj 1991 med tillæg af rente. K fik medhold. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Børneopsparing, frigørende udbetaling. </H1>  \r\n\r\n<P></P>  \r\n\r\n<BR>  \r\n\r\n<P>Kendelse af 18. november 1992 i sag nr. 271/1992 (Børneopsparing,  \r\n\r\n frigørende udbetaling). </P>  \r\n\r\n<P>I oktober 1991 anmodede klageren K pengeinstituttet P om udbetaling af  \r\n\r\n indeståendet på en i 1982 for K's barn oprettet børneopsparingskonto, hvis  \r\n\r\n bindingsperiode udløb den 1. maj 1991. K var ved en skilsmisse tilkendt  \r\n\r\n forældremyndigheden vedrørende kontohaveren. </P>  \r\n\r\n<P>Kontoens indestående var efter bindeingsperiodens udløb på K's tidligere  \r\n\r\n ægtefælles anmodning opgjort og overført til den tidligere ægtefælles konto.  \r\n\r\n Beløbet udgjorde ca. 14.000 kr. </P>  \r\n\r\n<P>Den 28. oktober 1991 fremlagde den tidligere ægtefælle for P en skrivelse  \r\n\r\n af samme dato, hvorefter børneopsparingen måtte udbetales til ham. Skrivelsen  \r\n\r\n fremtrådte som underskrevet af såvel K som barnet. </P>  \r\n\r\n<P>K indbragte som værge for barnet sagen for Ankenævnet med påstand om, at P  \r\n\r\n tilpligtedes at betale indeståendet på kontoen pr. 1. maj 1991 med tillæg af  \r\n\r\n renter. </P>  \r\n\r\n<P>P nedlagde påstand om frifindelse </P>  \r\n\r\n<P>Ankenævnet tog klagen til følge med disse bemærkninger: </P>  \r\n\r\n<P>&#187;Da indeståendet på en børneopsparingskonto tilhører barnet, kan  \r\n\r\n udbetaling forud for barnets fyldte 18. år ikke ske til andre end barnets  \r\n\r\n værge. P blev derfor ikke frigjort ved udbetalingen den 1. maj 1991 til K's  \r\n\r\n tidligere ægtefælle, hvilket for så vidt også er erkendt af P, der alene  \r\n\r\n støtter sin frifindelsespåstand på skrivelsen af 28. oktober 1991. </P>  \r\n\r\n<P>Efter indholdet af denne skrivelse tiltræder K, at indeståendet på  \r\n\r\n børneopsparingskontoen er udbetalt til den tidligere ægtefælle. </P>  \r\n\r\n<P>En sådan disposition, der må anses at have karakter af en betydelig gave  \r\n\r\n fra barnet, kan K ikke som værge gyldigt foretage, jvf. værgebekendtgørelsens  \r\n\r\n § 16. P er derfor - uafhængigt af, om den nævnte skrivelse af ægte - ikke  \r\n\r\n frigjort over for kontohaeren.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Offentliggjort i Fagskrift for Finansvæsen og Ankenævnets årsberetning for  \r\n\r\n 1992 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19926046225"
        },
        {
            "displayName": "Entydig dokumentidentifikation",
            "displayValue": "CA006146"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60462"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "18/11/1992"
        },
        {
            "displayName": "Administrerende myndighed",
            "displayValue": "Pengeinstitutankenævnet"
        },
        {
            "displayName": "Ressortministeriets journalnummer",
            "displayValue": "271/92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}