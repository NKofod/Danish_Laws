{
    "id": 156616,
    "title": "Ankestyrelsens principafgørelse O-78-86 om kontanthjælp - periodisering - tilbagebetaling/modregning - efterbetaling af pension - dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9089 af 26/11/1986",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-78-86 om kontanthjælp - periodisering - tilbagebetaling/modregning - efterbetaling af pension - dagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved efterbetaling af pension skulle fradrag i pensionen for udbetalte ydelser i form af sygedagpenge og kontanthjælp i efterbetalingsperioden ske måned for måned. Afgørende var denperiode, ydelsen skulle dække, og ikke udbetalings- eller konterings tidspunktet. Hjælp til udgifter, der forfaldt fx kvartalsvis, skulle fordeles med 1/3 pr. måned i det kvartal, udgifterne vedrørte.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 637 af 27. september 1989 - § 26, stk. 1, nr. 4</p>\r\n<p>Lov om dagpenge ved sygdom eller fødsel - lov nr. 852 af 20. december 1989 - § 26, stk. 5</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ansøger fik i juni 1984 tilkendt mellemste invalidepension med virkning fra 1. november 1981. I forbindelse med efterbetalingen af pension foretog det sociale udvalg en opgørelse af forskellen mellem den tilkendte mellemste pension og de udbetalte sociale ydelser beregnet for perioden under ét. Ansøgeren havde fra tidspunktet for tilflytningen til kommunen i september 1983 og indtil juni 1984 modtaget ialt 36.295 kr. i kontanthjælp. Den tidligere opholdskommune havde anmeldt et refusionskrav på 168.724 kr. vedrørende dagpenge og kontanthjælp efter bistandsloven. Pensionsberegningen resulterede herefter i et beløb på 10.930 kr., hvoraf 6.550,95 kr. var tilbageholdt til nedbringelse af bidragsgæld. Restbeløbet på 4.380 kr. var overført til pensionisten.</p>\r\n<p>Ankenævnet fandt, at fradragene i pensionen burde gøres op måned for måned, i overensstemmelse med pensionsberegningsmåden, således at pensionisten ville være berettiget til at få udbetalt den del af pensionen, der for den enkelte måned måtte overstige de sociale ydelser, der var udbetalt i samme måned. Nævnet opgjorde det samlede overskud til 22.283 kr. Efter fradrag af et udbetalt a contobeløb på 4.361 kr. samt det beløb socialudvalget havde udbetalt til ansøgeren pr. 1. august 1984 (4.380 kr.) og afdrag på bidragsrestance 6.550,95 kr., resterede der herefter et overskud på 6.991,05 kr., som nævnet pålagde socialudvalget at udbetale til pensionisten.</p>\r\n<p>Det sociale udvalg mente, at der skulle ske opgørelse af forskellen mellem udbetalte sociale ydelser og tilkendt pension beregnet for perioden under ét. Udvalget pegede samtidig på det problem, der lå i,at der i praksis ikke nødvendigvis var sammenfald mellem udbetaling /konteringsdatoen, og den periode ydelsen skulle dække.</p>\r\n<p>Lovgrundlag: Lov om dagpenge ved sygdom eller fødsel, § 26, stk. 5. Lov om social bistand, § 26, stk. 1, nr. 4.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltræder ankenævnets afgørelse, således at der ved beregningen lægges vægt på den periode, som ydelsen skal dække, og ikke på udbetalings-/konteringstidspunktet, og således at udgifter, der f.eks. forfalder kvartalsvis, fordeles med 1/3 pr. måned i det kvartal, de vedrører. *)</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19860908925"
        },
        {
            "displayName": "Entydig dokumentidentifikation",
            "displayValue": "BS009407"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9089"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "26/11/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20160-86"
        },
        {
            "displayName": "Stikord",
            "displayValue": "O-78-86"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}