{
    "id": 106149,
    "title": "1986 BSF 35   FORSLAG TIL FOLKETINGSBESLUTNING OM EN LANDSDÆKKENDE FORSØGSORDNING MED   TVÆRGÅENDE UDDANNELSER FOR KVINDER OVER 25 ÅR ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 35",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 35 </P>  \r\n\r\n<P></P>  \r\n\r\n<P>Forslag til folketingsbeslutning om en landsdækkende forsøgsordning med  \r\n\r\n tværgående uddannelser for kvinder over 25 år </P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Albrechtsen (VS) </P>  \r\n\r\n<P></P>  \r\n\r\n<P>den 6. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at sikre, at der pr. 1. juli 1987 </P>  \r\n\r\n<P>igangsættes en landsdækkende forsøgsordning med tværgående </P>  \r\n\r\n<P>uddannelser for kvinder over 25 år i henhold til nedenstående </P>  \r\n\r\n<P>retningslinjer: </P>  \r\n\r\n<P>1. Forsøgsordningens formål er at indhøste erfaringer med </P>  \r\n\r\n<P>uddannelsesforløb, der kombinerer undervisning i almene fag </P>  \r\n\r\n<P>(Undervisningsministeriets regi) med faglig uddannelse </P>  \r\n\r\n<P>(Arbejdsministeriets regi) med udgangspunkt i kvindernes egne </P>  \r\n\r\n<P>erfaringer. </P>  \r\n\r\n<P>2. Forsøgsordningen skal køre over 3 år med løbende evaluering og </P>  \r\n\r\n<P>opsamling samt en efterfølgende 6 måneders evalueringsperiode. </P>  \r\n\r\n<P>3. Der skal være økonomiske ressourcer til målrettet opsøgende </P>  \r\n\r\n<P>arbejde for at rekruttere kvinder til forsøgsordningen samt </P>  \r\n\r\n<P>økonomiske ressourcer til vejledning for at fastholde kvinderne i </P>  \r\n\r\n<P>forsøgsordningen. </P>  \r\n\r\n<P>4. Kursusforløbene skal være 1-årige med mulighed for modulopbygning </P>  \r\n\r\n<P>med afgangstrin undervejs og med undervisningspraktik m.v. </P>  \r\n\r\n<P>maksimalt 30 timer pr. uge. </P>  \r\n\r\n<P>5. Deltagerne modtager kursusgodtgørelse svarende til 40 timers </P>  \r\n\r\n<P>kursusgodtgørelse efter de gældende regler, bl.a. som på </P>  \r\n\r\n<P>specialarbejderskolerne. Kurset regnes som &#187;død periode&#171; i </P>  \r\n\r\n<P>relation til arbejdsløshedsforsikringen. </P>  \r\n\r\n<P>Transport til og fra kursusstedet skal være gratis. </P>  \r\n\r\n<P>6. Kursusforløbene skal kunne foregå i statslig, amtskommunal/ </P>  \r\n\r\n<P>kommunal og organisationsmæssig sammenhæng, og forsøgsbevillingen </P>  \r\n\r\n<P>skal således også kunne søges af de faglige organisationer. </P>  \r\n\r\n<P>7. Der afsættes på finansloven et beløb svarende til de årlige </P>  \r\n\r\n<P>udgifter i forbindelse med lærerlønninger, lokaler, </P>  \r\n\r\n<P>undervisningsmidler og midler til opsøgende virksomhed m.v. </P>  \r\n\r\n<P>Forsøgsordningen omfatter 1.000 kvinder om året. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Generelle bemærkninger </P>  \r\n\r\n<P>Arbejdsløsheden bliver stadig mere ulige fordelt. Kvinders </P>  \r\n\r\n<P>arbejdsløshedstal er højere end mænds, både i absolutte og i </P>  \r\n\r\n<P>relative tal (august 1986 sæsonkorrigeret: 125.600 kvinder og </P>  \r\n\r\n<P>88.100 mænd!), og kvinderne udgør 65 pct. af de langtidsarbejdløse </P>  \r\n\r\n<P>(1. halvår 1986). Undervisningsministeriets handlingsplan (juni </P>  \r\n\r\n<P>1985) spår, at kvinderne i løbet af en 5-årig periode vil komme </P>  \r\n\r\n<P>til at tegne sig for 3/4 af den samlede arbejdsløshed, hvis </P>  \r\n\r\n<P>kvinders uddannelses- og erhvervsvalg ikke ændres gennemgribende. </P>  \r\n\r\n<P>At dette arbejdsløshedstal afspejler en borgerlig regerings </P>  \r\n\r\n<P>bevidste politiske valg i form af en nedprioritering af den </P>  \r\n\r\n<P>offentlige sektor, hvor mange kvinder er ansat og ønsker </P>  \r\n\r\n<P>ansættelse, skal ikke sættes specielt i fokus her, men dog nævnes. </P>  \r\n\r\n<P>Formålet med dette beslutningsforslag er at skaffe midler til </P>  \r\n\r\n<P>forsøgsundervisning, der tager højde for ufaglærte kvinders </P>  \r\n\r\n<P>specielt dårlige forudsætninger for at turde gå i gang med </P>  \r\n\r\n<P>omskoling eller efter- og videreuddannelse. Det samme gælder </P>  \r\n\r\n<P>voksne kvinder med dårlige skoleerfaringer og dårlig skolebaggrund </P>  \r\n\r\n<P>samt en forældet og ubrugelig uddannelse. Forslagsstillerne har </P>  \r\n\r\n<P>derfor prioriteret voksne kvinder fra 25 år og opad som målgruppe </P>  \r\n\r\n<P>for denne forsøgsvirksomhed, uden at det dog skal tages så </P>  \r\n\r\n<P>bogstaveligt, at ikke en eneste under 25 kan slippe igennem </P>  \r\n\r\n<P>nåleøjet. </P>  \r\n\r\n<P>Institut for Uddannelse og Socialisering, Aalborg Universitetscenter, </P>  \r\n\r\n<P>har i en undersøgelse om uddannelsestilbuddene konstateret, at </P>  \r\n\r\n<P>kvinder i alderen 30-40 generelt er motiverede for at prøve noget </P>  \r\n\r\n<P>nyt, herunder at uddanne sig. Endvidere stiger motivationen til </P>  \r\n\r\n<P>yderligere uddannelse markant efter kursusdeltagelse. Men samtidig </P>  \r\n\r\n<P>er denne gruppe kvinder meget usikker over for at skulle sidde på </P>  \r\n\r\n<P>skolebænken igen. De har f.eks. oplevet, at de ikke har kunnet </P>  \r\n\r\n<P>hjælpe deres børn med matematik og sprog, og det har gjort dem </P>  \r\n\r\n<P>usikre. </P>  \r\n\r\n<P>Kvinder i denne alder står ifølge undersøgelsen ved en korsvej i </P>  \r\n\r\n<P>deres liv. De vil gerne prøve noget nyt. De vil gerne have noget </P>  \r\n\r\n<P>med mennesker at gøre. Men barriererne synes næsten </P>  \r\n\r\n<P>uoverstigelige. Kvindernes almene kvalifikationsniveau er lavt. </P>  \r\n\r\n<P>Det betyder bl.a., at de er dårligt stillede med hensyn til </P>  \r\n\r\n<P>hurtigt at kunne omstille sig, og angsten for ikke at slå til, </P>  \r\n\r\n<P>angsten for igen at skulle sidde på skolebænken, overstiger alt </P>  \r\n\r\n<P>for let deres motivation til at gå i gang. Der skal ikke meget til </P>  \r\n\r\n<P>for at vælte læsset, for at udtrykke det på den måde. Bare et </P>  \r\n\r\n<P>nederlag kan skræmme dem langt væk. Forholdet til uddannelse er </P>  \r\n\r\n<P>altså dobbelttydigt. </P>  \r\n\r\n<P>Men det er vigtigt at udnytte denne gruppes positive holdning, og den </P>  \r\n\r\n<P>bedste måde synes at være at give kvinderne almene kvalifikationer </P>  \r\n\r\n<P>og samtidig tage hensyn til de erfaringer, som kvinderne har, og </P>  \r\n\r\n<P>give kvinderne oplysning om de muligheder, der eksisterer på </P>  \r\n\r\n<P>arbejdsmarkedet. </P>  \r\n\r\n<P>Kvinder i 40rne og opad er derimod meget lidt motiverede for </P>  \r\n\r\n<P>uddannelse. De kan ikke se noget perspektiv i at tage en </P>  \r\n\r\n<P>uddannelse på &#187;så sent et tidspunkt i livet&#171;, og frem for alt  \r\n\r\n</P>  \r\n\r\n<P>føler de sig meget fremmede over for uddannelse og undervisning. </P>  \r\n\r\n<P>Ingen skal kunne tvinges ind i et kursusforløb eller en uddannelse. </P>  \r\n\r\n<P>De fleste af disse kvinder har haft en langvarig tilknytning til </P>  \r\n\r\n<P>arbejdsmarkedet og har passet deres arbejde fortrinligt. Det er jo </P>  \r\n\r\n<P>ikke deres skyld, at arbejdsmarkedet har udviklet sig, så der ikke </P>  \r\n\r\n<P>er plads til dem mere. </P>  \r\n\r\n<P>Men der må gøres et aktivt opsøgende arbejde for at motivere også </P>  \r\n\r\n<P>denne gruppe til efter- og videreuddannelse. Gruppens selvtillid </P>  \r\n\r\n<P>skal styrkes. Man er jo lige ved at græde, når man hører kvinder i </P>  \r\n\r\n<P>begyndelsen af fyrrerne sige: &#187;uddannelse er for de unge - lad os  \r\n\r\n</P>  \r\n\r\n<P>gamle være i fred!&#187; </P>  \r\n\r\n<P>Det er klart, at dette beslutningsforslag om forsøgsundervisning kun </P>  \r\n\r\n<P>er en mikroskopisk del af de foranstaltninger, der skal sættes i </P>  \r\n\r\n<P>gang for at ændre hele dette billede. Det drejer sig jo også om </P>  \r\n\r\n<P>betalt frihed til uddannelse, som VS vil komme med </P>  \r\n\r\n<P>beslutningsforslag om, det drejer sig om en mindre skarp </P>  \r\n\r\n<P>arbejdsdeling, og det drejer sig om en helt anden folkeskole. Men </P>  \r\n\r\n<P>hvor mikroskopisk vort forslag end er i denne sammenhæng, er det </P>  \r\n\r\n<P>dog et lille skridt i den rigtige retning. </P>  \r\n\r\n<P>Der er altså mange barrierer, uformelle som formelle, der skal </P>  \r\n\r\n<P>nedbrydes. </P>  \r\n\r\n<P>Undersøgelser fra KAD og HK peger på, at kvinder vil have arbejde, </P>  \r\n\r\n<P>ikke uddannelse. Dette resultat hænger sammen med den manglende </P>  \r\n\r\n<P>selvtillid og angsten, som er beskrevet ovenfor, men så sandelig </P>  \r\n\r\n<P>også med, at den eksisterende uddannelsesydelse afsluttes med </P>  \r\n\r\n<P>nedsatte dagpenge i tilfælde af fortsat arbejdsløshed. På den måde </P>  \r\n\r\n<P>bliver uddannelse en straf og tvang. Dette virker naturligvis ikke </P>  \r\n\r\n<P>befordrende på uddannelseslysten og motivationen hos den del af </P>  \r\n\r\n<P>befolkningen, som har et uddannelsesefterslæb og dårlige </P>  \r\n\r\n<P>skoleerfaringer med mange nederlag. </P>  \r\n\r\n<P>Endelig er det jo også naivt at tro, at ufaglært arbejdskraft med det </P>  \r\n\r\n<P>samme vil juble af begejstring over kursustilbud, når den i årevis </P>  \r\n\r\n<P>har befundet sig under arbejdsbetingelser, hvor kursusvirksomhed </P>  \r\n\r\n<P>og efteruddannelse har været forbeholdt de faglærte og lederne, og </P>  \r\n\r\n<P>hvor ethvert selvstændigt initiativ måske er blevet undertrykt. En </P>  \r\n\r\n<P>så skarp arbejdsdeling mellem håndens og åndens arbejde, som </P>  \r\n\r\n<P>eksisterer i vort samfund, afspejles naturligvis i motivationen </P>  \r\n\r\n<P>for uddannelse. </P>  \r\n\r\n<P>Uddannelsestilbudsordningen har været en stor fiasko. Kun ca. 6 pct. </P>  \r\n\r\n<P>af målgruppen har indtil nu brugt uddannelsestilbuddene. Kvinderne </P>  \r\n\r\n<P>tror ikke på, at korte kurser giver arbejde ( det gør de heller </P>  \r\n\r\n<P>ikke), og kvinderne mangler de nødvendige kvalifikationer for at </P>  \r\n\r\n<P>tage en kompetencegivende uddannelse. </P>  \r\n\r\n<P>Undersøgelsen fra AUC viser samtidig, at 41,5 pct. har 7. kl., 17,5 </P>  \r\n\r\n<P>pct. 8. kl., 23,9 pct. 9. kl. og 8,1 pct. 10. kl. i aldersgruppen </P>  \r\n\r\n<P>30-ca. 40 år. Går vi til de over 40-årige, har 82 pct. kun 7. kl. </P>  \r\n\r\n<P>(omfatter også mænd). </P>  \r\n\r\n<P>Loven om arbejdstilbud til ledige duer simpelt hen ikke og slet ikke </P>  \r\n\r\n<P>til omtalte gruppe. Den tilgodeser hovedsagelig de grupper, som i </P>  \r\n\r\n<P>forvejen har en mellemlang eller videregående uddannelse, fordi </P>  \r\n\r\n<P>disse har lettest ved at komme ind i et uddannelsesforløb, og </P>  \r\n\r\n<P>fordi de samtidig har større samfundsmæssig indsigt, uden at de </P>  \r\n\r\n<P>for så vidt er sikret arbejde bagefter af den grund, men de ville </P>  \r\n\r\n<P>være bedre stillede, hvis man udvidede den offentlige sektor, som </P>  \r\n\r\n<P>mange af dem er uddannet til! </P>  \r\n\r\n<P>Forslagsstillerne forestiller sig i øvrigt også, at de kurser, som </P>  \r\n\r\n<P>rettes ind mod specifikke brancher, skal kvalificere kvinderne </P>  \r\n\r\n<P>fagligt og tælle med i en opkvalificering af kvinderne og give dem </P>  \r\n\r\n<P>fortrinsret til eventuel videreuddannelse inden for pågældende </P>  \r\n\r\n<P>branche. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad 1 og 2 </P>  \r\n\r\n<P>Det eksisterende uddannelsessystem er meget skarpt opdelt, og det er </P>  \r\n\r\n<P>denne skarpe opdeling, der nødvendiggør en forsøgsordning med </P>  \r\n\r\n<P>tværgående uddannelsesmulighed. De almene uddannelser hører under </P>  \r\n\r\n<P>Undervisningsministeriet (folkeskole, HF), de faglige uddannelser </P>  \r\n\r\n<P>og arbejdsmarkedsuddannelserne hører under Arbejdsministeriet. </P>  \r\n\r\n<P>Økonomisk er der også en adskillelse, idet der er tale om </P>  \r\n\r\n<P>henholdsvis kommunal/ amtskommunal og statslig finansiering. Der </P>  \r\n\r\n<P>er til trods for denne skarpe opdeling allerede foretaget </P>  \r\n\r\n<P>spændende eksperimenter netop i stil med vores forslag. Det er </P>  \r\n\r\n<P>bl.a. sket i henhold til 10-punktsprogrammet, på daghøjskolerne, </P>  \r\n\r\n<P>på kvindeprojekterne ved AMU, i KAD osv. Men det har taget </P>  \r\n\r\n<P>initiativrige og idealistiske folk oceaner af tid at søge om </P>  \r\n\r\n<P>økonomiske midler fra Herodes til Pilatus. </P>  \r\n\r\n<P>Dette beslutningsforslag skal derfor også betragtes som en forenkling </P>  \r\n\r\n<P>af processen, således at kræfterne kan bruges på det vigtigste, </P>  \r\n\r\n<P>nemlig at udvikle alternative uddannelsesforløb, i stedet for at </P>  \r\n\r\n<P>finde rundt i en jungle af lovparagraffer. </P>  \r\n\r\n<P>Det er ligeledes meget vigtigt, at forsøgene samles op og evalueres </P>  \r\n\r\n<P>samlet med henblik på at vurdere, hvilke forsøg der skal arbejdes </P>  \r\n\r\n<P>videre med. I dag opsamles erfaringerne ikke koordineret og </P>  \r\n\r\n<P>målrettet. </P>  \r\n\r\n<P>Forslagsstillerne mener, at forsøgene skal have god tid, og har </P>  \r\n\r\n<P>derfor valgt en 3-årig periode med efterfølgende 6 måneders </P>  \r\n\r\n<P>evaluering, netop for at give lejlighed til at samle de løbende </P>  \r\n\r\n<P>evalueringer op og bedømme forsøgsperiodens resultater samlet. </P>  \r\n\r\n<P>Ad 3 </P>  \r\n\r\n<P>Kvinderne vil ikke bare komme af sig selv. Der skal et meget aktivt </P>  \r\n\r\n<P>og målrettet opsøgende arbejde til, bl.a. via fagforeningerne, som </P>  \r\n\r\n<P>til dels kender deres medlemmer. Kvinderne skal have oplysninger </P>  \r\n\r\n<P>og råd om, hvorledes de vil blive stillet økonomisk i perioden, de </P>  \r\n\r\n<P>skal have hjælp til praktiske problemer etc., og der skal være </P>  \r\n\r\n<P>tilknyttet personer, der kan give råd og vejledning i </P>  \r\n\r\n<P>forsøgsperioden, personer, som kvinderne samtidig kan søge hjælp </P>  \r\n\r\n<P>hos, hvis de synes, de er ved at køre fast og ikke kan klare det. </P>  \r\n\r\n<P>På den måde kan frafaldet mindskes mest muligt. </P>  \r\n\r\n<P>Ad 4 </P>  \r\n\r\n<P>Kurserne skal som sagt kombinere undervisning i almene fag (herunder </P>  \r\n\r\n<P>redskabsfag som matematik og dansk) med faglig uddannelse inkl. </P>  \r\n\r\n<P>praktik og samtidig give en samfundsmæssig indsigt, der giver </P>  \r\n\r\n<P>kvinderne mulighed for at vurdere deres egen situation og egne </P>  \r\n\r\n<P>muligheder. Der skal sideløbende arbejdes praktisk og teoretisk, </P>  \r\n\r\n<P>og der skal være muligheder for at lave et produkt. Det vil sige, </P>  \r\n\r\n<P>at økonomien skal række til, at der til undervisningen i de almene </P>  \r\n\r\n<P>fag er mulighed for at bruge video, teater, båndoptagelser etc., </P>  \r\n\r\n<P>og at der skal være redskaber og maskiner til den praktiske del. </P>  \r\n\r\n<P>At tage udgangspunkt i kvinders situation betyder også, at det er </P>  \r\n\r\n<P>nødvendigt at forholde sig til den virkelighed, at det den dag er </P>  \r\n\r\n<P>kvinder, der i dag har hovedansvaret for mand, børn og hjem. Det </P>  \r\n\r\n<P>gælder særligt i den gruppe, der her er tale om. Derfor bør </P>  \r\n\r\n<P>undervisningsdagen ikke overstige maksimalt 30 timer om ugen eller </P>  \r\n\r\n<P>6 timer om dagen. Det er psykisk meget krævende at gå i gang med </P>  \r\n\r\n<P>noget nyt og helt fremmed, og der skal ikke mange vanskeligheder </P>  \r\n\r\n<P>til, før læsset væltes. </P>  \r\n\r\n<P>Det kan være svært at overskue et 1-årigt kursus. Derfor er det </P>  \r\n\r\n<P>vigtigt, at kurset opbygges sådan, at der er afgangstrin undervejs </P>  \r\n\r\n<P>med papir på kursusdeltagelse, således at kvinderne står med noget </P>  \r\n\r\n<P>konkret i hånden bagefter. </P>  \r\n\r\n<P>Det giver sig selv, at der skal være mulighed for kvindelige </P>  \r\n\r\n<P>undervisere. </P>  \r\n\r\n<P>Ad 5 </P>  \r\n\r\n<P>Straffeelementet skal helt væk fra uddannelseselementet. Derfor skal </P>  \r\n\r\n<P>kursustiden ikke betyde, at deltagerne bruger timer i relation til </P>  \r\n\r\n<P>arbejdsløshedsforsikringen. Det ville betyde uro, idet mange </P>  \r\n\r\n<P>kvinder i så tilfælde af angst for at falde for 1.040-timers </P>  \r\n\r\n<P>reglen ville forlade kurset for på kort sigt at få et arbejde, </P>  \r\n\r\n<P>hvilket måske ville forværre situationen på lang sigt, fordi disse </P>  \r\n\r\n<P>kvinders udgangspunkt stadig ville være det samme dårlige. Derfor </P>  \r\n\r\n<P>skal kurset tælle med som &#187;død periode&#171;. </P>  \r\n\r\n<P>Ad 6 </P>  \r\n\r\n<P>Forslagsstillerne ønsker at give fagforeninger, men selvfølgelig også </P>  \r\n\r\n<P>kvindepolitisk interesserede organisationer mulighed for at søge </P>  \r\n\r\n<P>på lige fod med statslige og (amts)kommunale organer. </P>  \r\n\r\n<P>Fagforeningerne har som allerede nævnt den største mulighed for at </P>  \r\n\r\n<P>komme i kontakt med medlemmerne og spiller derfor en altafgørende </P>  \r\n\r\n<P>rolle i rekrutteringen af kvinderne. Det er fagforeningerne, der </P>  \r\n\r\n<P>kender kvindernes forudsætninger bedst, og det er derfor </P>  \r\n\r\n<P>fagforeningerne, der må gå i spidsen i det opsøgende arbejde. De </P>  \r\n\r\n<P>forsøg, nogle fagforeninger laver i dag, betales af dem selv. Det </P>  \r\n\r\n<P>er fuldkommen grotesk. Det vil sige, at den dårligst uddannede del </P>  \r\n\r\n<P>af befolkningen selv skal betale for eksperimenter med hensyn til </P>  \r\n\r\n<P>uddannelse, mens den bedrestillede del af befolkningen har fået </P>  \r\n\r\n<P>uddannelsen betalt af det offentlige. </P>  \r\n\r\n<P>En bred vifte af udbydere af forsøgsundervisning er samtidig garanten </P>  \r\n\r\n<P>for, at erfaringerne bliver så alsidige som muligt. </P>  \r\n\r\n<P>Ad 7 </P>  \r\n\r\n<P>Der gives i dag penge til forsøgsundervisning, men de gives i </P>  \r\n\r\n<P>forskellig regi. Der er f.eks. i 1985 afsat 2-3 mill. kr. til </P>  \r\n\r\n<P>forsøgsuddannelser i Arbejdsministeriet. Bevillingen er en </P>  \r\n\r\n<P>forsknings- og forsøgsbevilling, og pengene fordeles bl.a. på </P>  \r\n\r\n<P>baggrund af, hvor mange forsøgsordninger, der kommer ind. </P>  \r\n\r\n<P>Der er givet penge over 10-punktsprogrammet. Der er givet penge fra </P>  \r\n\r\n<P>EFs socialfond. Men det er svært at danne sig et overblik over </P>  \r\n\r\n<P>pengenes placering, og pengene bruges samtidig til meget andet. </P>  \r\n\r\n<P>Det er altså ret tilfældigt, hvor meget der bruges på det formål, </P>  \r\n\r\n<P>forslagsstillerne ønsker fremmet. </P>  \r\n\r\n<P>Forslagsstillerne mener derfor, at der bør skabes økonomiske rammer </P>  \r\n\r\n<P>for et målrettet forsøgsarbejde med 1.000 kvinder om året i en </P>  \r\n\r\n<P>3-årig periode. </P>  \r\n\r\n<P>Det er et stort forsøg. Det skyldes bl.a., at forsøget samtidig skal </P>  \r\n\r\n<P>afhjælpe den katastrofale kvindearbejdsløshed i bl.a. forslagets </P>  \r\n\r\n<P>målgruppe. Udgifterne er små i sammenligning med de sociale </P>  \r\n\r\n<P>tragedier, der følger i kølvandet, når mange i denne målgruppe </P>  \r\n\r\n<P>sættes på nedsatte dagpenge. </P>  \r\n\r\n<P>En forsøgsordning med 1.000 kvinder om året vil i kursusudgifter </P>  \r\n\r\n<P>koste ca. 92 mill. kr. kr. pr. år. Når hertil lægges penge til </P>  \r\n\r\n<P>opsøgende virksomhed, vejledning etc., vil udgiften komme op på </P>  \r\n\r\n<P>ca. 100 mill. kr. om året. Denne pris er regnet ud på baggrund af </P>  \r\n\r\n<P>gennemsnitspriser på specialarbejderskolerne. En uge koster i </P>  \r\n\r\n<P>gennemsnit 24.310 kr. for en gennemsnitlig holdstørrelse på 10,5. </P>  \r\n\r\n<P>Det svarer til 2.315 kr. om ugen. Forslagsstillerne regner med, at </P>  \r\n\r\n<P>forsøgsordningen vil strække sig over 40 uger. Dette svarer til 2 </P>  \r\n\r\n<P>gange de eksisterende LAMU-kurser. Denne udgift dækker alt ekskl. </P>  \r\n\r\n<P>kursusgodtgørelse, som ikke er medregnet i prisen, da kvinderne </P>  \r\n\r\n<P>skulle have haft dagpenge, hvis de ikke var på kurset. Der er </P>  \r\n\r\n<P>således ikke tale om ekstra udgifter af betydning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00035"
        },
        {
            "displayName": "Entydig dokumentidentifikation",
            "displayValue": "CL004973"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}