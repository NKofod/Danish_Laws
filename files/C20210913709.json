{
    "id": 221480,
    "title": "Cirkulære om tildeling af Forsvarets Medalje for International Tjeneste i Bronze",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9137 af 01/03/2021",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om tildeling af Forsvarets Medalje for International Tjeneste i Bronze</p>\r\n<p class=\"Paragraf\" id=\"id5eca6431-ac3b-4d51-9851-582589df0a82\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Hendes Majestæt Dronningen bifaldt den 2. september 2020 Forsvarets Medalje for International Tjeneste i Bronze. Forsvarets Medalje for International Tjeneste i Bronze kan tildeles militært og civilt personel i Forsvaret, der har ydet en anerkendelsesværdig international indsats.</p>\r\n<p class=\"Stk2\">\r\n   <span class=\"StkNr\" id=\"id2e06186e-79af-4ec3-a35e-9c83696be3ed\">Stk. 2.</span> Medaljen kan tillige tildeles andre danskere såvel som udlændinge, der har ydet en særlig anerkendelsesværdig international indsats for Danmark.</p>\r\n<p class=\"Stk2\">\r\n   <span class=\"StkNr\" id=\"id923028fc-763c-4ab6-836d-4dffa5a3aa18\">Stk. 3.</span> Tildeling af medaljen foretages af Forsvarschefen.</p>\r\n<p class=\"Paragraf\" id=\"ida270ebb0-b90b-484d-bd48-ad177a8292d0\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Medaljen præges i bronze og bærer på aversen statsvåbenets tre kronede løver ledsaget af ni hjerter udfyldende hele aversens flade. På reversen indgraveres ”FOR DANMARK” indskrevet i en krans af egeløv.</p>\r\n<p class=\"Stk2\">\r\n   <span class=\"StkNr\" id=\"idc4d6cee5-6703-4bae-8540-995f9f145d61\">Stk. 2.</span> Til medaljen hører et rødt krydsbånd med én tynd hvid stribe i midten. Medaljens krydsbånd placeres på venstre side af brystet i overensstemmelse med det til enhver tid gældende reglement for bæring af dekorationer.</p>\r\n<p class=\"Stk2\">\r\n   <span class=\"StkNr\" id=\"id28c4ed9e-41b9-4073-bbdc-4f7f9b6063c6\">Stk. 3.</span> Ved gentagen tildeling forholdes således, at anden gang påhæftes medaljens krydsbånd et 2-tal i arabertal, tredje gang påhæftes medaljens krydsbånd et 3-tal i arabertal og så fremdeles.</p>\r\n<p class=\"Stk2\">\r\n   <span class=\"StkNr\" id=\"id59d7bd67-07d8-42c8-b2e3-15e1e37134c6\">Stk. 4.</span> Såfremt pågældende medaljemodtager under international operativ indsættelse har ydet en modig indsats, påhæftes medaljens krydsbånd et egeløv i sølv. Ved gentagen tildeling forholdes således, at anden gang erstattes egeløv i sølv med egeløv i guld. Ved tredje gang tildeles nyt egeløv i sølv, og der bæres egeløv i sølv såvel som egeløv i guld. Ved fjerde gang tildeles nyt egeløv i guld, og der bæres to egeløv i guld og så fremdeles.</p>\r\n<p class=\"Stk2\">\r\n   <span class=\"StkNr\" id=\"idc7c4c5f0-8a0c-426d-9dc9-686868dbcda6\">Stk. 5.</span> Såfremt pågældende medaljemodtager under international operativ indsættelse har ydet en ekstraordinær indsats, påhæftes medaljens krydsbånd et egeløv i bronze. Egeløv i Bronze kan kun tildeles én gang pr. udsendelsesperiode. Tildeles der i forbindelse med en anden international operativ indsættelse på ny et egeløv i bronze bæres to egeløv på krydsbåndet og så fremdeles.</p>\r\n<p class=\"Paragraf\" id=\"id091e80ac-2e03-42d0-b4f7-6fe354f31661\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Medaljen tildeles som personlig ejendom.</p>\r\n<p class=\"Paragraf\" id=\"idc917fd84-5c8d-4a9e-ac57-af2bde8f386c\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> I øvrigt fastsættes de nærmere forhold af Forsvarskommandoen.</p>\r\n<p class=\"Paragraf\" id=\"ida65ee820-43ef-41ca-8684-5ef69dbe064e\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Cirkulæret træder i kraft den 1. marts 2021.</p>\r\n<p class=\"Stk2\">\r\n   <span class=\"StkNr\" id=\"id6fc522e0-93a1-4629-81c3-35116bd3536e\">Stk. 2.</span> Cirkulæret finder anvendelse for indsatser, som afsluttes efter 1. januar 2010, dog gælder § 2, stk. 4 og 5, ikke for indsatser, som afsluttes før 1. januar 2021.</p><div class=\"Givet\" id=\"Givet\"><p class=\"Givet\" align=\"center\">Forsvarsministeriet, den 1. marts 2021</p><p class=\"Sign1\" align=\"center\">Anders Jakobsen</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/2021"
        },
        {
            "displayName": "Accession",
            "displayValue": "C20210913709"
        },
        {
            "displayName": "Entydig dokumentidentifikation",
            "displayValue": "AG000979"
        },
        {
            "displayName": "Dato for førstegangsindlæggelse",
            "displayValue": "06/03/2021"
        },
        {
            "displayName": "Dato for indlæggelse",
            "displayValue": "06/03/2021"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9137"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "01/03/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarsministeriet"
        },
        {
            "displayName": "Ressortministeriets journalnummer",
            "displayValue": "Forsvarsmin., j.nr. 2020/005939"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}