{
    "id": 32649,
    "title": "Arealerstatning - Planlægning. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60559 af 27/08/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Overtaksationskommissionen tiltrådte, at erstatningen for afståelse af  \r\n\r\n et areal udmåles under hensyn til det formål, hvortil arealet var planlangt  \r\n\r\n inden ekspropriationen. Da det stedse har været planlagt, at der skulle  \r\n\r\n udlægges vej i det væsentlige over det areal, der blev eksproprieret,  \r\n\r\n stadfæstede overtaksationskommissionen arealerstatninger til 65 kr. pr. m2  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arealerstatning - Planlægning. </H1>  \r\n\r\n<P></P>  \r\n\r\n<BR>  \r\n\r\n<P>År 1991, den 27. august, blev af Overtaksationskommissionen for Århus  \r\n\r\n amtsrådskreds og en del af Ringkøbing amtsrådskreds i sag 6/1991 anke af  \r\n\r\n taksationsforretning, begæret af Århus amtskommune, hos  \r\n\r\n Ejendomsanpartsselskabet St. Ravnsbjerg, Viby J., afsagt sålydende </P>  \r\n\r\n<P>K e n d e l s e: </P>  \r\n\r\n<P>Den af vejtaksationskommissionen for Århus amtsrådskreds II (syd) den 8.  \r\n\r\n januar 1991 afsagte kendelse, hvorved der blev fastsat erstatning til  \r\n\r\n lodsejeren, Ejendomsanpartsselskabet St.  Ravnsbjerg, Viby J., i anledning af  \r\n\r\n ekspropriation, foretaget af Århus kommune til ombygning af Skåde-Viby J.  \r\n\r\n landevej, &#187;Ringvej Syd&#171;, er alene påanket af lodsejeren. </P>  \r\n\r\n<P>Efter at parterne har haft lejlighed til at redegøre for deres  \r\n\r\n standpunkter i skriftlige indlæg, har overtaksationskommissionen den 27.  \r\n\r\n august 1991 foretaget besigtigelse af den omhandlede ejendom og afholdt møde  \r\n\r\n med parterne, der herunder har kunnet nedlægge deres endelig påstand og  \r\n\r\n nærmere begrunde disse. </P>  \r\n\r\n<P>Lodsejeren, der også for overtaksationskommissionen har været  \r\n\r\n repræsenteret ved advokat, har påstået sig tilkendt følgende erstatning: </P>  \r\n\r\n<P> <B>Arealafståelseserstatning</B> : </P>  \r\n\r\n<P> Principalt: </P>  \r\n\r\n<PRE>  \r\n\r\n 11.600 m2 a 250 kr. pr. m2, eller                       2.900.000 kr.  \r\n\r\n  Subsidiært:  \r\n\r\n 11.460 m2 a 250 kr. pr. m2:                             2.865.000 kr.  \r\n\r\n og 140 m2 a 150 kr. pr. m2                                 21.000 kr.  \r\n\r\n                                                    ------------------  \r\n\r\n I alt                                                   2.886.000 kr.  \r\n\r\n                                                    ------------------  \r\n\r\n</PRE>  \r\n\r\n<P> Mere subsidiært: </P>  \r\n\r\n<P>Et mindre beløb fastsat efter overtaksationskommissionens skøn, men større  \r\n\r\n end 761.700 kr. </P>  \r\n\r\n<P> <B>Ulempeerstatning</B> : </P>  \r\n\r\n<P> Principalt: </P>  \r\n\r\n<PRE>  \r\n\r\n Erstatning for forringelse af restareal                   200.000 kr.  \r\n\r\n Ulempeerstatning i øvrigt                                  15.000 kr.  \r\n\r\n                                                      ----------------  \r\n\r\n I alt                                                     215.000 kr.  \r\n\r\n                                                      ----------------  \r\n\r\n</PRE>  \r\n\r\n<P> Subsidiært: </P>  \r\n\r\n<P>Et mindre beløb fastsat efter Overtaksationskommissionens skøn. </P>  \r\n\r\n<P> <B>Areallejeerstatning</B> : </P>  \r\n\r\n<P> Principalt: </P>  \r\n\r\n<PRE>  \r\n\r\n Areallejeerstatning                                       287.000 kr.  \r\n\r\n                                                      ----------------  \r\n\r\n</PRE>  \r\n\r\n<P> Subsidiært: </P>  \r\n\r\n<P>Et mindre beløb fastsat efter overtaksationskommissionens skøn, men større  \r\n\r\n end 15.000 kr. </P>  \r\n\r\n<P>Alle erstatningsbeløb påstås forrentet i overensstemmelse med  \r\n\r\n forrentningsbestemmelsen i lov om offentlige veje, § 63. </P>  \r\n\r\n<P>Amtskommunen har påstået den indankede kendelse stadfæstet. </P>  \r\n\r\n<P>Til støtte for deres påstande har parterne gentaget de i den indankede  \r\n\r\n kendelse gengivne anbringender. </P>  \r\n\r\n<P>Vedrørende erstatningen for arealafståelse har lodsejeren herudover gjort  \r\n\r\n følgende gældende: </P>  \r\n\r\n<P>Den i højesteretsdom, gengivet i UFR 1981, side 448, trufne afgørelse kan  \r\n\r\n efter lodsejerens mening ikke påberåbes til støtte for synspunktet om at  \r\n\r\n bortse fra tilstødende arealers værdi, idet det i nævnte dom omhandlede areal  \r\n\r\n var overført fra landzone til byzone alene med henblik på at etablere  \r\n\r\n idrætsanlæg. </P>  \r\n\r\n<P>Det kan ikke tillægges betydning, at det fra Århus amtskommunes side  \r\n\r\n anføres, at etableringen af landevej 605, Skåde-Viby J, har været  \r\n\r\n &#187;planlagt&#171; i en længere årrække, og at der herefter ikke skulle  \r\n\r\n kunne kræves en erstatning på mere end 65 kr. pr. m2 svarende til  \r\n\r\n &#187;råjordsværdi&#171;. Derimod må det være af afgørende betydning, at der  \r\n\r\n af tredjemand er afgivet tilbud vedrørende det nu eksproprierede areal, der  \r\n\r\n godtgør dettes værdi til 250 kr. pr. m2, hvortil kommer, at ekspropriatus i  \r\n\r\n 1988 afstod tilsvarende arealer for en m2-pris på godt 188 kr. </P>  \r\n\r\n<P>Ikke enhver retlig regulering af et areal har lige væsentlig indflydelse  \r\n\r\n for værdiansættelsen, idet Højesterets afgørelse, gengivet i UFR 1984, side  \r\n\r\n 276, statuerede, at ekspropriationserstatning ikke kunne nedsættes på grund  \r\n\r\n af byggeliniepålæg, der betingede, at de pågældende arealer ikke kunne  \r\n\r\n bebygges. Erstatningen skulle udmåles under hensyntagen til de priser,  \r\n\r\n hvortil tilsvarende arealer da blev handlet og arealernes attraktive  \r\n\r\n beliggenhed. </P>  \r\n\r\n<P>Bygningsvedtægten for Viby kommune fra 1962 viste  \r\n\r\n &#187;Ravnsbjergvej&#171; som to punkterede linier med en indbyrdes afstand  \r\n\r\n af ca. 20 m, svarende til en arealanvendelse på knapt 6.700 m2 mod de nu  \r\n\r\n eksproprierede ca. 11.460 m2. Først ved lokalplan nr. 39, tinglyst den 3.  \r\n\r\n marts 1981, er Ravnsbjergvej udlagt med øget bredde på 50 m, hvoraf 40 m er  \r\n\r\n udlagt over matr.nr. 16 a svarende til et arealudlæg på ca. 13.500 m2. Frem  \r\n\r\n til 1981 har der således i den offentlige planlægning alene været tale om en  \r\n\r\n anlægsbredde på ca. 20 m, medens ca 4.760 m2 først er blevet udlagt hertil i  \r\n\r\n 1981. </P>  \r\n\r\n<P>Måtte Århus amtskommune få medhold i  \r\n\r\n &#187;råjordsværdierstatningsprincippet&#171;, kan dette princip ikke føre  \r\n\r\n til en erstatningsfastsættelse på 65 kr. pr. m2 for de først i 1981 under  \r\n\r\n vejudlægget inddragne arealer. Værdien heraf i 1981 kan ikke sættes lavere  \r\n\r\n end til 200 kr. pr. m2. Det gøres endvidere gældende, at afståelseserstatning  \r\n\r\n vedrørende de 140 m2 beliggende nord for Skanderborgvej ligeledes skal sættes  \r\n\r\n til 250 kr. pr. m2 og subsidiært til 150 kr. pr. m2, svarende til en  \r\n\r\n erstatning på 21.000 kr., hvorved henvises til, at  A/S Jyllandsposten i  \r\n\r\n skrivelse af 9. november 1990 har tilkendegivet at ville erhverve det  \r\n\r\n resterende jordareal til samme m2-pris som A/S Jyllandsposten fik tilkendt i  \r\n\r\n erstatning, hvilket ved overtaksation fastsattes til 150 kr. pr. m2. </P>  \r\n\r\n<P>Vedrørende ulempeerstatningen gøres det gældende, at ekspropriatus har  \r\n\r\n krav på ulempeerstatning for forringede muligheder for udnyttelse af  \r\n\r\n ekspropriati restejendom, d.v.s. for forringelse af restarealets værdi. </P>  \r\n\r\n<P>Ekspropriationen og de deraf følgende byggeliniepålæg for område ER 121001  \r\n\r\n medfører, at en del af det i øvrigt bebyggelige erhvervsområde vil blive  \r\n\r\n begrænset i denne udnyttelse. </P>  \r\n\r\n<P>Et ca. 10.000 m2 stort, mod Skanderborgvej beliggende bebyggeligt  \r\n\r\n erhvervsareal er blevet mindre tjenligt til dette formål og vil derfor ikke  \r\n\r\n efter ekspropriationen repræsentere den forud herfor gældende værdi på mindst  \r\n\r\n 250 kr. pr. m2. Værdiforringelsen er under forudsætning af tilladelse til  \r\n\r\n bebyggelse af en del af de nu skovbevoksede arealer, skønsmæssigt anslået til  \r\n\r\n 200.000 kr. Den nedlagte erstatningspåstand er foreløbig begrænset hertil med  \r\n\r\n forbehold for senere at forhøje erstatningen, såfremt ovennævnte tilladelse  \r\n\r\n ikke opnås. </P>  \r\n\r\n<P>Vedrørende arealleje for arbejdsareal gøres det gældende, at denne  \r\n\r\n arealleje må ansættes til en årlig leje svarende til en forrentning af  \r\n\r\n arealets værdi med markedsrenten, men ikke kan fastsættes som en  \r\n\r\n afgrødeerstatning. </P>  \r\n\r\n<P>Det fremgår af referat af 9. november 1990, hvori deltog repræsentanter  \r\n\r\n for Stadsarkitektens kontor, Dansk Firmacenter A/S  , C.F. Møllers Tegnestue  \r\n\r\n og lodsejeren, at lodsejerne er og har været i færd med at planlægge den  \r\n\r\n erhvervsmæssige udnyttelse af arealet, og denne planlægning påbegyndtes i  \r\n\r\n sommeren 1989, altså før ekspropriationsbeslutning blev truffet. </P>  \r\n\r\n<P>Det er ikke afgørende for denne del af erstatningskravet, at lokalplan  \r\n\r\n ikke forelå, idet arealerne uafhængig heraf kunne være afstået til en køber,  \r\n\r\n der lod lokalplan udarbejde, hvorved den ovennævnte forrentning af købesummen  \r\n\r\n ville have været opnået. </P>  \r\n\r\n<P>Fuld erstatning baseret på arealernes anvendelse som landbrugsarealer vil  \r\n\r\n andrage 20.360 kr. sammensat på følgende måde: </P>  \r\n\r\n<PRE>  \r\n\r\n Afgrødetab i 1990: 4.850 m2 a 1,30 kr.                      6.305 kr.  \r\n\r\n Afgrødetab i 1991: 3.350 m2 a 1,30 kr.                      4.355 kr.  \r\n\r\n   Strukturskade: 4.850 m2 a 2 kr.                             9.700 kr.  \r\n\r\n                                                          ------------  \r\n\r\n I alt                                                      20.360 kr.  \r\n\r\n                                                          ------------  \r\n\r\n</PRE>  \r\n\r\n<P>Vedrørende areallejeerstatning tages i øvrigt forbehold om endelig  \r\n\r\n regulering, når endelig arealopmåling foreligger, og nærmere oplysninger om  \r\n\r\n perioden, hvori arbejdsarealerne faktisk anvendes, foreligger. </P>  \r\n\r\n<P>Vedrørende erstatning for ulemper i øvrigt, derunder ejendomsskat, teknisk  \r\n\r\n rådgivningsbistand m.v., nedlægges der påstand om erstatning på ikke under  \r\n\r\n 15.000 kr. </P>  \r\n\r\n<P>Overtaksationskommissionen skal udtale: </P>  \r\n\r\n<P>Efter de foreliggende oplysninger om bygningsvedtægten fra 1962, den af  \r\n\r\n ejeren i 1969 underskrevne deklaration om bl.a. vejudlæg og lokalplanen fra  \r\n\r\n 1981 må det lægges til grund, at det stedse har været planlagt, at der skulle  \r\n\r\n udlægges vej i det væsentlige over det areal, der nu er eksproprieret syd for  \r\n\r\n Skanderborgvej. </P>  \r\n\r\n<P>Erstatningen for afståelse af dette areal findes at måtte udmåles under  \r\n\r\n hensyntagen til det formål, hvortil arealet var planlagt inden  \r\n\r\n ekspropriationen. Herefter og i øvrigt af de grunde, der er anført i  \r\n\r\n Taksationskommissionens kendelse, tiltrædes det, at arealerstatningen for  \r\n\r\n dette areal er fastsat til 65 kr. pr. m2. </P>  \r\n\r\n<P>For så vidt angår arealet på ca. 140 m2 nord for Skanderborgvej, findes  \r\n\r\n arealerstatningen at burde fastsættes til 150 kr. pr. m2, svarende til den  \r\n\r\n erstatning, der er ydet for andre erhvervsarealer i det pågældende område og  \r\n\r\n den pris, som af &#187;Jyllandsposten&#171; er tilbudt for erhvervelse af  \r\n\r\n arealet. </P>  \r\n\r\n<P>Overtaksationskommissionen finder ikke, at der er grundlag for at antage,  \r\n\r\n at ekspropriationen medfører nogen forringelse eller værdinedgang vedrørende  \r\n\r\n ejerens øvrige arealer, ligesom der heller ikke findes grundlag for at udmåle  \r\n\r\n en areallejeerstatning for de midlertidigt eksproprierede arbejdsarealer på  \r\n\r\n grundlag af en forrentning af den af lodsejeren anslåede værdi af disse  \r\n\r\n arealer. </P>  \r\n\r\n<P>Det bemærkes herved, at ejerens arealer fortsat er anvendt  \r\n\r\n landbrugsmæssigt. </P>  \r\n\r\n<P>Den samlede ulempeerstatning findes at kunne fastsættes til 25.000 kr.,  \r\n\r\n idet der ud over ejendomsskatter, som lodsejeren skal udrede vedrørende det  \r\n\r\n eksproprierede areal, et taget hensyn til mistede dyrkningsmuligheder for de  \r\n\r\n arealer, der midlertidigt er beslaglagt, samt strukturskade for en kortere  \r\n\r\n årrække. </P>  \r\n\r\n<P>Med de af det ovenstående følgende ændringer stadfæster  \r\n\r\n Overtaksationskommissionen den indankede kendelse. </P>  \r\n\r\n<P>Thi bestemmes: </P>  \r\n\r\n<P>Den indankede kendelse om fastsættelse af erstatning til  \r\n\r\n Ejendomsanpartsselskabet St. Ravnsbjerg. Viby J., stadfæstes med de  \r\n\r\n ændringer, at erstatningen for afståelse af et ca 140 m2 stort areal nord for  \r\n\r\n Skanderborgvej fastsættes til 150 kr. pr. m2, og at ulempeerstatningen  \r\n\r\n forhøjes til 25.000 kr. </P>  \r\n\r\n<P>I sagsomkostninger for begge kommissioner tilkendes der lodsejeren 10.000  \r\n\r\n kr. Høy-Hansen </P>  \r\n\r\n<P>E. Holm Nielsen Kresten Møller S.E. Hyllested O. Laursen /H. Dahl </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19916055925"
        },
        {
            "displayName": "Entydig dokumentidentifikation",
            "displayValue": "CA000560"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60559"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "27/08/1991"
        },
        {
            "displayName": "Ressortministeriets journalnummer",
            "displayValue": "6/1991"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}