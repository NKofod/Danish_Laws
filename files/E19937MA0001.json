{
    "id": 118075,
    "title": "MOMSVEJL., AFGØRELSER 1993   1358 MN. FORENINGSBLADE, FAGBLADE O.LIGN. ",
    "documentTypeId": "1490",
    "isSagsforlobPeriodValid": true,
    "shortName": "STV nr 20054 af 01/01/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1358 Mn. Foreningsblade, fagblade o.lign. </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>På baggrund af nogle konkrete sager vedrørende moms af foreningsblade m.v.  \r\n\r\n har nævnet besluttet at ophæve afgørelse nr. 108 fra september 1967.  \r\n\r\n Afgørelsen erstattes af følgende: <BR>  \r\n\r\n</P>  \r\n\r\n<P>1. Momsregistrering. <BR>  \r\n\r\n</P>  \r\n\r\n<P>a. Udgivelse af blade, som ikke indeholder annoncer, og som udelukkende  \r\n\r\n udleveres gratis, medfører ikke registreringspligt. <BR>  \r\n\r\n</P>  \r\n\r\n<P>Som gratis udlevering anses også udlevering til medlemmer af en forening,  \r\n\r\n når der ikke opkræves særskilt betaling for bladet. <BR>  \r\n\r\n</P>  \r\n\r\n<P>b. Udgivelse af blade, som indeholder annoncer og/eller sælges, medfører  \r\n\r\n derimod registreringspligt Registreringen skal dog kun ske, hvis  \r\n\r\n virksomhedens samlede indtægter fra annoncer m.v. og/eller bladet overstiger  \r\n\r\n 10.000 kr. om året. <BR>  \r\n\r\n</P>  \r\n\r\n<P>2. Momsopgørelsen. <BR>  \r\n\r\n</P>  \r\n\r\n<P>a. Foreninger og virksomheder, der også er momspligtige for deres øvrige  \r\n\r\n aktiviteter, anvender lovens almindelige regler. <BR>  \r\n\r\n</P>  \r\n\r\n<P>b. For andre foreninger m.fl. kan opgørelsen ske efter lovens almindelige  \r\n\r\n bestemmelser eller ske efter følgende regler: <BR>  \r\n\r\n</P>  \r\n\r\n<P>Der skal betales moms af annonceindtægter og indtægter fra salg af bladet,  \r\n\r\n samt eventuelle tilskud til bladudgivelsen. <BR>  \r\n\r\n</P>  \r\n\r\n<P>For eksemplarer af blade, der udleveres gratis, skal salgsmomsen beregnes  \r\n\r\n på grundlag af en værdi, der sammen med annonceindtægterne mindst dækker  \r\n\r\n fremstillingsomkostningerne. For eksemplarer, der udleveres til en pris, som  \r\n\r\n sammen med eventuelle annonceindtægter ikke dækker  \r\n\r\n fremstillingsomkostningerne, skal salgsmomsen ligeledes beregnes på grundlag  \r\n\r\n af en værdi, der sammen med eventuelle annonceindtægter mindst dækker  \r\n\r\n fremstillingsomkostningerne. <BR>  \r\n\r\n</P>  \r\n\r\n<P>Som fremstillingsomkostninger anses de omkostninger, ekskl. moms, der er  \r\n\r\n forbundet med bladets fremstilling og distribution, bortset fra  \r\n\r\n portoudgifter. Omkostningerne vedrørende salg og administration medregnes i  \r\n\r\n fremstillingsomkostningerne. Alle momsbelagte indkøb, for hvilke der er  \r\n\r\n fradragsret, skal medregnes til fremstillingsprisen. Der skal ikke betales  \r\n\r\n moms af de redaktionelle omkostninger, såsom betaling til bladets redaktør og  \r\n\r\n forfatterhonorar for artikler. <BR>  \r\n\r\n</P>  \r\n\r\n<P>Til købsmomsen medregnes afgiften af indkøb til bladets fremstilling og  \r\n\r\n distribution m.v. efter de almindelige regler i lovens §§ 15-16.  \r\n\r\n Fradragsretten omfatter således afgiften på omkostninger vedrørende annoncer  \r\n\r\n og det redaktionelle stof, trykning samt administration. <BR>  \r\n\r\n</P>  \r\n\r\n<P>3. Bladforlag. <BR>  \r\n\r\n</P>  \r\n\r\n<P>Er udgivelsen af et foreningsblad overdraget til et bladforlag eller  \r\n\r\n lignende, skal dette betale moms af annonceindtægten og af eventuelle  \r\n\r\n annonceindtægter m.v. som tilfalder forlaget, samt af eventuel betaling fra  \r\n\r\n foreningen. <BR>  \r\n\r\n</P>  \r\n\r\n<P>Bladforlaget har fradragsret for købsmomsen efter de almindelige regler.  \r\n\r\n Hvis foreningen i disse tilfælde ikke har indtægter fra salg af bladet, skal  \r\n\r\n foreningen ikke momsregistreres for bladvirksomhed. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19937MA0001"
        },
        {
            "displayName": "Entydig dokumentidentifikation",
            "displayValue": "AN007033"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}