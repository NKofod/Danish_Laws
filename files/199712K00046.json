{
    "id": 111876,
    "title": "1997 LSF 46   FORSLAG TIL LOV OM ÆNDRING AF DYREVÆRNSLOVEN (FORBUD MOD SLAGTNING OG   AFLIVNING AF DYR UDEN FORUDGÅENDE BEDØVELSE) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 46",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 46 </P>  \r\n\r\n<P></P>  \r\n\r\n<P>Forslag til Lov om ændring af dyreværnsloven (Forbud mod slagtning og  \r\n\r\n aflivning af dyr uden forudgående bedøvelse) </P>  \r\n\r\n<P></P>  \r\n\r\n<P>Fremsat af Niels Højland (FP) Tom Behnke (FP) Jan Køpke Christensen (FP)  \r\n\r\n Kirsten Jacobsen (FP) </P>  \r\n\r\n<P></P>  \r\n\r\n<P>den 28. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I dyreværnsloven, lov nr. 386 af 6. juni 1991, som senest ændret ved lov  \r\n\r\n nr. 387 af 22. maj 1996, foretages følgende ændring: </P>  \r\n\r\n<P> <B>1.</B> I <I>§ 13, stk. 2,</I> indsættes efter 1. pkt. som nyt punktum:  \r\n\r\n</P>  \r\n\r\n<P>&#187;Dog kan ministeren ikke give tilladelse til aflivning af dyr uden  \r\n\r\n forudgående bedøvelse.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>I § 13, stk. 2, i dyreværnsloven, lov nr. 386 af 6. juni 1991, som senest  \r\n\r\n ændret ved lov nr. 387 af 22. maj 1996, bemyndiges justitsministeren til at  \r\n\r\n fastsætte nærmere regler for aflivning af dyr. Denne bemyndigelse er udnyttet  \r\n\r\n i bekendtgørelse nr. 1037 af 14. december 1994 om slagtning og aflivning af  \r\n\r\n dyr, som ændret ved bekendtgørelse nr. 550 af 24. juni 1997. Bekendtgørelsens  \r\n\r\n § 7 angiver retningslinjerne for slagtning og aflivning af dyr uden  \r\n\r\n forudgående bedøvelse. </P>  \r\n\r\n<P>Dette lovforslag har til hensigt at fjerne denne mulighed ved at tilføje  \r\n\r\n en sætning til lovens § 13, stk. 2, om, at justitsministeren ikke kan give  \r\n\r\n tilladelse til aflivning af dyr uden forudgående bedøvelse. Derefter må  \r\n\r\n bekendtgørelsen om slagtning og aflivning af dyr ændres i overensstemmelse  \r\n\r\n hermed. </P>  \r\n\r\n<P>Lovforslaget er fremsat på baggrund af, at der alle vegne fra lyder krav  \r\n\r\n om etisk adfærd. Dette bliver forstået bredt og nyder netop derfor stor  \r\n\r\n anerkendelse i befolkningen. Etikken gælder mellemmenneskelige forhold,  \r\n\r\n etikken gælder naturen, og etikken gælder vores forhold til husdyr. Herunder  \r\n\r\n stilles der krav til dyrenes samlede livsvilkår. </P>  \r\n\r\n<P>Derfor er det heller ikke tilfredsstillende blot at følge den henstilling,  \r\n\r\n Det Dyreetiske Råd fremkom med i sin udtalelse fra april 1997 i forbindelse  \r\n\r\n med Retsudvalgets behandling af lovforslag nr. L 93 om ændring af  \r\n\r\n dyreværnsloven, jf. L 93 bilag 19, folketingsåret 1996-97. Heri anbefales, at  \r\n\r\n får og lam fortsat fastholdes manuelt og får overskåret halspulsåren, stadig  \r\n\r\n uden forudgående bedøvelse. For kvæg anbefaler Det Dyreetiske Råd, at dyrene  \r\n\r\n får halspulsåren overskåret og først derefter bedøves. Endelig fremgår det af  \r\n\r\n udtalelsen, at det for kyllinger også er tvivlsomt, om den rituelle slagtning  \r\n\r\n vil foregå på betryggende vis blot ved at nedsætte tempoet på slagtebåndet en  \r\n\r\n anelse, og derfor henstiller Det Dyreetiske Råd, at hver kylling skal  \r\n\r\n fastholdes manuelt, når halssnittet lægges, og indtil døden nogle sekunder  \r\n\r\n efter med sikkerhed er indtrådt. </P>  \r\n\r\n<P>Det må fastholdes som hovedprincip, at alle dyr skal bedøves inden  \r\n\r\n slagtning. Derfor er det først og fremmest dyrenes tarv, der skal tilgodeses.  \r\n\r\n For kyllingers vedkommende kan det accepteres, at man med et hug af en økse  \r\n\r\n eller lignende skiller hovedet fra kroppen, men ikke at man står og bakser  \r\n\r\n med overskæring af halspulsårer. Alle andre dyr skal ganske enkelt bedøves  \r\n\r\n inden slagtningen, og dette skal være en ufravigelig regel. Får og lam skal  \r\n\r\n bedøves inden slagtning og ikke blot fastholdes manuelt. Kvæg skal bedøves  \r\n\r\n inden overskæring af halspulsårer. Det er ikke dyreetisk acceptabelt blot  \r\n\r\n efterfølgende at bedøve. </P>  \r\n\r\n<P>Der er flere faktorer, som indvirker på den etiske vurdering af slagtning  \r\n\r\n uden bedøvelse: </P>  \r\n\r\n<P>- Der er personalegrupper involveret i slagtning uden bedøvelse, som ikke  \r\n\r\n personligt er tilhængere af denne slagteform. Disse personer har ikke i deres  \r\n\r\n arbejdsforhold nogen mulighed for at nægte at medvirke. I stigende omfang  \r\n\r\n giver ikke mindst dyrlæger udtryk for modvilje mod at skulle deltage. </P>  \r\n\r\n<P>- Landmænd, som i stigende omfang selv afkræves dyreetik af kunderne, skal  \r\n\r\n levere deres dyr til slagtning uden at vide, på hvilken måde slagtningen vil  \r\n\r\n foregå. </P>  \r\n\r\n<P>- Almindelige forbrugere, som netop i stigende omfang stiller krav til  \r\n\r\n gennemført dyreetik, bliver ufrivilligt aftagere af rituelt slagtet kød.  \r\n\r\n Dette sker, fordi der er en ikke ubetydelig del af dyrekroppen, som ikke kan  \r\n\r\n sælges til de religiøse grupper, og derfor sælges i den almindelige handel.  \r\n\r\n</P>  \r\n\r\n<P>Dette lovforslag er i revideret form en genfremsættelse af lovforslag nr.  \r\n\r\n L 93, Forslag til lov om ændring af dyreværnsloven (Forbud mod slagtning og  \r\n\r\n aflivning af dyr uden bedøvelse), folketingsåret 1996-97, jf. Folketingets  \r\n\r\n forhandlinger side 3094, 7454 og 7978, Till. A side 2471 og 2474 og Till. B  \r\n\r\n side 917. Det er forslagsstillernes opfattelse, at den seneste udvikling har  \r\n\r\n vist nødvendigheden af en fornyet debat. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Niels Højland</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af dyreværnsloven. (Forbud mod slagtning og  \r\n\r\n aflivning af dyr uden forudgående bedøvelse).</I>  </P>  \r\n\r\n<P>(Lovforslag nr. L 46). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/10/1997"
        },
        {
            "displayName": "Accession",
            "displayValue": "199712K00046"
        },
        {
            "displayName": "Entydig dokumentidentifikation",
            "displayValue": "CL008021"
        },
        {
            "displayName": "Dato for førstegangsindlæggelse",
            "displayValue": "29/10/1997"
        },
        {
            "displayName": "Dato for indlæggelse",
            "displayValue": "29/10/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}