{
    "id": 106152,
    "title": "1986 BSF 38   FORSLAG TIL FOLKETINGSBESLUTNING OM GENEREL ADGANG TIL BETALT FRIHED TIL   UDDANNELSE ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 38",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 38 </P>  \r\n\r\n<P></P>  \r\n\r\n<P>Forslag til folketingsbeslutning om generel adgang til betalt frihed til  \r\n\r\n uddannelse </P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Albrechtsen (VS) </P>  \r\n\r\n<P></P>  \r\n\r\n<P>den 6. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag, som sikrer, </P>  \r\n\r\n<P>at alle lønmodtagere får ret og frihed til at uddanne sig uden at </P>  \r\n\r\n<P>lide tab af løn og anciennitet, sociale goder eller særlige til </P>  \r\n\r\n<P>det pågældende arbejde knyttede rettigheder og med ret til at </P>  \r\n\r\n<P>vende tilbage efter uddannelsesforløbets slutning. </P>  \r\n\r\n<P>Følgende retningslinjer lægges til grund: </P>  \r\n\r\n<P>1) Lønmodtagere får ret til at deltage i uddannelse i arbejdstiden i </P>  \r\n\r\n<P>op til 150 timer pr. år med fuld løn betalt af arbejdsgiverne. </P>  \r\n\r\n<P>2) Lønmodtageren optjener sin løngodtgørelse gennem året. Den enkelte </P>  \r\n\r\n<P>kan opspare løngodtgørelse gennem flere år til længere </P>  \r\n\r\n<P>sammenhængende uddannelsesforløb. </P>  \r\n\r\n<P>3) Lønmodtageren bestemmer selv, hvilken type uddannelse vedkommende </P>  \r\n\r\n<P>ønsker at deltage i, og har ret til at bestemme </P>  \r\n\r\n<P>uddannelsestidspunktet med 1 måneds varsel til arbejdsgiveren. </P>  \r\n\r\n<P>4) Efter uddannelsesperiodens slutning har den pågældende ret til at </P>  \r\n\r\n<P>vende tilbage til sit arbejde uden tab af sociale privilegier </P>  \r\n\r\n<P>eller særlige rettigheder, som lønmodtageren måtte have oppebåret </P>  \r\n\r\n<P>i kraft af sit lønarbejde. </P>  \r\n\r\n<P>5) Der sikres en 100 pct. personalekompensation for den arbejdskraft, </P>  \r\n\r\n<P>der deltager i uddannelse. </P>  \r\n\r\n<P>6) Uddannelsesreformen gennemføres som en forsøgsordning af 5 års </P>  \r\n\r\n<P>varighed. </P>  \r\n\r\n<P>7) Der afsættes på finansloven et beløb svarende til de årlige </P>  \r\n\r\n<P>driftsudgifter i forbindelse med lærerlønninger, lokaler, </P>  \r\n\r\n<P>undervisningsmidler, forsøgsvirksomhed etc. Der skal ligeledes </P>  \r\n\r\n<P>sikres midler til forsøg med nye undervisningsformer m.v. og til </P>  \r\n\r\n<P>evaluering af reformen. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Så langt tilbage som 1974 vedtog Den internationale </P>  \r\n\r\n<P>Arbejderorganisation (ILO) en konvention nr. 140 om &#187;Betalt frihed  \r\n\r\n</P>  \r\n\r\n<P>til Uddannelse&#171; (BFU), som tager sigte på frihed til deltagelse i  \r\n\r\n</P>  \r\n\r\n<P>uddannelse i arbejdstiden med ydelse af tilstrækkelig økonomisk </P>  \r\n\r\n<P>kompensation. I en række lande (Sverige, Vesttyskland, Italien og </P>  \r\n\r\n<P>Finland) har man allerede i en årrække kørt en BFU-ordning, mens </P>  \r\n\r\n<P>Frankrig netop har gennemført en BFU-reform. I Holland, Belgien og </P>  \r\n\r\n<P>Østrig arbejdes der seriøst på det. I Danmark er der, 10 år efter </P>  \r\n\r\n<P>at både LO og Dansk Arbejdsgiverforening har tiltrådt </P>  \r\n\r\n<P>konventionen, endnu ikke taget afgørende skridt henimod </P>  \r\n\r\n<P>iværksættelse af en BFU-reform. Det foreliggende </P>  \r\n\r\n<P>beslutningsforslag tager derfor også sigte på, at de indgåede </P>  \r\n\r\n<P>forpligtelser nu føres ud i livet. </P>  \r\n\r\n<P>Beskæftigelsessituationen </P>  \r\n\r\n<P>De oprindelige intentioner med gennemførelse af BFU er ikke blevet </P>  \r\n\r\n<P>svækket i den mellemliggende periode, snarere tværtimod. Central </P>  \r\n\r\n<P>er her beskæftigelsesudviklingen, hvor alle forsøg på at analysere </P>  \r\n\r\n<P>udviklingen i de kommende år modsiger forudsigelser om genskabelse </P>  \r\n\r\n<P>af den fulde beskæftigelse. </P>  \r\n\r\n<P>Fra dansk sammenhæng ved vi, at udbygningen af den offentlige sektor </P>  \r\n\r\n<P>under højkonjunkturen var baggrunden for den fulde beskæftigelse i </P>  \r\n\r\n<P>dette tidsrum. Mens der i 60erne og begyndelsen af 70erne blev </P>  \r\n\r\n<P>oprettet 24.000 arbejdspladser inden for den offentlige sektor, </P>  \r\n\r\n<P>blev der på årsbasis 5.000 færre arbejdspladser i den private </P>  \r\n\r\n<P>sektor. Selv om de seneste års udvikling dokumenterer øget </P>  \r\n\r\n<P>beskæftigelse i den private sektor, er der siden 1972 blevet over </P>  \r\n\r\n<P>50.000 færre arbejdspladser inden for industrien, og der er på </P>  \r\n\r\n<P>længere sigt ikke udsigt til afgørende ændringer. Tværtimod </P>  \r\n\r\n<P>forudsiger en lang række nationale og internationale </P>  \r\n\r\n<P>forskningsinstitutter, at indførelse af ny teknologi vil halvere </P>  \r\n\r\n<P>arbejdsstyrken i det private erhvervsliv inden 1992. </P>  \r\n\r\n<P>Hvis arbejdsløsheden skal afskaffes inden for de næste 10 år, skal </P>  \r\n\r\n<P>der skaffes 50.000 nye arbejdspladser hvert år, 30.000 for at gøre </P>  \r\n\r\n<P>indhug på den nuværende arbejdsløshed og 20.000 for at skaffe </P>  \r\n\r\n<P>arbejde til de nytilkomne. Og så ser regeringen &#187;optimistisk&#171;  \r\n\r\n frem </P>  \r\n\r\n<P>til, at tilgangen til arbejdsmarkedet med de mindre ungdomsårgange </P>  \r\n\r\n<P>vil falde engang i 1990erne. </P>  \r\n\r\n<P>Denne udvikling er både forkastelig og uholdbar, hvilket dog også går </P>  \r\n\r\n<P>op for stadig flere. Kravet om nedsat arbejdstid, bl.a. for at få </P>  \r\n\r\n<P>flere i arbejde, er efterhånden et folkekrav, der rækker ud over </P>  \r\n\r\n<P>lønarbejdernes egne rækker. </P>  \r\n\r\n<P>Det, BFU ikke skal bruges til </P>  \r\n\r\n<P>BFU er imidlertid ikke primært tænkt som et beskæftigelsesfremmende </P>  \r\n\r\n<P>middel. Det er en meget lang og vanskelig proces at skabe </P>  \r\n\r\n<P>arbejdspladser gennem uddannelse. Tilsvarende vil BFU ikke </P>  \r\n\r\n<P>eliminere de beskæftigelsesmæssige trusler mod arbejderklassen som </P>  \r\n\r\n<P>helhed eller mod de mest udsatte dele af arbejderklassen, nemlig </P>  \r\n\r\n<P>de lavtuddannede (ikke mindst kvinderne), de mest belastede </P>  \r\n\r\n<P>arbejdere samt de ældre arbejdere. Men at BFU kan indgå som et </P>  \r\n\r\n<P>centralt led i den arbejdstid, der er frigjort af </P>  \r\n\r\n<P>teknologiudvikling og produktivitetsstigning og herigennem bidrage </P>  \r\n\r\n<P>til en bedre kollektiv fordeling af arbejde og fritid og bidrage </P>  \r\n\r\n<P>til at bøde på den høje arbejdsløshed, er uomtvisteligt. I den </P>  \r\n\r\n<P>forbindelse er det værd at erindre om, at kravet om betalt frihed </P>  \r\n\r\n<P>til uddannelse i arbejdstiden ikke overflødiggør eller delvis </P>  \r\n\r\n<P>erstatter kravet om nedsat arbejdstid. Uanset om arbejdstiden </P>  \r\n\r\n<P>nedsættes mærkbart (f.eks. med 5 timer om ugen), så vil betalt </P>  \r\n\r\n<P>frihed til uddannelse i arbejdstiden jo stadig ligge i </P>  \r\n\r\n<P>arbejdstiden og indgår således ikke i en anderledes fordeling af </P>  \r\n\r\n<P>forholdet mellem arbejde og fritid. </P>  \r\n\r\n<P>Hensigten med reformen er heller ikke at tilvejebringe en anderledes </P>  \r\n\r\n<P>finansiering af den betalte frihed til uddannelse, der allerede </P>  \r\n\r\n<P>eksisterer i dag i form af den interne uddannelse i virksomheden </P>  \r\n\r\n<P>og visse typer efteruddannelse, som i øvrigt hovedsagelig kommer </P>  \r\n\r\n<P>de højt- og mellemuddannede til gode. Arbejdsministeriets </P>  \r\n\r\n<P>arbejdstidsundersøgelse fra 1982 viste, at knap halvdelen (44 </P>  \r\n\r\n<P>pct.) af de overordnede funktionærer var på efteruddannelse i </P>  \r\n\r\n<P>1981. Det tilsvarende tal for ufaglærte var 10 pct. BFU skal </P>  \r\n\r\n<P>endelig ikke finansiere specialarbejderuddannelserne eller </P>  \r\n\r\n<P>efteruddannelse af faglærte og omskoling (som i øvrigt for 75 pct. </P>  \r\n\r\n<P>af uddannelsespladsernes vedkommende besættes af mænd). </P>  \r\n\r\n<P>Disse uddannelser sigter hovedsagelig på at tilpasse arbejdskraften </P>  \r\n\r\n<P>til den teknologiske udvikling og fremme arbejdskraftens </P>  \r\n\r\n<P>mobilitet. Det vil sige, at de områder, hvor der i dag eksisterer </P>  \r\n\r\n<P>betalt frihed til uddannelse, retter sig mod uddannelser, der </P>  \r\n\r\n<P>knytter sig meget snævert til udførelsen af bestemte </P>  \r\n\r\n<P>arbejdsfunktioner, f.eks. ved at give uddannelse til betjening af </P>  \r\n\r\n<P>en bestemt type specialiseret maskineri, eller som knytter sig til </P>  \r\n\r\n<P>at flytte rundt på arbejdskraften for at tilgodese arbejdsgivernes </P>  \r\n\r\n<P>umiddelbare efterspørgsel efter særlige typer arbejdskraft. De </P>  \r\n\r\n<P>uddannelser, der er betalt frihed til, er altså uddannelser, som i </P>  \r\n\r\n<P>udpræget grad har arbejdsgivernes interesse. Hvis BFU blev brugt </P>  \r\n\r\n<P>hertil, kunne man i øvrigt meget vel med den nuværende udvikling </P>  \r\n\r\n<P>af teknologien frygte, at det i så fald ikke ville blive de </P>  \r\n\r\n<P>lavtuddannede, der først og fremmest fik gavn af reformen, fordi </P>  \r\n\r\n<P>de lavtuddannede måske ikke kræver så meget &#187;uddannelse&#171; i  \r\n\r\n snæver </P>  \r\n\r\n<P>forstand for at kunne betjene den højtautomatiserede industri. </P>  \r\n\r\n<P>Hverken en nedsættelse af arbejdstiden til 35 timer eller en </P>  \r\n\r\n<P>BFU-reform kan i sig selv afskaffe arbejdsløsheden, det skal også </P>  \r\n\r\n<P>ske gennem den økonomiske politik og erhvervspolitikken. Men begge </P>  \r\n\r\n<P>dele er løsninger, som peger ud over blot et forsvar af den </P>  \r\n\r\n<P>eksisterende situation. Begge dele rejser diskussionen om </P>  \r\n\r\n<P>forholdet mellem arbejde og fritid og livskvalitet i fremtidens </P>  \r\n\r\n<P>samfund og er derfor langt bedre end de andre </P>  \r\n\r\n<P>beskæftigelsesforanstaltninger, som koster lige så meget, men har </P>  \r\n\r\n<P>langt mindre positiv betydning for dem, det drejer sig om. </P>  \r\n\r\n<P>I forhold til arbejdsløshedsproblematikken er både </P>  \r\n\r\n<P>arbejdstidsnedsættelsen og uddannelsesreformen imidlertid to </P>  \r\n\r\n<P>vigtige skridt i den rigtige retning, under den vigtige </P>  \r\n\r\n<P>forudsætning, at der ydes fuld personalekompensation både for </P>  \r\n\r\n<P>arbejdstidsreduktionen og uddannelsestimerne. </P>  \r\n\r\n<P>BFU og demokratiet </P>  \r\n\r\n<P>Ovenstående betragtninger er tæt knyttet til to af hovedtemaerne i </P>  \r\n\r\n<P>den foreløbige BFU-debat, spørgsmålet om uddannelse som middel til </P>  \r\n\r\n<P>øget demokratisering og skabelse af større lighed i samfundet. At </P>  \r\n\r\n<P>uddannelse er et gode, der er ulige fordelt i samfundet, er et </P>  \r\n\r\n<P>faktum, der er dokumenteret gennem utallige undersøgelser, bl.a. </P>  \r\n\r\n<P>fra Lavindkomstkommissionen. Disse konstateringer er i sig selv et </P>  \r\n\r\n<P>vægtigt argument for reformens gennemførelse. </P>  \r\n\r\n<P>Demokratidiskussionen er i centrum for de senere års samfundsdebat, </P>  \r\n\r\n<P>hvor man har oplevet alvorlige indskrænkninger i såvel kollektive </P>  \r\n\r\n<P>som individuelle rettigheder. Demokratiet som sådan er inde i en </P>  \r\n\r\n<P>krise og omformningsproces, og her er det også samfundets opgave </P>  \r\n\r\n<P>at etablere bedre betingelser for, at demokratiet kan udvikle sig. </P>  \r\n\r\n<P>BFU kan bidrage hertil. </P>  \r\n\r\n<P>Enhver, der har været på en arbejdsplads, ved, hvor vanskeligt det er </P>  \r\n\r\n<P>at få overskud til at deltage i aktiviteter, der ligger ud over </P>  \r\n\r\n<P>selve lønarbejdet. Fagbevægelsen sørger for egen regning for, at </P>  \r\n\r\n<P>tillidsrepræsentanterne bliver skolet til at varetage medlemmernes </P>  \r\n\r\n<P>interesser, men herfra og til at tale om et demokrati, der </P>  \r\n\r\n<P>involverer og engagerer alle, er der et godt stykke vej. </P>  \r\n\r\n<P>Forsøgs- og udviklingsarbejde </P>  \r\n\r\n<P>Betalt frihed til uddannelse skal være et skridt på vejen. </P>  \r\n\r\n<P>Erfaringerne fra andre lande og forsøgsvirksomhed herhjemme viser, </P>  \r\n\r\n<P>at interessen er der, og at mulighederne bliver udnyttet, dog ikke </P>  \r\n\r\n<P>lige meget af alle. De i forvejen uddannelsesmæssigt dårligst </P>  \r\n\r\n<P>stillede er mest tilbageholdende, og frem for alt afhænger </P>  \r\n\r\n<P>resultatet af uddannelsernes form og indhold. </P>  \r\n\r\n<P>Derfor skal BFU-reformen ledsages af forsøgs- og </P>  \r\n\r\n<P>udviklingsvirksomhed, der navnlig skal sigte mod at gøre </P>  \r\n\r\n<P>uddannelsestilbuddet attraktivt for dem med det største </P>  \r\n\r\n<P>uddannelsesefterslæb og dermed største behov. </P>  \r\n\r\n<P>Herhjemme har man allerede indhøstet en del erfaringer fra de </P>  \r\n\r\n<P>københavnske bryggeriarbejderes fagforening, som har afviklet en </P>  \r\n\r\n<P>række bredt anlagte uddannelsesforløb, bl.a. omkring </P>  \r\n\r\n<P>teknologiudviklingen inden for bryggeriarbejdernes område. </P>  \r\n\r\n<P>Afgørende har det været, at uddannelsen tager udgangspunkt i </P>  \r\n\r\n<P>medlemmernes egne erfaringer og retter sig mod en bearbejdning af </P>  \r\n\r\n<P>deres egen situation. Det er først og fremmest dette, der er brug </P>  \r\n\r\n<P>for, hvis uddannelsen skal være vedkommende, og hvis den skal </P>  \r\n\r\n<P>medvirke til aktiv deltagelse i samfundsudviklingen, til en </P>  \r\n\r\n<P>udvidelse af demokratiet. </P>  \r\n\r\n<P>Det, der er brug for, er altså, som SiD også har tilkendegivet på det </P>  \r\n\r\n<P>senere, ikke færdigpakkede &#187;neutrale og objektive&#171; </P>  \r\n\r\n<P>uddannelsesforløb, som ikke tager udgangspunkt i deltagernes </P>  \r\n\r\n<P>interesser og erfaringer. De skal derimod klart afspejle disse. </P>  \r\n\r\n<P>Behovet er der, både i de enkelte fagforeninger og på tværs af </P>  \r\n\r\n<P>disse, som når man eksempelvis skal udnytte retten for </P>  \r\n\r\n<P>medarbejdergrupper til at øve indflydelse på den kommunale </P>  \r\n\r\n<P>budgetlægning, analysere beskæftigelsesudviklingen i lokalområdet, </P>  \r\n\r\n<P>tage stilling til miljøproblemer etc. </P>  \r\n\r\n<P>Der findes også erfaringer med deltagerstyret arbejderuddannelse fra </P>  \r\n\r\n<P>andre sammenhænge end bryggeriarbejdernes, f.eks. daghøjskoler, </P>  \r\n\r\n<P>oplysningsforbund og SiD, hvor man har beskæftiget sig med </P>  \r\n\r\n<P>problemer i lokalområdet med inddragelse af såvel arbejdende som </P>  \r\n\r\n<P>arbejdsløse. Resultaterne illustrerer bl.a. betydningen af </P>  \r\n\r\n<P>opsøgende arbejde og også muligheden af sammenhæng med den </P>  \r\n\r\n<P>etablerede fritidsundervisning og hertil knyttede </P>  \r\n\r\n<P>lovgivningskomplekser. </P>  \r\n\r\n<P>For BFU-deltagerne drejer det sig altså om at få stadfæstet 1) ret </P>  \r\n\r\n<P>til orlov, 2) ret til løngodtgørelse og 3) ret til uddannelse. På </P>  \r\n\r\n<P>den måde kommer BFU-reformen til ikke blot at supplere de allerede </P>  \r\n\r\n<P>eksisterende ordninger for erhvervsrettet uddannelse, som findes </P>  \r\n\r\n<P>inden for bl.a. arbejdsmarkedsuddannelserne og den interne </P>  \r\n\r\n<P>uddannelse i virksomhederne, men langt vigtigere til at sprænge </P>  \r\n\r\n<P>rammerne for denne type uddannelser, hvor det alene er </P>  \r\n\r\n<P>arbejdsmarkedets efterspørgsel efter arbejdskraft, der afgør </P>  \r\n\r\n<P>mulighederne. BFU-reformen vil gøre det muligt også at gennemføre </P>  \r\n\r\n<P>almen uddannelse, politisk og faglig undervisning etc. med </P>  \r\n\r\n<P>udgangspunkt i deltagernes erfaringer og ønsker. </P>  \r\n\r\n<P>En BFU-reform giver derfor kun mening, hvis den ledsages af udvikling </P>  \r\n\r\n<P>af voksenuddannelsestilbud, som opfylder disse uddannelsesbehov. </P>  \r\n\r\n<P>De faglige organisationers rolle </P>  \r\n\r\n<P>Her ser Venstresocialisterne ikke mindst nogle perspektiver i, at de </P>  \r\n\r\n<P>faglige organisationer både på forbunds- og fagforeningsplan og på </P>  \r\n\r\n<P>den enkelte arbejdsplads fungerer som initiativtagere og </P>  \r\n\r\n<P>organisatorer af disse uddannelsesbehov, både for at sikre </P>  \r\n\r\n<P>relevante tilbud og for at forene tilegnelsen af ny viden med det </P>  \r\n\r\n<P>kollektive orienterings- og handlingsperspektiv, som typisk </P>  \r\n\r\n<P>mangler i de eksisterende uddannelsestilbud. </P>  \r\n\r\n<P>En anden side af sagen er, at der også kan lægges for snævre </P>  \r\n\r\n<P>begrænsninger på uddannelsens indhold og tilrettelæggelse. </P>  \r\n\r\n<P>Venstresocialisterne mener, at det er oplagt, at fagbevægelsen i </P>  \r\n\r\n<P>lokalområderne har et stort ord at skulle have sagt, men samfundet </P>  \r\n\r\n<P>har også interesse i, at reformens perspektiver bredes videre ud. </P>  \r\n\r\n<P>Det gælder f.eks. i tilfælde, hvor man ønsker at behandle et </P>  \r\n\r\n<P>specifikt problem i et lokalområde. </P>  \r\n\r\n<P>Her bør det være muligt, at man på tværs af beskæftigelsesstatus, </P>  \r\n\r\n<P>alder og køn kan gå sammen om at løse en opgave i </P>  \r\n\r\n<P>BFU-uddannelsesmæssig sammenhæng og eventuelt i sammenhæng med </P>  \r\n\r\n<P>fritidsundervisningen. </P>  \r\n\r\n<P>I ovennævnte tilfælde illustreres det også, hvordan uddannelse bliver </P>  \r\n\r\n<P>et aktivt redskab til at styrke demokratiet i hverdagen. I det </P>  \r\n\r\n<P>hele taget er det et spørgsmål om at anerkende det, der under et </P>  \r\n\r\n<P>kan betegnes som græsrodsarbejde, som samfundsnyttig og </P>  \r\n\r\n<P>påskønnelsesværdig aktivitet, der ikke skal være forbeholdt de få </P>  \r\n\r\n<P>med uddannelse, overskud og økonomiske muligheder. </P>  \r\n\r\n<P>I denne sammenhæng er der i øvrigt en række udmærkede </P>  \r\n\r\n<P>lovgivningskomplekser for bl.a. højskoleundervisning, </P>  \r\n\r\n<P>fritidsundervisning og enkeltfagsundervisning, og det bør da også </P>  \r\n\r\n<P>være en opgave at præcisere sammenhæng og eventuel sammenknytning </P>  \r\n\r\n<P>mellem disse lovgivningskomplekser og en BFU-reform, ligesom det </P>  \r\n\r\n<P>også er højst tænkeligt, at reformen afføder behov for </P>  \r\n\r\n<P>følgelovgivning omkring f.eks. opsøgende arbejde, omkring </P>  \r\n\r\n<P>voksenundervisning og ressourcetildeling, herunder oprettelse af </P>  \r\n\r\n<P>lokale voksenuddannelsescentre, som bl.a. skal sikre </P>  \r\n\r\n<P>erfaringsopsamling og formidling omkring </P>  \r\n\r\n<P>undervisningsaktiviteterne. </P>  \r\n\r\n<P>BFU-reformen set i forhold til andre uddannelses- og </P>  \r\n\r\n<P>arbejdsmarkedspolitiske spørgsmål </P>  \r\n\r\n<P>Det er klart, at BFU-reformen må ses i sammenhæng med en række </P>  \r\n\r\n<P>arbejdsmarkedspolitiske spørgsmål og med arbejdsmarkeds- og </P>  \r\n\r\n<P>erhvervspolitikken, selv om den i sig selv ikke primært drejer sig </P>  \r\n\r\n<P>om dette. </P>  \r\n\r\n<P>Den eksisterende uddannelsestilbudsordning under arbejdsløshed </P>  \r\n\r\n<P>fungerer ikke. Årsagerne er både &#187;faldøkseprincippet&#171; (at man  \r\n\r\n</P>  \r\n\r\n<P>først får tilbuddet, når man er langtidsarbejdsløs), og at der </P>  \r\n\r\n<P>ikke er relevante uddannelsesmuligheder i forhold til den største </P>  \r\n\r\n<P>målgruppe, nemlig de ufaglærte med kort skolebaggrund og dårlige </P>  \r\n\r\n<P>skoleerfaringer. </P>  \r\n\r\n<P>Ikke mindst i forhold til grupper, som trues af langvarig </P>  \r\n\r\n<P>arbejdsløshed, og som ofte er stærkt skeptiske over for at gå ind </P>  \r\n\r\n<P>i en uddannelse, er det nødvendigt at udvikle nye </P>  \r\n\r\n<P>uddannelsesformer. Eksperimenter, der bygger videre på </P>  \r\n\r\n<P>daghøjskolevirksomhed, kombineret med almen uddannelse og </P>  \r\n\r\n<P>erhvervskvalificerende uddannelse, kunne være et bud på sådanne </P>  \r\n\r\n<P>nye uddannelsesmuligheder. Skal dette kunne lade sig gøre, og skal </P>  \r\n\r\n<P>det afpasses efter de pågældendes behov, kræver det efter </P>  \r\n\r\n<P>Venstresocialisternes opfattelse et samarbejde på tværs af </P>  \r\n\r\n<P>eksisterende grænser mellem uddannelse under </P>  \r\n\r\n<P>Undervisningsministeriet og Arbejdsministeriet. </P>  \r\n\r\n<P>Venstresocialisterne har derfor stillet forslag om </P>  \r\n\r\n<P>forsøgsvirksomhed for den største del af denne gruppe, de voksne </P>  \r\n\r\n<P>kvinder, der imødekommer de forudsætninger, gruppen med dårlig </P>  \r\n\r\n<P>skolegang og dårlige skoleerfaringer har. </P>  \r\n\r\n<P>BFU-reformen kan også ses i et andet lys. Den kan, afhængigt af </P>  \r\n\r\n<P>hvordan den enkelte bruger sin BFU-ret, bruges til at sikre voksne </P>  \r\n\r\n<P>ufaglærte arbejdere adgang til erhvervsuddannelserne. Det kan </P>  \r\n\r\n<P>skabe mulighed for, at voksne arbejdere kan gå ind i en </P>  \r\n\r\n<P>grundlæggende og bred erhvervsuddannelse på linje med unge, </P>  \r\n\r\n<P>hvilket kun kan lade sig gøre i meget få tilfælde i dag inden for </P>  \r\n\r\n<P>det nuværende arbejdsmarkedssystem, og da kun, hvis der er </P>  \r\n\r\n<P>efterspørgsel efter den pågældende arbejdskrafts kvalifikationer. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Til punkt 1, 2 og 7 </P>  \r\n\r\n<P>Ved uddannelse forstås enhver form for kompetencegivende uddannelse, </P>  \r\n\r\n<P>forberedende uddannelse, almen uddannelse, studiekredse, </P>  \r\n\r\n<P>fagpolitisk, erhvervsmæssig eller kreativ uddannelse. </P>  \r\n\r\n<P>BFU-reformen skal omfatte alle arbejdsmarkedstilknyttede lønarbejdere </P>  \r\n\r\n<P>med dagpengeret, herunder også arbejdsløse, der modtager dagpenge. </P>  \r\n\r\n<P>For arbejdsløse tæller BFU som død periode, der forlænger </P>  \r\n\r\n<P>dagpengeperioden i forhold til 1.040 timers reglen. Specielt for </P>  \r\n\r\n<P>sidstnævnte gruppe er det vigtigt, at de straks ved arbejdsløshed </P>  \r\n\r\n<P>kan benytte sig af muligheden for at deltage i uddannelse, som </P>  \r\n\r\n<P>arbejdsløshedsperioden åbner op for. Venstresocialisterne har </P>  \r\n\r\n<P>allerede stillet et forslag til folketingsbeslutning om fri adgang </P>  \r\n\r\n<P>til uddannelse under arbejdsløshed, som der hermed henvises til, </P>  \r\n\r\n<P>(jf. B 22). Med hensyn til spørgsmålet om omfang og regulering af </P>  \r\n\r\n<P>ordningen finder Venstresocialisterne det ikke hensigtsmæssigt at </P>  \r\n\r\n<P>anvende forskellige former for anciennitetskriterier, hvad enten </P>  \r\n\r\n<P>det drejer sig om længden af arbejdsmarkedstilknytning eller </P>  \r\n\r\n<P>manglende uddannelsesbaggrund. Venstresocialisterne mener, at en </P>  \r\n\r\n<P>årsnorm på 150 timer, som optjenes af den enkelte, og som kan </P>  \r\n\r\n<P>opspares over en kortere årrække (timebanksystem), er det rigtige, </P>  \r\n\r\n<P>fordi det er den model, der bedst svarer til den deltagerstyrede </P>  \r\n\r\n<P>tilrettelæggelse af undervisningen. Det vil f.eks. være </P>  \r\n\r\n<P>meningsløst, at interesserede personer udelukkes fra deltagelse i </P>  \r\n\r\n<P>et relevant kursus tilrettelagt af en arbejdsplads, blot fordi de </P>  \r\n\r\n<P>ikke har været på arbejdspladsen i 5 år, eller fordi de har et års </P>  \r\n\r\n<P>længere uddannelse end gennemsnittet på arbejdspladsen. </P>  \r\n\r\n<P>På baggrund af et arbejdstimetal pr. beskæftiget på 1.800 timer/ år </P>  \r\n\r\n<P>vil 150 timers betalt frihed til uddannelse udgøre ca. 8 pct. af </P>  \r\n\r\n<P>arbejdstiden. Det svarer til, at 8 pct. af alle beskæftigede er på </P>  \r\n\r\n<P>BFU (på årsbasis). Tager vi udgangspunkt i, at arbejdsstyrken i </P>  \r\n\r\n<P>alt andrager 2 millioner beskæftigede, er antallet af (til enhver </P>  \r\n\r\n<P>tid mulige) BFU-deltagere ca. 160.000. Det vil på årsbasis betyde </P>  \r\n\r\n<P>en udgift til lønkompensation (baseret på en gennemsnitlig årsløn </P>  \r\n\r\n<P>på 140.000 kr., på ca. </P>  \r\n\r\n<P><IMG SRC=\"/image.aspx?id=106152&img=CL4976_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Det skal dog kraftigt understreges, at denne pris er meget </P>  \r\n\r\n<P>omtrentlig, og at beregningerne er taget med for at give et </P>  \r\n\r\n<P>billede af, hvilke størrelsesordner vi taler om. </P>  \r\n\r\n<P>Der ses i denne sammenhæng med god grund bort fra udgifter til </P>  \r\n\r\n<P>dagpenge til arbejdsløse på BFU, idet der ikke er tale om ekstra </P>  \r\n\r\n<P>udgifter for samfundet i forbindelse med uddannelse af </P>  \r\n\r\n<P>arbejdsløse, allerhøjst nogle pebernødder til drift etc., som </P>  \r\n\r\n<P>alligevel skulle afholdes til uddannelse af beskæftigede på BFU. </P>  \r\n\r\n<P>Tværtimod sparer det offentlige dagpenge til de arbejdsløse, som i </P>  \r\n\r\n<P>kraft af BFU-ordningen får beskæftigelse som erstatning for den </P>  \r\n\r\n<P>del af arbejdsstyrken, der går på BFU. Denne offentlige </P>  \r\n\r\n<P>besparelse andrager 16 mia. kr. pr. år ved en beskæftigelseseffekt </P>  \r\n\r\n<P>på 100 pct. En beskæftigelseseffekt på 70 pct. (som beregnet i </P>  \r\n\r\n<P>Socialdemokratiets forslag, jf. L 123 og L 124 i folketingsåret </P>  \r\n\r\n<P>1984-85) vil betyde en offentlig besparelse på 11,2 mia. kr. </P>  \r\n\r\n<P>Hertil kommer sparede dagpenge til de lærerkræfter, som kommer i </P>  \r\n\r\n<P>beskæftigelse ved reformens gennemførelse. De vil andrage ca. 1 </P>  \r\n\r\n<P>mia. kr. pr. år. (Disse beregninger er baseret på en </P>  \r\n\r\n<P>dagpengeudgift pr. arbejdsløs på 100.000 kr./ år). </P>  \r\n\r\n<P>En beregning af den faktiske pris på BFU kommer meget forenklet til </P>  \r\n\r\n<P>at se sådan ud: </P>  \r\n\r\n<P><IMG SRC=\"/image.aspx?id=106152&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Det vil sige, at de samlede nettoudgifter til lønkompensation og </P>  \r\n\r\n<P>dagpenge for samfundet som helhed ikke bliver 22,4 mia. kr., men </P>  \r\n\r\n<P>henholdsvis 5,3 mia. kr. eller 3,5 mia. kr. afhængig af </P>  \r\n\r\n<P>beskæftigelseseffekten (100 pct. eller 70 pct.), når man gør de </P>  \r\n\r\n<P>samlede udgifter og &#187;indtægter&#171; op. Til sammenligning kan det  \r\n\r\n</P>  \r\n\r\n<P>nævnes, at der i dag anvendes 2,4 mia. kr. til intern uddannelse i </P>  \r\n\r\n<P>offentlige og private virksomheder, uden at der kan registreres </P>  \r\n\r\n<P>nogen beskæftigelseseffekt heraf. </P>  \r\n\r\n<P>I det ovenstående regneeksempel er der taget udgangspunkt i et </P>  \r\n\r\n<P>bestemt kvantitativt forhold på arbejdsmarkdet, nemlig antal </P>  \r\n\r\n<P>ansatte i henholdsvis den offentlige og private sektor. Til den </P>  \r\n\r\n<P>fordelingsmæssige side af finansieringsspørgsmålet duer dette </P>  \r\n\r\n<P>udgangspunkt kun i den offentlige sektor. I den private må der </P>  \r\n\r\n<P>lægges et andet fordelingsgrundlag, idet de virksomheder, der har </P>  \r\n\r\n<P>mange beskæftigede, ville blive relativt hårdt belastet i forhold </P>  \r\n\r\n<P>til de teknologitunge virksomheder med relativt få ansatte. </P>  \r\n\r\n<P>Venstresocialisterne ønsker her en mere rimelig fordeling af </P>  \r\n\r\n<P>BFU-omkostningerne, af mange og gode grunde, f.eks. </P>  \r\n\r\n<P>- at de teknologitunge virksomheder typisk har bortrationaliseret </P>  \r\n\r\n<P>mange arbejdspladser. Det har givet dem en stor ekstra profit. </P>  \r\n\r\n<P>- at de teknologitunge virksomheder selv kræver relativt højt- og </P>  \r\n\r\n<P>specialuddannet arbejdskraft. Den er de hidtil kommet meget </P>  \r\n\r\n<P>billigt til. </P>  \r\n\r\n<P>- at det er de teknologitunge virksomheder, der tydeligst og hyppigst </P>  \r\n\r\n<P>har markedsført &#187;paradoksproblemet på arbejdsmarkedet&#171;. Nu får  \r\n\r\n de </P>  \r\n\r\n<P>chancen for at bidrage til dets løsning. </P>  \r\n\r\n<P>Derfor skal udgiften til de privatansattes lønkompensation fordeles </P>  \r\n\r\n<P>mellem de private virksomheder på grundlag af den årlige </P>  \r\n\r\n<P>værditilvækst på de enkelte virksomheder. </P>  \r\n\r\n<P>Forvaltningen af midlerne til BFU-ordningen sker gennem en central </P>  \r\n\r\n<P>fond. Fondens midler består primært af bidrag fra de offentlige og </P>  \r\n\r\n<P>private arbejdsgivere (jf. den foranstående). Derudover kan der </P>  \r\n\r\n<P>være tale om et årligt bidrag over finansloven (til driftsudgifter </P>  \r\n\r\n<P>vedrørende lokaler, materialer, lærerlønninger etc.) samt </P>  \r\n\r\n<P>eventuelt overførsler fra Dagpengefonden eller lignende. </P>  \r\n\r\n<P>Fonden er en selvejende institution med en bestyrelse sammensat af </P>  \r\n\r\n<P>repræsentanter for de faglige organisationer. Den centrale fonds </P>  \r\n\r\n<P>opgave er automatisk at fordele midlerne i forhold til </P>  \r\n\r\n<P>BFU-deltagernes rettigheder. Hertil kommer, at fonden </P>  \r\n\r\n<P>administrerer det eventuelle overskud af uudnyttede BFU-midler, </P>  \r\n\r\n<P>som skal anvendes til opsøgende og igangsættende virksomhed i de </P>  \r\n\r\n<P>områder, hvor behovet er uopfyldt. </P>  \r\n\r\n<P>Det egentlige fordelings- og prioriteringsarbejde sker decentralt </P>  \r\n\r\n<P>gennem regionale fondsbestyrelser sammensat af repræsentanter for </P>  \r\n\r\n<P>de lokale fagorganisationer. </P>  \r\n\r\n<P>Til punkt 3 </P>  \r\n\r\n<P>BFU er en ret, der tilkommer den enkelte lønmodtager, dvs. at den </P>  \r\n\r\n<P>enkelte i princippet selv disponerer over anvendelsen af timerne. </P>  \r\n\r\n<P>BFU kan således eksempelvis ikke bruges til tvungne </P>  \r\n\r\n<P>efteruddannelsesaktiviteter, men de enkelte konkrete tilbud kan </P>  \r\n\r\n<P>meget vel have karakter af arbejdsmarkedsrelevante emner såsom </P>  \r\n\r\n<P>teknologiudvikling, teknologiaftaler og arbejdsmiljøspørgsmål. Man </P>  \r\n\r\n<P>kan dog forudse, at størstedelen af midlerne vil blive anvendt </P>  \r\n\r\n<P>kollektivt, og at det derfor vil være rimeligt at afsætte penge </P>  \r\n\r\n<P>til den kollektive tilrettelæggelse. </P>  \r\n\r\n<P>Det deltagerstyrede udgangspunkt kræver fleksibilitet i </P>  \r\n\r\n<P>tilrettelæggelsen, stiller større krav til deltagerne, men </P>  \r\n\r\n<P>forsøger også at placere ansvaret der, hvor det hører hjemme, dvs. </P>  \r\n\r\n<P>hos brugerne. I praksis vil det dog være nødvendigt, at en del af </P>  \r\n\r\n<P>pengene i ordningen anvendes til opsøgende arbejde i form af </P>  \r\n\r\n<P>uddannelseskonsulenter, der i samarbejde med f.eks. </P>  \r\n\r\n<P>arbejdspladser, klubber og fagforeninger tilrettelægger og </P>  \r\n\r\n<P>koordinerer uddannelsesvirksomheden. </P>  \r\n\r\n<P>Der er ingen tvivl om, at hvis uddannelsen tilrettelægges </P>  \r\n\r\n<P>&#187;traditionelt&#171;, dvs. hvis der udelukkende sker en oppustning af  \r\n\r\n de </P>  \r\n\r\n<P>eksisterende voksenuddannelsesmuligheder, så vil den primære </P>  \r\n\r\n<P>målgruppe for BFU-reformen ikke blive tilgodeset. Så vil det, som </P>  \r\n\r\n<P>det skete i Sverige, blive de i forvejen bedst uddannede, der får </P>  \r\n\r\n<P>gavn af reformen. Derfor er det vigtigt, at der opereres med et </P>  \r\n\r\n<P>langt bredere uddannelsesbegreb, hvor undervisningsdeltagerne </P>  \r\n\r\n<P>langt hen ad vejen udformer læreprocessen og dens indhold, således </P>  \r\n\r\n<P>at den erfarings- og vidensindsamling og -bearbejdning, der finder </P>  \r\n\r\n<P>sted i læreprocessen, foregår ud fra deltagernes behov og </P>  \r\n\r\n<P>interesser og foregår i de sociale sammenhænge, hvor folk i </P>  \r\n\r\n<P>forvejen færdes. Det vil f.eks. sige, at der ikke skal fastlægges </P>  \r\n\r\n<P>nedre grænser for, hvor mange timer der ugentligt eller i alt er </P>  \r\n\r\n<P>mulighed for under BFU-ordningen. (Det svarer til den svenske </P>  \r\n\r\n<P>ordning, hvor der også er mulighed for at få betalt frihed til </P>  \r\n\r\n<P>uddannelse fra nogle få timer ugentligt i en kortere periode til </P>  \r\n\r\n<P>heltid i flere år). Der skal være udpræget fleksibilitet med </P>  \r\n\r\n<P>hensyn til tilrettelæggelsen af uddannelsen, så den passer ind i </P>  \r\n\r\n<P>forhold til voksnes hverdagsliv, og så det formelle </P>  \r\n\r\n<P>læreprocesforløbs længde afpasses efter undervisningsdeltagerne og </P>  \r\n\r\n<P>undervisningsindholdet. Der skal være mulighed for, at uddannelsen </P>  \r\n\r\n<P>helt eller delvis frigøres fra de eksisterende </P>  \r\n\r\n<P>voksenuddannelsesinstitutioner. Enhver begrænsning af </P>  \r\n\r\n<P>organiseringen af uddannelsen f.eks. med hensyn til </P>  \r\n\r\n<P>deltagersammensætning, emne, uddannelsestid, længde og sted vil </P>  \r\n\r\n<P>have en række indholdsmæssige konsekvenser, som med al </P>  \r\n\r\n<P>sandsynlighed vil ramme de underprivilegerede i uddannelsesmæssig, </P>  \r\n\r\n<P>økonomisk og social henseende, altså netop dem, den betalte frihed </P>  \r\n\r\n<P>til uddannelse var tiltænkt. </P>  \r\n\r\n<P>Til punkt 4 </P>  \r\n\r\n<P>Som det er understreget af alle (fra ILO (FNs treparts </P>  \r\n\r\n<P>arbejderorganisation) og de i Folketinget fremsatte forslag til </P>  \r\n\r\n<P>BFU (se Folketingstidende 1984-85, tillæg A sp. 2285 og 2301 samt </P>  \r\n\r\n<P>forhandlingerne sp. 4509, 5319 og 5320), til dem, der skal drage </P>  \r\n\r\n<P>fordel af uddannelsen) skal det sikres, at alle kan få fri fra </P>  \r\n\r\n<P>deres arbejde til deltagelse i den betalte frihed til uddannelse. </P>  \r\n\r\n<P>Desuden skal alle sikres ret til på ethvert tidspunkt at vende </P>  \r\n\r\n<P>tilbage til samme eller tilsvarende arbejde. Alle sociale </P>  \r\n\r\n<P>ordninger, feriepenge, ATP, anciennitet m.v. skal bevares under </P>  \r\n\r\n<P>uddannelsesorloven. </P>  \r\n\r\n<P>Til punkt 5 </P>  \r\n\r\n<P>Set i forhold til de beskæftigelsesmæssige konsekvenser af betalt </P>  \r\n\r\n<P>frihed til uddannelse er det ikke ligegyldigt, hvordan uddannelsen </P>  \r\n\r\n<P>tilrettelægges og organiseres. </P>  \r\n\r\n<P>Man kan tale om tre typer af beskæftigelseseffekt ved indførelse af </P>  \r\n\r\n<P>betalt frihed til uddannelse: </P>  \r\n\r\n<P>a) Erstatningsarbejdskraft for de personer, der søger betalt frihed </P>  \r\n\r\n<P>til uddannelse. </P>  \r\n\r\n<P>b) Beskæftigelse for lærere/ tilrettelæggere, fremstilling/ indkøb </P>  \r\n\r\n<P>af undervisningsmaterialer, rengøring, administration af reformen </P>  \r\n\r\n<P>m.v. </P>  \r\n\r\n<P>c) Afledte beskæftigelsesmæssige virkninger som følge af en </P>  \r\n\r\n<P>anderledes og bedre uddannet arbejdskraft, herunder også som følge </P>  \r\n\r\n<P>af mere alsidig erhvervserfaring, der opnås gennem den øgede </P>  \r\n\r\n<P>rotation på arbejdsmarkedet. </P>  \r\n\r\n<P>Ad a) </P>  \r\n\r\n<P>Den umiddelbart bedste og enkleste sikring af, at den, der søger </P>  \r\n\r\n<P>uddannelse, ikke straffes arbejdsmæssigt ved merarbejde </P>  \r\n\r\n<P>umiddelbart før eller efter uddannelsesorloven eller på anden måde </P>  \r\n\r\n<P>straffes lønmæssigt, ved omplacering, manglende ajourføring af </P>  \r\n\r\n<P>arbejdspladsanciennitet eller anden fortabelse i forhold til </P>  \r\n\r\n<P>aftaler og kutymer på arbejdspladsen, er en klar og utvetydig </P>  \r\n\r\n<P>lovtekst, der fastsætter erstatningsarbejdskraften til at være 100 </P>  \r\n\r\n<P>pct. Det vil også medvirke til at forhindre, at kolleger til den </P>  \r\n\r\n<P>uddannelsessøgende straffes arbejdsmæssigt ved merarbejde m.v. </P>  \r\n\r\n<P>Ad b) </P>  \r\n\r\n<P>En BFU-reform vil medføre en vis beskæftigelse for lærere og andre </P>  \r\n\r\n<P>tilrettelæggere af undervisningen. Ordningen vil kræve en </P>  \r\n\r\n<P>administration. Der skal købes og fremstilles </P>  \r\n\r\n<P>undervisningsmaterialer, sørges for rengøring m.m. </P>  \r\n\r\n<P>Socialdemokratiet/ LO har i 1983 anslået undervisningsudgifterne </P>  \r\n\r\n<P>til at udgøre 0,5 mia. kr. ved 10.000 lønmodtagere på betalt </P>  \r\n\r\n<P>frihed til uddannelse. Ved en udvidelse af antallet af </P>  \r\n\r\n<P>undervisningsdeltagere vil undervisningsudgifterne forøges, men </P>  \r\n\r\n<P>ikke i tilsvarende omfang, da en del af udgifterne ved flere </P>  \r\n\r\n<P>deltagere vil være stort set de samme. </P>  \r\n\r\n<P>Dette beslutningsforslag opererer med, at 1/8 af samtlige </P>  \r\n\r\n<P>beskæftigede (160.000) til stadighed er under uddannelse. I </P>  \r\n\r\n<P>forhold hertil forekommer det realistisk at regne med en </P>  \r\n\r\n<P>merbeskæftigelse af lærerkræfter på 10.000 personer. </P>  \r\n\r\n<P>Ad c) </P>  \r\n\r\n<P>Det er de færreste uddannelser, der direkte skaber nye </P>  \r\n\r\n<P>arbejdspladser. Det er i langt højere grad andre mekanismer, </P>  \r\n\r\n<P>f.eks. arbejdsmarkedspolitikken og den direkte styring af </P>  \r\n\r\n<P>pengeformidling og investeringer, herunder styring af forskellige </P>  \r\n\r\n<P>erhvervssektorers udvikling, opdyrkning af nye produktionsområder </P>  \r\n\r\n<P>(f.eks. inden for energisektoren) m.v., der kan medvirke til </P>  \r\n\r\n<P>skabelse af arbejdspladser. Derfor er det primære sigte med </P>  \r\n\r\n<P>BFU-reformen heller ikke den umiddelbare beskæftigelsesfremmende </P>  \r\n\r\n<P>effekt. </P>  \r\n\r\n<P>Til punkt 6 </P>  \r\n\r\n<P>Eftersom de færreste uddannelsesinstitutioner, der i dag beskæftiger </P>  \r\n\r\n<P>sig med voksenuddannelser, eller som kunne tænkes at kaste sig </P>  \r\n\r\n<P>over voksenuddannelse, har haft mulighed for at arbejde målrettet </P>  \r\n\r\n<P>henimod en anderledes og bedre kvalificering af undervisere til </P>  \r\n\r\n<P>den primære målgruppe for en BFU-reform, bør der gives øgede </P>  \r\n\r\n<P>ressourcer til mangeartede forsøgs- og udviklingsarbejder (inkl. </P>  \r\n\r\n<P>fremstilling af alternative undervisningsmaterialer), som samtidig </P>  \r\n\r\n<P>kan være med til at virke tilbage på de eksisterende </P>  \r\n\r\n<P>uddannelsesinstitutioners faglige indhold og pædagogikforståelse. </P>  \r\n\r\n<P>Også personer, der ikke har formelle kvalifikationer, men som </P>  \r\n\r\n<P>eksempelvis gennem faglige aktiviteter eller på anden måde har </P>  \r\n\r\n<P>erhvervet sig (uformelle) kvalifikationer og derved vil egne sig </P>  \r\n\r\n<P>til at indgå i de bredere aktiviteter, der bedre rammer målgruppen </P>  \r\n\r\n<P>end undervisning i traditionel forstand, skal uden videre have </P>  \r\n\r\n<P>mulighed for at virke som &#187;lærere&#171; eller tilrettelæggere under  \r\n\r\n</P>  \r\n\r\n<P>BFU-ordningen. Forsøgs- og udviklingsarbejde, der tager sigte på </P>  \r\n\r\n<P>at opnå erfaringer med nye undervisningsformer, andet </P>  \r\n\r\n<P>undervisningsindhold og anderledes uddannede undervisere, skal </P>  \r\n\r\n<P>altså prioriteres højt, hvis undervisningen skal være vedkommende </P>  \r\n\r\n<P>og anvendelig for voksne med længere erfaring og en anden </P>  \r\n\r\n<P>livssituation end dem, der i dag uddannes undervisere for, og for </P>  \r\n\r\n<P>hvem der i dag er udviklet undervisningsmaterialer. </P>  \r\n\r\n<P>Desuden skal der afsættes økonomiske midler til opsøgere, der gennem </P>  \r\n\r\n<P>direkte kontakt til især den primære målgruppe for BFU-reformen </P>  \r\n\r\n<P>kan bidrage til at mindske arbejdsmæssige og &#187;psykologiske&#171; </P>  \r\n\r\n<P>barrierer hos eksempelvis dem, der i forvejen har negative </P>  \r\n\r\n<P>erfaringer med &#187;uddannelse&#171;, og som derfor ikke umiddelbart </P>  \r\n\r\n<P>forventer, at undervisning kan være meget andet end </P>  \r\n\r\n<P>fremmedbestemt, irrelevant indlæringsterperi. </P>  \r\n\r\n<P>I løbet af &#187;forsøgsperioden&#171; på 5 år afprøves og vurderes  \r\n\r\n alternative </P>  \r\n\r\n<P>uddannelsesforløb, hvor utraditionelle midler er taget i brug, nye </P>  \r\n\r\n<P>emner taget op og nye undervisningsformer praktiseret med henblik </P>  \r\n\r\n<P>på, at BFU-deltagelse kan udvikle sig til at blive et tilbud, alle </P>  \r\n\r\n<P>føler sig tiltrukket af uanset baggrund. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00038"
        },
        {
            "displayName": "Entydig dokumentidentifikation",
            "displayValue": "CL004976"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}