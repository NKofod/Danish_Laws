{
    "id": 82979,
    "title": "Cirkulære vedrørende lov om nedslag i skatteansættelsen for renteindtægter m.v. (* 1) (Til de skattelignende myndigheder m.v.). ",
    "documentTypeId": "140",
    "isSagsforlobPeriodValid": false,
    "shortName": "CIR nr 283 af 17/12/1962",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende lov om nedslag i  \r\n\r\n skatteansættelsen for renteindtægter m.v. (* 1) (Til de skattelignende  \r\n\r\n myndigheder m.v.). </H1>  \r\n\r\n<P></P>  \r\n\r\n<BR>  \r\n\r\n<P>Hermed fremsendes eksemplarer af lov nr. 374 af 1. december 1962 om  \r\n\r\n nedslag i skatteansættelsen for renteindtægter m.v. Bestemmelserne i loven  \r\n\r\n skal første gang anvendes ved skatteligningen for skatteåret 1963-64. Med  \r\n\r\n hensyn til lovens praktisering skal man i øvrigt meddele følgende: </P>  \r\n\r\n<P CLASS=PUNKT> <B>1.</B> I henhold til lovens § 1 finder lovens regler kun  \r\n\r\n anvendelse på fuldt skattepligtige personer, der ved skatteårets begyndelse  \r\n\r\n er fyldt 67 år. </P>  \r\n\r\n<P>Af bestemmelserne i lovens § 3, der skal omtales nærmere nedenfor under  \r\n\r\n punkt 4, fremgår bl.a., at der ikke kan indrømmes nedslag, hvis den  \r\n\r\n skattepligtige indkomst udgør 22.000 kr. eller derover. </P>  \r\n\r\n<P CLASS=PUNKT> <B>2.</B> Nedslag i ansættelsen af den skattepligtige  \r\n\r\n indkomst indrømmes kun efter begæring, der må fremsættes ved udfyldelse af et  \r\n\r\n særligt skema, der i underskrevet stand må medfølge ved indgivelsen af  \r\n\r\n selvangivelsen for det pågældende skatteår, jfr. lovens § 5. </P>  \r\n\r\n<P CLASS=PUNKT> <B>3.</B> Lovens § 2 indeholder reglerne om, hvilke indtægter  \r\n\r\n der kommer i betragtning ved beregningen af nedslaget. I henhold til stk. 1  \r\n\r\n indrømmes nedslag på grundlag af nedennævnte ved opgørelsen af den  \r\n\r\n skattepligtige indkomst medregnede beløb: </P>  \r\n\r\n<P>a. renteindtægter, </P>  \r\n\r\n<P>b. løbende udbetalinger fra renteforsikringer, </P>  \r\n\r\n<P>c. løbende pensionsudbetalinger. </P>  \r\n\r\n<P>AD A. Til RENTEINDTÆGTER i denne forbindelse - jfr. § 2, stk. 2 -  \r\n\r\n henregnes bl.a. renter af indlån i pengeinstitutter, obligationer, pantebreve  \r\n\r\n og andre gældsbreve. </P>  \r\n\r\n<P>Udtrykkeligt undtaget er udbytte af &#187;aktier og lignende  \r\n\r\n værdipapirer&#171;, hvorunder falder bl.a. aktiecertifikater samt  \r\n\r\n andelsbeviser. </P>  \r\n\r\n<P>Eventuelle renteudgifter, der er fradraget ved opgørelsen af den  \r\n\r\n skattepligtige indkomst, fragår i summen af de i indkomstopgørelsen  \r\n\r\n medregnede renteindtægter, før nedslaget beregnes. Opmærksomheden henledes  \r\n\r\n på, at også renter af prioritetsgæld, der ikke er opført i selve  \r\n\r\n selvangivelsen, men alene på det særlige ejendomsskema, skal fradrages. Til  \r\n\r\n renter af gæld til kredit- og hypotekforeninger, henregnes ikke bidrag til  \r\n\r\n reserve- og administrationsfonds. </P>  \r\n\r\n<P>Nedslaget indrømmes således kun på grundlag af  \r\n\r\n &#187;nettorenteindtægten&#171;. En eventuel negativ  \r\n\r\n &#187;nettorenteindtægt&#171; påvirker dog ikke beregningen af nedslag for de  \r\n\r\n i § 2, stk. 3 og 4 omhandlede indtægter. </P>  \r\n\r\n<P>AD B. Ved LØBENDE UDBETALINGER FRA RENTEFORSIKRINGER forstås efter § 2,  \r\n\r\n stk. 3 indkomstskattepligtige udbetalinger fra forsikringer af den i § 1,  \r\n\r\n stk. 1 c, i lov om beskatningen af renteforsikringer m.v., jfr.  \r\n\r\n lovbekendtgørelse af 11. december 1962, omhandlede art, d.v.s. livrente,  \r\n\r\n overlevelsesrente, invaliderente, pensionsforsikring eller lignende  \r\n\r\n renteforsikring samt visse annuitetsforsikringer (rateforsikringer) og  \r\n\r\n arverenter. </P>  \r\n\r\n<P>Det er ikke en betingelse, at der har været ret til fuldt ud at fradrage  \r\n\r\n eller afskrive præmierne vedrørende forsikringen ved opgørelsen af den  \r\n\r\n skattepligtige indkomst. Nedslag kan derfor også indrømmes for udbetalinger  \r\n\r\n fra en renteforsikring, der er tegnet til fordel for ikke-pårørende, samt for  \r\n\r\n den indkomstskattepligtige del af udbetalinger fra en renteforsikring, der  \r\n\r\n helt eller delvis er henført under den begrænsede fradragsramme i medfør af  \r\n\r\n bestemmelserne i § 1, stk. 1 d, nr. 3, i nævnte lovbekendtgørelse. </P>  \r\n\r\n<P>Såfremt udgifterne til erhvervelsen af forsikringen helt eller delvis er  \r\n\r\n afholdt af en arbejdsgiver, gælder de nedenfor ad c omtalte regler i § 2,  \r\n\r\n stk. 4 og 5. </P>  \r\n\r\n<P>AD C. Til LØBENDE PENSIONSUDBETALINGER henregnes efter § 2, stk. 4 og 5.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) løbende ydelser fra pensionskasser, </LI>  \r\n\r\n<LI>2) løbende ydelser fra den skattepligtiges eller hans (hendes) ægtefælles  \r\n\r\n tidligere arbejdsgiver, </LI>  \r\n\r\n<LI>3) løbende ydelser fra renteforsikringer af den i § 2, stk. 3 omhandlede  \r\n\r\n art, såfremt den tidligere arbejdsgiver helt eller delvis har betalt  \r\n\r\n præmierne vedrørende forsikringen, og </LI>  \r\n\r\n<LI>4) understøttelser fra den tidligere arbejdsgiver samt fra hjælpe- og  \r\n\r\n understøttelsesfonds, pensionsreguleringsfonds og lignende institutioner,  \r\n\r\n hvortil den tidligere arbejdsgiver har ydet bidrag, uanset om understøttelsen  \r\n\r\n er fastsat som en løbende ydelse. </LI>  \r\n\r\n</UL>  \r\n\r\n<P>Pensionsudbetalinger, der reguleres i forhold til prisudviklingen, giver  \r\n\r\n ikke ret til nedslag. Herved udelukkes tjenestemandspensioner og anden  \r\n\r\n pensionsordning med RET til regulering i forhold til prisudviklingen. </P>  \r\n\r\n<P>Såfremt der ikke er ret til regulering af udbetalingerne i forhold til  \r\n\r\n prisudviklingen, men udbetalingerne faktisk suppleres med tillæg, som den  \r\n\r\n tidligere arbejdsgiver direkte eller indirekte finansierer helt eller delvis,  \r\n\r\n må spørgsmålet om, hvorvidt der er ret til nedslag, bedømmes på grundlag af  \r\n\r\n de nedenfor omtalte regler. </P>  \r\n\r\n<P>Efter disse regler er det en betingelse for nedslaget, at de i  \r\n\r\n indkomstårets løb modtagne pensionsudbetalinger, jfr. 1)-4) foran, tilsammen  \r\n\r\n ikke overstiger, hvad den skattepligtige i alt har modtaget af tilsvarende  \r\n\r\n årlige ydelser i noget af de forudgående fem indkomstår eller, hvis han ikke  \r\n\r\n har modtaget ydelserne så længe, i noget indkomstår, efter at udbetalingerne  \r\n\r\n er påbegyndt. </P>  \r\n\r\n<P>Ved afgørelsen af, om en pensionsudbetaling i et indkomstår er forøget i  \r\n\r\n forhold til tidligere år, ses der bort fra forøgelser, der skyldes  \r\n\r\n udbetalinger af forsikringsbonus, hvad enten udbetalingen sker særskilt eller  \r\n\r\n i form af en forhøjelse af de løbende ydelser. </P>  \r\n\r\n<P CLASS=PUNKT> <B>4.</B> I henhold til lovens § 3 andrager nedslaget i den  \r\n\r\n skattepligtige indkomst 25 pct. af summen af de i henhold til de foran  \r\n\r\n omtalte bestemmelser i § 2 opgjorte beløb. Nedslaget kan ikke overstige 3.000  \r\n\r\n kr. Det således beregnede nedslagsbeløb nedsættes med 50 kr. for hver fulde  \r\n\r\n 100 kr., hvormed den skattepligtige indkomst før nedslaget overstiger 16.000  \r\n\r\n kr. Hvis der f.eks. er beregnet et nedslagsbeløb på 3.000 kr. (det maksimale  \r\n\r\n nedslag), og den skattepligtige indkomst før nedslaget andrager 20.000 kr.,  \r\n\r\n nedsættes nedslagsbeløbet herefter med halvdelen af 4.000 kr., d.v.s. med  \r\n\r\n 2.000 kr. til 1.000 kr. </P>  \r\n\r\n<P>Af lovens § 4 fremgår, at det nedslag, som eventuelt tilkommer den  \r\n\r\n skattepligtige i henhold til lov om nedslag i skatteansættelsen for  \r\n\r\n folkepensionister m.fl., skal beregnes på grundlag af indtægten før nedslag i  \r\n\r\n henhold til den heromhandlede lov. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SKATTEDEPARTEMENTET, DEN 17. DECEMBER  \r\n\r\n 1962 </I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/Troels Bruun. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Tidspunktet for offentliggørelsen er ukendt. Der er indsat en fiktiv dato af systemtekniske hensyn."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1963"
        },
        {
            "displayName": "Accession",
            "displayValue": "C19620028309"
        },
        {
            "displayName": "Entydig dokumentidentifikation",
            "displayValue": "CM042350"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "283"
        },
        {
            "displayName": "År for udstedelse",
            "displayValue": "1962"
        },
        {
            "displayName": "Dato for underskrift",
            "displayValue": "17/12/1962"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin. Skd. III R. j.nr. 180-62"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}