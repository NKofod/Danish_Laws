{
    "id": 106436,
    "title": "1997 BSF 35   FORSLAG TIL FOLKETINGSBESLUTNING OM KONTROL MED FORSVARETS OG POLITIETS   EFTERRETNINGSTJENESTER ",
    "documentTypeId": "480",
    "isSagsforlobPeriodValid": false,
    "shortName": "1997/2 BSF 35",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 35 </P>  \r\n\r\n<P></P>  \r\n\r\n<P>Forslag til folketingsbeslutning om kontrol med forsvarets og politiets  \r\n\r\n efterretningstjenester </P>  \r\n\r\n<P></P>  \r\n\r\n<P>Fremsat af Holger K. Nielsen (SF) Margrete Auken (SF) Anne Baastrup (SF)  \r\n\r\n Pernille Frahm (SF) Aage Frandsen (SF) Jes Lunde (SF) </P>  \r\n\r\n<P></P>  \r\n\r\n<P>den 22. april 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag, der ændrer loven  \r\n\r\n om etablering af et udvalg om forsvarets og politiets efterretningstjenester  \r\n\r\n med det formål, at udvalget vedrørende efterretningstjenesterne udstyres med  \r\n\r\n følgende beføjelser: </P>  \r\n\r\n<P>1. Mulighed for at blive direkte udfarende med henblik på at sikre, at der  \r\n\r\n ikke sker lovbrud i forbindelse med tjenesternes arbejde, herunder mulighed  \r\n\r\n for at behandle klager fra enkelte borgere, som finder, at deres rettigheder  \r\n\r\n er blevet krænket. </P>  \r\n\r\n<P>2. Adgang til på eget initiativ at foretage et løbende eftersyn af  \r\n\r\n tjenesternes virksomhed og ret til ubegrænset indsigt i - og adgang til -  \r\n\r\n arkiver, registre, lokaler, installationer og anlæg af enhver art, som  \r\n\r\n tilhører eller benyttes af tjenesterne eller en af tjenesterne benyttet  \r\n\r\n entreprenør. </P>  \r\n\r\n<P>3. Ret til og mulighed for at kunne foretage afhøring af alle nuværende og  \r\n\r\n tidligere ansatte med relation til tjenesternes aktivitet. En sådan afhøring  \r\n\r\n skal - i lighed med udvalgets øvrige arbejde - fortsat foregå fortroligt.  \r\n\r\n</P>  \r\n\r\n<P>4. Kompetence til at rejse sager om dommerkendelser, som den enkelte ikke  \r\n\r\n har kendskab til. </P>  \r\n\r\n<P>5. Kompetence til, såfremt udvalget får kendskab til lovbrud, at rejse  \r\n\r\n sagen som straffesag (evt. for lukkede døre) eller som tjenestemandssag efter  \r\n\r\n sædvanlige retsregler, uden at der sker særlige begrænsninger med henvisning  \r\n\r\n til rigets sikkerhed e.l. En sådan sag skal kunne føres af en af tjenesterne  \r\n\r\n uafhængig instans. </P>  \r\n\r\n<P>Endvidere forpligtes efterretningstjenesterne til at afgive en grundig  \r\n\r\n årlig beretning med det formål at sikre en skærpet offentlig indsigt i  \r\n\r\n efterretningstjenesternes arbejde. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Ifølge justitsministerens bestemmelse om Politiets Efterretningstjenestes  \r\n\r\n (PET) virksomhed er hovedopgaven: </P>  \r\n\r\n<P>&#187;at overvåge, forebygge og modvirke foretagender og handlinger, som  \r\n\r\n må antages at rumme en fare for Rigets selvstændighed og sikkerhed og den  \r\n\r\n lovlige samfundsorden, herunder i første række de i Straffelovens kapitler 12  \r\n\r\n og 13 omhandlede forbrydelser&#171;. </P>  \r\n\r\n<P>Det kan aldrig udelukkes, at der vil være enkeltpersoner eller  \r\n\r\n organisationer, som benytter sig af terroristiske virkemidler. Det må derfor  \r\n\r\n være en naturlig del af politiets arbejde at forsøge at forhindre sådanne  \r\n\r\n handlinger. Det er på den baggrund forslagsstillernes opfattelse, at der i  \r\n\r\n Danmark skal være en efterretningstjeneste. </P>  \r\n\r\n<P>Det er samtidig forslagsstillernes opfattelse, at der må være demokratisk  \r\n\r\n indsigt og kontrol med det arbejde, som udføres af efterretningstjenesterne.  \r\n\r\n Kun derved kan man imødegå mistanker om, at tjenesterne overvåger de forkerte  \r\n\r\n eller handler ulovligt. </P>  \r\n\r\n<P>I 1988 vedtog Folketinget en lov, hvor man nedsatte et folketingsudvalg,  \r\n\r\n som skulle overvåge efterretningstjenesternes virksomhed (lov om etablering  \r\n\r\n af udvalg om forsvarets og politiets efterretningstjenester, Lov nr. 378 af  \r\n\r\n 6. juli 1988). Folketingsudvalget har dog fået begrænset sin opgave til alene  \r\n\r\n at modtage efterretninger fra regeringen om retningslinjer og enkelte  \r\n\r\n konkrete aktiviteter. Allerede i forbindelse med behandlingen af det nævnte  \r\n\r\n lovforslag blev det fremført, at det måtte være passende at se på  \r\n\r\n lovgrundlaget, når udvalget havde fået mulighed for at virke et stykke tid.  \r\n\r\n</P>  \r\n\r\n<P>Siden 1988 er den kolde krig endeligt afsluttet. De modsætninger, som  \r\n\r\n tidligere var bestemmende for bl.a. efterretningstjenesternes arbejde, er  \r\n\r\n radikalt forandrede. Det gælder såvel i forhold til evt. militære fjender som  \r\n\r\n de aktiviteter, der finder sted i Danmark. </P>  \r\n\r\n<P>Hertil kommer, at der i tre andre lande (Norge, Holland og Schweiz) har  \r\n\r\n været gennemført omfattende undersøgelser af de hemmelige tjenesters  \r\n\r\n aktiviteter. Resultatet af disse undersøgelser har i alle tre lande været, at  \r\n\r\n det har vist sig, at de hemmelige tjenester har begået omfattende lovbrud i  \r\n\r\n deres arbejde. </P>  \r\n\r\n<P>I marts 1998 bragte TV 2 i programmet &#187;Fak2eren&#171; to reportager  \r\n\r\n om PETs arbejde, som afslørede såvel registreringer af almindelig politisk  \r\n\r\n aktivitet som andre former for ulovligheder. </P>  \r\n\r\n<P>Det er forslagsstillernes opfattelse, at der til hver en tid må være en  \r\n\r\n demokratisk indsigt og mulighed for kontrol med efterretningstjenesternes  \r\n\r\n arbejde. Denne grundindstilling er tidligere blevet imødegået med argumenter  \r\n\r\n om, at det ville forhindre tjenesternes arbejde, og at de demokratiske  \r\n\r\n principper måtte spille en underordnet rolle i forhold til de  \r\n\r\n sikkerhedsmæssige overvejelser, når der var en aktuel risiko for krise og  \r\n\r\n krig. Men i lyset af den forandrede sikkerhedspolitiske situation, hvor der  \r\n\r\n ikke findes nogen aktuel sikkerhedspolitisk trussel mod Danmark, må det være  \r\n\r\n muligt at sikre grundlæggende demokratiske principper for tjenesternes  \r\n\r\n arbejde. </P>  \r\n\r\n<P>Hertil kommer, at den teknologiske udvikling både har gjort det enklere at  \r\n\r\n overvåge og registrere enkelte borgere og at bearbejde og sprede disse  \r\n\r\n informationer. </P>  \r\n\r\n<P>Tilsammen betyder disse forhold, at der er grund til at overveje  \r\n\r\n tjenesternes arbejde og herunder den kontrol, som finder sted. Dette skal  \r\n\r\n blandt andet ske for at sikre, at deres aktiviteter er relevante i en ny  \r\n\r\n politisk, sikkerhedspolitisk og teknologisk situation. </P>  \r\n\r\n<P> <I>Bemærkninger til forslagets enkelte dele</I>  </P>  \r\n\r\n<P>ad 1 </P>  \r\n\r\n<P>I 1988 vedtog Folketinget en lov, hvor man nedsatte et folketingsudvalg,  \r\n\r\n som skulle have indseende i efterretningstjenesternes virksomhed. Denne  \r\n\r\n indsigt sker i kraft af, at regeringen underretter udvalget om indholdet af  \r\n\r\n de retningslinjer, der er gældende for efterretningstjenesternes virksomhed  \r\n\r\n og om væsentlige omstændigheder af sikkerhedsmæssig karakter eller vedrørende  \r\n\r\n udenrigspolitiske spørgsmål, som er af betydning for  \r\n\r\n efterretningstjenesternes virksomhed. Udvalget har ikke indflydelse på eller  \r\n\r\n indseende i den bevillingsmæssige kontrol med efterretningstjenesterne. </P>  \r\n\r\n<P>I daglig tale omtales udvalget som &#187;kontroludvalget&#171;. Det er  \r\n\r\n indlysende, at det navn er helt misvisende på baggrund af det eksisterende  \r\n\r\n lovgrundlag. Det er ganske enkelt ikke muligt for udvalget at kontrollere ret  \r\n\r\n meget. </P>  \r\n\r\n<P>Det er vanskeligt at se, hvad der skulle være til hinder for, at man i et  \r\n\r\n demokrati har en reel demokratisk indsigt og kontrol med  \r\n\r\n efterretningstjenesternes arbejde, sådan som det har været muligt at  \r\n\r\n gennemføre det i Norge. </P>  \r\n\r\n<P>Det har været fremført som argument imod en reel kontrolfunktion for  \r\n\r\n udvalgets arbejde, at udvalget på den måde ville blive ansvarligt for  \r\n\r\n efterretningstjenesternes arbejde, og at dette ville skabe uklarhed om  \r\n\r\n grænsen mellem den lovgivende og den udøvende magt. Over for denne  \r\n\r\n betragtning står behovet for en reel demokratisk kontrol. Det er ikke  \r\n\r\n acceptabelt, at denne kontrol alene skal ske i tjenesternes eget regi.  \r\n\r\n Alternativet er derfor kontrol i et andet regi. Det arbejde, som  \r\n\r\n efterretningstjenesterne udfører, kræver ofte en høj grad af fortrolighed.  \r\n\r\n Det er vanskeligt at se, hvor der bedre kan sikres en acceptabel balance  \r\n\r\n mellem fortrolighed og demokratisk kontrol end i udvalg nedsat af Folketinget  \r\n\r\n blandt Folketingets medlemmer. </P>  \r\n\r\n<P>De konkrete beslutninger om, af hvem og hvad samt hvordan der skal ske  \r\n\r\n overvågning, vil stadig alene finde sted i tjenesternes regi og på  \r\n\r\n tjenesternes ansvar. </P>  \r\n\r\n<P>I kraft af de fortrolighedsbestemmelser, som gøres gældende i lov om  \r\n\r\n aktindsigt, er det i praksis umuligt for enkelte borgere at klage over den  \r\n\r\n overvågning, som de mener at måtte være udsat for. Der er derfor også en  \r\n\r\n opgave her for et folketingsnedsat udvalg. </P>  \r\n\r\n<P>ad 2 </P>  \r\n\r\n<P>Det gælder helt generelt for al form for kontrol, at den ikke alene kan  \r\n\r\n basere sig på de indberetninger og oplysninger, som gives af dem, som skal  \r\n\r\n kontrolleres. Hvis kontrolindsatsen skal være reel, må den forudsætte en  \r\n\r\n løbende kontrol på udvalgets eget initiativ. Og den må forudsætte direkte  \r\n\r\n adgang til uanmeldt indsigt i arkiver, registre, lokaler, installationer og  \r\n\r\n anlæg af enhver art, som tilhører eller benyttes af tjenesterne. Da  \r\n\r\n efterretningsvæsnerne fra tid til anden benytter sig af andre eller  \r\n\r\n forudsætter adgang eksempelvis til teleselskabernes anlæg, må kontrollen  \r\n\r\n desuden udvides til at omfatte de af tjenesterne benyttede entreprenører.  \r\n\r\n</P>  \r\n\r\n<P>ad 3 </P>  \r\n\r\n<P>Det har vist sig ved de forskellige kommissioner og lignende, at det er  \r\n\r\n umuligt eller i det mindste uhyre vanskeligt at skabe overblik over de  \r\n\r\n aktiviteter, som har fundet sted, blandt andet fordi de ofte er ganske  \r\n\r\n komplekse. Dette gør sig naturligvis også gældende for de forhold, som  \r\n\r\n politiets og forsvarets efterretningstjenester undersøger, bl.a. fordi de  \r\n\r\n personer eller organisationer, som PET og FET efterforsker, tilstræber, at  \r\n\r\n deres aktiviteter er vanskelige at gennemskue. For at Folketingets  \r\n\r\n kontroludvalg får en reel mulighed for at skabe sig overblik, skal det derfor  \r\n\r\n have mulighed for at kunne foretage afhøring af alle nuværende og tidligere  \r\n\r\n ansatte med relation til tjenesternes aktivitet. En sådan afhøring skal - i  \r\n\r\n lighed med udvalgets øvrige arbejde - fortsat foregå fortroligt. </P>  \r\n\r\n<P>ad 4 </P>  \r\n\r\n<P>For at kunne gennemføre aflytning kræves der en dommerkendelse. Denne  \r\n\r\n gives uden de impliceredes kendskab. Det såkaldte Wamberg-udvalg har til  \r\n\r\n opgave at kontrollere efterretningstjenesterne på dette punkt. Men det vil  \r\n\r\n være naturligt at give Folketingets kontroludvalg kompetence til at rejse  \r\n\r\n sager om sådanne retlige kendelser, som den enkelte ikke har kendskab til.  \r\n\r\n</P>  \r\n\r\n<P>ad 5 </P>  \r\n\r\n<P>Et af formålene med styrkede kontrolmuligheder og en styrket  \r\n\r\n kontrolindsats fra Folketingets side er at reducere risikoen for, at der i  \r\n\r\n tjenesternes regi sker lovbrud eller tjenestesvigt. Men skulle  \r\n\r\n kontroludvalget alligevel få oplysninger, som giver begrundet mistanke om, at  \r\n\r\n der har fundet lovbrud eller tjenestesvigt sted, skal det være muligt for  \r\n\r\n udvalget at kræve sagen rejst efter sædvanlige procesretlige regler. En sådan  \r\n\r\n sag skal kunne føres af en af tjenesterne uafhængig instans. Det skal være  \r\n\r\n muligt at gennemføre sådanne retssager som lukkede retssager. Det skal ikke  \r\n\r\n være muligt, eksempelvis under henvisning til rigets sikkerhed, at omgå  \r\n\r\n sædvanlige vidnebestemmelser. </P>  \r\n\r\n<P>Såfremt der i forbindelse med en undersøgelse fremkommer informationer,  \r\n\r\n som giver begrundet mistanke om, at der er sket lovbrud, skal den gruppe, som  \r\n\r\n forestår undersøgelsen, kunne kræve sagen rejst som straffesag (evt. for  \r\n\r\n lukkede døre) efter sædvanlige strafprocessuelle regler. </P>  \r\n\r\n<P> <I>Årlig beretning</I>  </P>  \r\n\r\n<P>Efter forslagsstillernes opfattelse bør der ske en årlig offentlig  \r\n\r\n afrapportering af tjenesternes arbejde efter tysk forbillede. Ud over at det  \r\n\r\n er rimeligt, at offentligheden får kendskab til tjenesternes arbejde på det  \r\n\r\n generelle plan, giver det også mulighed for, at offentlighedens reaktioner  \r\n\r\n kan føre til, at tjenesterne arbejder mere hensigtsmæssigt; eksempelvis fordi  \r\n\r\n opmærksomheden kan henledes mod grupper eller personer, som tjenesterne ikke  \r\n\r\n selv har anset for interessante. </P>  \r\n\r\n<P>Det er forslagsstillernes opfattelse, at indberetningerne skal indeholde:  \r\n\r\n</P>  \r\n\r\n<P>- en gennemgang af de aktuelle trusselsbilleder, som tjenesterne arbejder  \r\n\r\n ud fra i lighed med de analyser, som offentliggøres fra de tyske  \r\n\r\n efterretningstjenester, </P>  \r\n\r\n<P>- en beskrivelse af de væsentligste begivenheder med virkning for  \r\n\r\n tjenesternes arbejde i løbet af året, </P>  \r\n\r\n<P>- hovedtræk i samarbejde med inden- og udenlandske myndigheder, herunder  \r\n\r\n andre efterretningstjenester, </P>  \r\n\r\n<P>- efterretningstjenesternes generelle retningslinjer for deltagelse i den  \r\n\r\n internationale terroristbekæmpelse, </P>  \r\n\r\n<P>- en beskrivelse af efterretningstjenesternes generelle virksomhed i  \r\n\r\n forbindelse med flygtninge og udlændinge bosiddende i Danmark, </P>  \r\n\r\n<P>- de generelle retningslinjer for overvågning og registrering af danske  \r\n\r\n statsborgere, </P>  \r\n\r\n<P>- de generelle retningslinjer for overvågning og registrering af danske og  \r\n\r\n udenlandske organisationer og foreninger, </P>  \r\n\r\n<P>- oplysninger om, hvilke organisationer tjenesterne finder udgør en fare  \r\n\r\n for rigets selvstændighed og sikkerhed og den lovlige samfundsorden, </P>  \r\n\r\n<P>- et statistisk afsnit, som belyser antallet af registre i  \r\n\r\n efterretningstjenesterne, disses art, antallet af registrerede personer og  \r\n\r\n organisationer, antallet af nyoptagelser og sletninger, antallet af  \r\n\r\n dommerkendelser for indgreb foretaget efter grundlovens § 72 opgjort efter  \r\n\r\n indgrebets art samt antallet af tiltalerejsninger og domfældelser, </P>  \r\n\r\n<P>- oplysning om, hvor mange personer tjenesterne beskæftiger, og hvilke  \r\n\r\n økonomiske rammer tjenesterne har haft til rådighed, </P>  \r\n\r\n<P>- oplysninger om efterretningstjenesternes interne og eksterne  \r\n\r\n publikationsvirksomhed med angivelse af artikelindeks. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Holger K. Nielsen</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om kontrol med forsvarets og  \r\n\r\n politiets efterretningstjenester.</I>  </P>  \r\n\r\n<P>(Beslutningsforslag nr. B 35). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1997/2 BF 35",
            "stateLabel": "Bortfaldet",
            "references": [
                {
                    "shortName": "1997/2 BSF 35",
                    "title": "1997 BSF 35   FORSLAG TIL FOLKETINGSBESLUTNING OM KONTROL MED FORSVARETS OG POLITIETS   EFTERRETNINGSTJENESTER ",
                    "presentationName": "Beslutningsforslag som fremsat",
                    "documentTypeId": 480,
                    "documentId": 106436,
                    "eliUri": "/eli/ft/19972BA00035",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/beslutningsforslag_oversigtsformat/B35.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "22/04/1998"
        },
        {
            "displayName": "Accession",
            "displayValue": "19972BA00035"
        },
        {
            "displayName": "Entydig dokumentidentifikation",
            "displayValue": "CL008477"
        },
        {
            "displayName": "Dato for førstegangsindlæggelse",
            "displayValue": "22/04/1998"
        },
        {
            "displayName": "Dato for indlæggelse",
            "displayValue": "22/04/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}