{
    "id": 169369,
    "title": "Ligebehandlingsnævnets afgørelse om køn - forvaltningsretlig genoptagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9812 af 29/01/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forvaltningsretlig genoptagelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 2500026-09a</span>\r\n   </p>\r\n   <p class=\"TekstGenerel\">Klager blev i en tidligere afgørelse i nævnet fundet berettiget til godtgørelse i forbindelse med opsigelse under barselsorlov. Sagen drejer sig om, hvorvidt klager er berettiget til procesrenter. Nævnet finder, at klager er berettiget til procesrenter fra det tidspunkt, hvor sagen blev indbragt for Ligestillingsnævnet.</p>\r\n</div>\r\n<p>Sagen drejer sig om, hvorvidt klager er berettiget til procesrenter.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Klager er berettiget til procesrenter fra den 23. december 2008, hvor sagen blev indbragt for Ligestillingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager blev i nævnets afgørelse af 25. marts 2009 fundet berettiget til godtgørelse i forbindelse med opsigelse under barselsorlov. Klager blev ikke tilkendt procesrenter.</p>\r\n<p>\r\n</p>\r\n<p>Nævnet har i forbindelse med behandlingen af en tilsvarende sag genovervejet om Ligebehandlingsnævnet bør fortsætte eller bryde med det tidligere Ligestillingsnævns praksis, hvorefter der blev tilkendes procesrenter.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>Indklagede har til sagen bemærket, at Ligebehandlingsnævnet ikke er en retslig myndighed. Nævnet har derfor ikke hjemmel til at påkende renter efter renteloven, og der er ikke andre hjemler til at påkende renter.</p>\r\n<p>\r\n</p>\r\n<p>Indklagede bemærker, at nævnets tidligere materielle afgørelse bør genoptages, og omgøres, da den er åbenbart forkert.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Nævnet har genoptaget sagen på forvaltningsretligt grundlag.</p>\r\n<p>\r\n</p>\r\n<p class=\"BilagtekstListe\">Efter almindelige forvaltningsretlige principper kan der ske genoptagelse af en sag på ulovbestemt grundlag:</p>\r\n<p class=\"Liste1\">\r\n   <span class=\"Liste1Nr\">–</span> Hvis der er kommet nye oplysninger af så væsentlig betydning for sagen, at der er en vis sandsynlighed for, at sagen ville have fået et andet resultat, hvis myndigheden havde haft oplysningerne i forbindelse med den oprindelige afgørelse.</p>\r\n<p class=\"Liste1\">\r\n   <span class=\"Liste1Nr\">–</span> Hvis der er sket væsentlige ændringer med tilbagevirkende kraft af de retlige forhold, som den oprindelige afgørelse blev afgjort efter, eller</p>\r\n<p class=\"Liste1\">\r\n   <span class=\"Liste1Nr\">–</span> Hvis myndigheden i forbindelse med en tidligere afgørelse har begået væsentlige sagsbehandlingsfejl.</p>\r\n<p>\r\n</p>\r\n<p>Det forhold, at der ikke er tilkendt procesrenter, er en væsentlig sagsbehandlingsfejl, og Ligebehandlingsnævnet finder derfor, at der er grundlag for at genoptage sagen.</p>\r\n<p>\r\n</p>\r\n<p>Nævnet har her lagt vægt på, at det var praksis i det tidligere Ligestillingsnævn at tilkende procesrenter, fra sagen blev indbragt for nævnet, og at denne praksis ikke er blevet anfægtet ved domstolene. I de retssager, som kammeradvokaten har ført for Ligestillingsnævnet, er der således i alle tilfælde, hvor der er givet godtgørelse, også tilkendt procesrenter, fra sagen blev indbragt for nævnet, uanset at der i renteloven ikke entydigt er taget stilling hertil.</p>\r\n<p>\r\n</p>\r\n<p>Endelig er det indgået i nævnets vurdering, at det ikke har været lovgivers hensigt med oprettelse af Ligebehandlingsnævnet, at der hermed skulle ske ændringer af praksis, hvilket i dette tilfælde vil medføre, at afgørelser truffet af Ligebehandlingsnævnet, hvor der tilkendes godtgørelse, efterfølgende skal prøves ved domstolene for så vidt angår spørgsmålet om procesrenter.</p>\r\n<p>\r\n</p>\r\n<p>Indklagedes bemærkninger har ikke givet nævnet anledning til at genoptage sagen i øvrigt.</p>\r\n<p>\r\n</p>\r\n<p>\r\n   <span class=\"Bold\">Nævnet tillægger herefter klageren renter fra sagens indbringelse for Ligestillingsnævnet.</span>\r\n</p>\r\n<p>\r\n</p>\r\n<p>\r\n   <span class=\"Italic\">&lt;2500026-09a&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/2015"
        },
        {
            "displayName": "Accession",
            "displayValue": "W20150981225"
        },
        {
            "displayName": "Entydig dokumentidentifikation",
            "displayValue": "CF001278"
        },
        {
            "displayName": "Dato for indlæggelse",
            "displayValue": "09/07/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9812"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "29/01/2010"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500026-09a"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}