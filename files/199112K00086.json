{
    "id": 110886,
    "title": "1991 LSF 86   FORSLAG TIL LOV OM ÆNDRING AF LOV OM MIDLERTIDIG REGULERING AF   BOLIGFORHOLDENE (PRÆCISERING AF REGLER FOR BENYTTELSE AF HELÅRSBOLIGER) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 86",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 86 </P>  \r\n\r\n<P></P>  \r\n\r\n<P>Forslag til Lov om ændring af lov om midlertidig regulering af  \r\n\r\n boligforholdene (Præcisering af regler for benyttelse af helårsboliger) </P>  \r\n\r\n<P></P>  \r\n\r\n<P>Fremsat af Pia Gjellerup (S) Baadsgaard (S) Karen Jespersen (S) Lissa  \r\n\r\n Mathiasen (S) Sonja Mikkelsen (S) Else Marie Mortensen (S) Jørn Pedersen (S)  \r\n\r\n Grete Schødts (S) Erik B. Smith (S) </P>  \r\n\r\n<P></P>  \r\n\r\n<P>den 5. november 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om midlertidig regulering af boligforholdene, jf. lovbekendtgørelse  \r\n\r\n nr. 525 af 11. august 1986, som ændret ved § 2 i lov nr. 797 af 3. december  \r\n\r\n 1986, § 2 i lov nr. 376 af 10. juni 1987, § 2 i lov nr. 377 af 10. juni 1987,  \r\n\r\n § 3 i lov nr. 831 af 21. december 1988, § 2 i lov nr. 234 af 16. april 1991  \r\n\r\n og § 2 i lov nr. 378 af 6. juni 1991, foretages følgende ændringer: </P>  \r\n\r\n<P> <B>1.</B>  <I>§ 50, stk. 1,</I> affattes således: </P>  \r\n\r\n<P>&#187;En bolig, der er beregnet til helårsbeboelse, må ikke uden  \r\n\r\n kommunalbestyrelsens samtykke tages i brug som andet end bopæl.&#171; </P>  \r\n\r\n<P> <B>2.</B> I <I>§ 50</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Kommunalbestyrelsen skal fastsætte regler for,  \r\n\r\n hvilke kriterier der vil blive lagt til grund ved afgørelsen af, om en  \r\n\r\n ansøger kan få meddelt samtykke som nævnt i stk. 1.&#171; </P>  \r\n\r\n<P>Stk. 2 bliver herefter stk. 3. </P>  \r\n\r\n<P> <B>3.</B>  <I>§ 50, stk. 3,</I> der bliver stk. 4, affattes således: </P>  \r\n\r\n<P> <I>&#187;Stk. 4.</I> Såfremt en bolig, der er beregnet til  \r\n\r\n helårsbeboelse, tages i brug i strid med reglerne i stk. 1, kan  \r\n\r\n kommunalbestyrelsen til enhver tid benytte reglerne i § 48. En af ejeren  \r\n\r\n indgået lejeaftale om benyttelse i strid med reglerne i stk. 1 kan af  \r\n\r\n kommunalbestyrelsen kræves ophævet efter reglerne i § 49.&#171; </P>  \r\n\r\n<P> <B>4.</B>  <I>§ 51, stk. 2,</I> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P> <B>5.</B>  <I>§ 53, stk. 1, litra d,</I> affattes således: </P>  \r\n\r\n<P>&#187;d) i strid med reglerne i § 50, stk. 1, tager en bolig i brug som  \r\n\r\n andet end bopæl,&#187;. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. januar 1992. </P>  \r\n\r\n<P> <I>Stk. 2.</I> De i lovens § 50, stk. 2, anførte regler skal af  \r\n\r\n kommunalbestyrelsen være fastsat senest den 1. februar 1992. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Den gældende lovgivning angående benyttelse af flere helårsboliger er på  \r\n\r\n flere områder uklar. Dette har blandt andet ført til tvistigheder om  \r\n\r\n afgørelserne. Dette kan hverken kommunalbestyrelserne eller den enkelte  \r\n\r\n borger være tjent med. Lovforslaget tilsigter at skabe klare regler, der er  \r\n\r\n tilgængelige, og som er formålstjenlige at administrere for de kommuner, der  \r\n\r\n vælger at være omfattet af boligreguleringslovens kapitel 7, hvori reglerne  \r\n\r\n er indeholdt. </P>  \r\n\r\n<P>Det er ønskeligt at give kommunalbestyrelserne en klar ret til at foretage  \r\n\r\n en afvejning imellem hensynet til boligsøgende i kommunen og hensynet til  \r\n\r\n muligheden for at drive et moderne samfund erhvervsmæssigt. Denne afvejning  \r\n\r\n foretages efter lovforslaget i det regelsæt, som kommunalbestyrelserne skal  \r\n\r\n fastsætte ifølge den foreslåede bestemmelse i § 50, stk. 2. Dette regelsæt  \r\n\r\n vil typisk tage sit udgangspunkt i hensynet til boligsøgende i kommunen og  \r\n\r\n vil dertil kunne indeholde en klar formulering af de erhvervsmæssige hensyn,  \r\n\r\n som kommunen måtte ønske at varetage i denne sammenhæng. </P>  \r\n\r\n<P>Den foreslåede fremgangsmåde giver en ensartet behandling af de  \r\n\r\n forskellige sager, hvorved retssikkerheden styrkes. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1, 3 og 5 </P>  \r\n\r\n<P>Den gældende formulering foreslås ændret således, at bestemmelsen i stedet  \r\n\r\n for at omhandle &#187;sommerhusbeboelse el. lign. midlertidig  \r\n\r\n benyttelse&#171; omhandler enhver anden situation, end hvor der er tale om  \r\n\r\n bopæl. En bolig til helårsbeboelse skal således benyttes som bopæl (i  \r\n\r\n folkeregistermæssig henseende), medmindre der foreligger et samtykke. </P>  \r\n\r\n<P>Til nr. 2 </P>  \r\n\r\n<P>Bestemmelsen i den foreslåede stk. 2 pålægger kommunalbestyrelsen at  \r\n\r\n udarbejde et regelsæt, hvoraf det klart fremgår, hvilke saglige kriterier der  \r\n\r\n vil og kan blive inddraget ved afgørelsen af, om der meddeles samtykke til at  \r\n\r\n råde over en bolig, der ikke anvendes som bopæl. Blandt kriterierne kan være  \r\n\r\n krav om en mindste intensitet af ansøgerens opgaver i kommunen eller regionen  \r\n\r\n og dermed benyttelsen af en bolig. </P>  \r\n\r\n<P>Kommunalbestyrelsen kan i forbindelse med fastsættelse af regelsættet  \r\n\r\n vælge at vedtage en generel overgrænse for, hvor stort et bruttoetageareal et  \r\n\r\n samtykke efter stk. 1 berettiger en ansøger at råde over. Kommunalbestyrelsen  \r\n\r\n skal i denne sammenhæng tage stilling til de situationer, hvor flere  \r\n\r\n berettigede benytter den samme bolig. </P>  \r\n\r\n<P>Regelsættet skal være offentligt tilgængeligt, således at enhver sikres  \r\n\r\n indsigt i grundlaget for forvaltningen. Såfremt en kommunalbestyrelse  \r\n\r\n vedtager en ændring i regelsættet, vil denne ændring få virkning for de  \r\n\r\n ansøgninger, der er fremkommet til kommunalbestyrelsen efter den dato, hvor  \r\n\r\n vedtagelsen af ændringen er offentlig. </P>  \r\n\r\n<P>I modsætning til de gældende bestemmelser vil regelsættet betyde en  \r\n\r\n bedømmelse af den pågældende ansøgers formål med at råde over en bolig som  \r\n\r\n andet end bopæl og ikke en bedømmelse af den enkelte bolig. Dette indebærer,  \r\n\r\n at et samtykke følger den pågældende, så længe de kriterier, hvorpå et  \r\n\r\n samtykke er givet, fortsat opfyldes. Kommunalbestyrelsen har adgang til, når  \r\n\r\n det skønnes ønskeligt, at kræve dokumentation for, at kriterierne fortsat er  \r\n\r\n opfyldt. </P>  \r\n\r\n<P>En kommunalbestyrelse kan af hensyn til boligsøgende i kommunen begrænse  \r\n\r\n kriterierne i regelsættet således, at der ikke vil blive givet samtykke til  \r\n\r\n at benytte en bolig som andet end bopæl, ligesom det omvendt er muligt i  \r\n\r\n meget vid udstrækning at åbne for en adgang til et samtykke. </P>  \r\n\r\n<P>Til nr. 4 </P>  \r\n\r\n<P>Den foreslåede ophævelse af § 51, stk. 2, skal ses i relation til den  \r\n\r\n under nr. 2 foreslåede bestemmelse, (ny § 50, stk. 2), hvorefter  \r\n\r\n kommunalbestyrelsen i forbindelse med fastlæggelse af regelsæt vil foretage  \r\n\r\n afvejningen i forhold til den boligforsyningsmæssige situation i kommunen.  \r\n\r\n</P>  \r\n\r\n<P> <I>Til § 2</I>  </P>  \r\n\r\n<P>De foreslåede ændringer skal træde i kraft den 1. januar 1992. </P>  \r\n\r\n<P>Kommunalbestyrelserne er forpligtede til snarest muligt og senest den 1.  \r\n\r\n februar 1992 at fastsætte regler i henhold til den foreslåede bestemmelse i §  \r\n\r\n 50, stk. 2, og at vedtage en eventuel kvadratmetergrænse, jf. bemærkningerne  \r\n\r\n herom til nr. 2. </P>  \r\n\r\n<P>Ansøgninger om samtykke, jf. den gældende bestemmelse i § 50, stk. 1,  \r\n\r\n afgøres på grundlag af de hidtil gældende bestemmelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/11/1991"
        },
        {
            "displayName": "Accession",
            "displayValue": "199112K00086"
        },
        {
            "displayName": "Entydig dokumentidentifikation",
            "displayValue": "CL002424"
        },
        {
            "displayName": "Dato for førstegangsindlæggelse",
            "displayValue": "05/11/1991"
        },
        {
            "displayName": "Dato for indlæggelse",
            "displayValue": "05/11/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "86"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}