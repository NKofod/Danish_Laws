{
    "id": 135482,
    "title": "Skriftlig fremsættelse (19. januar 2011) - L 112",
    "documentTypeId": "380",
    "isSagsforlobPeriodValid": true,
    "shortName": "2010/1 SF.L L 112",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (19. januar 2011)</p>\r\n<p class=\"Fremsaetter\">\r\n   <span class=\"Bold\">Indenrigs- og sundhedsministeren</span> (Bertel Haarder)</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om nedsættelse af statstilskuddet til kommunerne i 2012 ved overskridelse af det aftalte udgiftsniveau for 2011</p>\r\n<p class=\"ForslagsNummer\">(Lovforslag nr. L 112)</p>\r\n<p class=\"TekstGenerel\">Lovforslaget er et led i udmøntningen af finanslovsaftalen for 2011 mellem regeringen, Dansk Folkeparti og Kristendemokraterne. Det fremgår således af finanslovsaftalen:</p>\r\n<p class=\"TekstGenerel\">»Som led i genopretningen af den offentlige økonomi er det centralt, at kommunerne fremadrettet respekterer de økonomiske rammer, der aftales, og som ligger til grund for de årlige finanslovsaftaler.</p>\r\n<p class=\"TekstGenerel\">Med genopretningsaftalen blev det betingede bloktilskud forhøjet til 3 mia. kr. og justeret, så det også er betinget af, at regnskaberne for kommunerne under ét overholder de samlede aftalte rammer for kommunernes økonomi. Fra 2011 skal kommunerne samtidig udarbejde halvårsregnskaber.</p>\r\n<p class=\"TekstGenerel\">For at styrke den enkelte kommunes incitament til at overholde de økonomiske rammer er regeringen, Dansk Folkeparti og Kristendemokraterne enige om at justere det betingede bloktilskud således, at en eventuel modregning i tilfælde af, at kommunernes regnskaber under ét overskrider de aftalte rammer i 2011, foretages 60 pct. individuelt og 40 pct. kollektivt.«</p>\r\n<p class=\"TekstGenerel\">Lovforslaget er en udmøntning af denne del af finanslovsaftalen med det formål at styrke den enkelte kommunes incitament til at overholde de økonomiske rammer for 2011, som er aftalt mellem KL og regeringen. Forslaget indebærer, at der vil ske modregning i bloktilskuddet, hvis kommunerne under ét overskrider den aftalte ramme. 40 pct. af nedsættelsen vil blive afregnet kollektivt for kommunerne under ét som en generel nedsættelse af bloktilskuddet, mens 60 pct. vil blive afregnet individuelt for de kommuner, som har overskredet deres budgetter.</p>\r\n<p class=\"TekstGenerel\">Ved opgørelsen korrigeres der for forskellen mellem det budgetterede og det aftale niveau. I forbindelse med den endelige opgørelse af de kommunale regnskaber for 2011, som vil blive foretaget i foråret 2012, skal der herudover foretages de nødvendige korrektioner ved sammenligning af budget og regnskab. Der skal korrigeres for eventuelle ændringer i regler og opgaver, som er gennemført efter kommunernes budgetlægning. Endvidere kan der bl.a. være tale om korrektioner for ændrede forudsætninger om pris- og lønudviklingen i den kommunale sektor.</p>\r\n<p class=\"TekstGenerel\">Der bliver kun tale om modregning, hvis kommunerne under ét overskrider den aftale ramme for serviceudgifterne for 2011. Hvis der er tilfældet, nedsættes bloktilskuddet tilsvarende. 40 pct. af nedsættelsen vil som nævnt blive afregnet kollektivt, dvs. efter indbyggertal.</p>\r\n<p class=\"TekstGenerel\">60 pct. vil blive modregnet hos de kommuner, som har overskredet deres budget for 2011. Modregningen opgøres i forhold til størrelsen af den enkelte kommunes budgetoverskridelse. Dermed fastholdes den enkelte kommunes budget som det centrale styringsredskab i kommunens økonomistyring.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2010/1 LF 112",
            "stateLabel": "Vedtaget",
            "references": [
                {
                    "shortName": "2010/1 SF.L L 112",
                    "title": "Skriftlig fremsættelse (19. januar 2011) - L 112",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 135482,
                    "eliUri": "/eli/ft/20101XX00428",
                    "externalLink": ""
                },
                {
                    "shortName": "2010/1 LSF 112",
                    "title": "Forslag til Lov om nedsættelse af statstilskuddet til kommunerne i 2012 ved overskridelse af det aftalte udgiftsniveau for 2011",
                    "presentationName": "Lovforslag som fremsat",
                    "documentTypeId": 400,
                    "documentId": 135459,
                    "eliUri": "/eli/ft/201012L00112",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/lovforslag/l112/index.htm"
                },
                {
                    "shortName": "2010/1 BTL 112",
                    "title": "Betænkning over Forslag til lov om nedsættelse af statstilskuddet til kommunerne i 2012 ved overskridelse af det aftalte udgiftsniveau for 2011",
                    "presentationName": "Betænkning  over lovforslag",
                    "documentTypeId": 420,
                    "documentId": 136731,
                    "eliUri": "/eli/ft/201014L00732",
                    "externalLink": ""
                },
                {
                    "shortName": "2010/1 LSV 112",
                    "title": "Forslag til Lov om nedsættelse af statstilskuddet til kommunerne i 2012 ved overskridelse af det aftalte udgiftsniveau for 2011",
                    "presentationName": "Lovforslag som vedtaget",
                    "documentTypeId": 410,
                    "documentId": 136830,
                    "eliUri": "/eli/ft/201013L00112",
                    "externalLink": ""
                },
                {
                    "shortName": "LOV nr 454 af 18/05/2011",
                    "title": "Lov om nedsættelse af statstilskuddet til kommunerne i 2012 ved overskridelse af det aftalte udgiftsniveau for 2011",
                    "presentationName": "Lov",
                    "documentTypeId": 10,
                    "documentId": 136960,
                    "eliUri": "/eli/lta/2011/454",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "20/01/2011"
        },
        {
            "displayName": "Accession",
            "displayValue": "20101XX00428"
        },
        {
            "displayName": "Entydig dokumentidentifikation",
            "displayValue": "AI003740"
        },
        {
            "displayName": "Dato for førstegangsindlæggelse",
            "displayValue": "20/01/2011"
        },
        {
            "displayName": "Dato for indlæggelse",
            "displayValue": "20/01/2011"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 112"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}