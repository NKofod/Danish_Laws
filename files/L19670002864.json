{
    "id": 50216,
    "title": "Bekendtgørelse af luftfartsoverenskomst af 7. juni 1966 med Elfenbenskysten. ",
    "documentTypeId": "220",
    "isSagsforlobPeriodValid": false,
    "shortName": "BKI nr 28 af 06/04/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af luftfartsoverenskomst af 7.  \r\n\r\n juni 1966 med Elfenbenskysten. </H1>  \r\n\r\n<P></P>  \r\n\r\n<BR>  \r\n\r\n<P>Den 7. juni 1966 er der i Abidjan undertegnet følgende  \r\n\r\n luftfartsoverenskomst mellem Danmark og Elfenbenskysten samt foretaget  \r\n\r\n notevekslinger i tilknytning hertil: </P>  \r\n\r\n<P>OVERENSKOMST MELLEM KONGERIGET DANMARK OG REPUBLIKKEN ELFENBENSKYSTEN  \r\n\r\n ANGÅENDE LUFTFART </P>  \r\n\r\n<P>Kongeriget Danmarks regering og Republikken Elfenbenskystens regering,  \r\n\r\n</P>  \r\n\r\n<P>der ønsker at fremme udviklingen af lufttrafikken mellem Kongeriget  \r\n\r\n Danmark og Republikken Elfenbenskysten samt i videst muligt omfang at  \r\n\r\n fortsætte det internationale samarbejde på dette område, </P>  \r\n\r\n<P>og som ønsker på denne trafik at anvende principperne og bestemmelserne i  \r\n\r\n den i Chicago den 7. december 1944 undertegnede konvention om international  \r\n\r\n civil luftfart, </P>  \r\n\r\n<P>er kommet overens om følgende: </P>  \r\n\r\n<DIV CLASS=AFSNIT ID=\"A1\">  \r\n\r\n<H2 CLASS=ATITLE1 ALIGN=CENTER>AFSNIT I </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>Almindeligt </B> </P>  \r\n\r\n<P>ARTIKEL 1. De kontraherende parter tilstår hinanden de i nærværende  \r\n\r\n overenskomst specificerede rettigheder med henblik på oprettelsen af de  \r\n\r\n internationale civile luftfartsforbindelser, der er anført i vedføjede  \r\n\r\n tillæg. </P>  \r\n\r\n<P>ARTIKEL 2. Ved anvendelsen af nærværende overenskomst og dens tillæg </P>  \r\n\r\n<P>skal </P>  \r\n\r\n<UL CLASS=PLAIN-LIST>  \r\n\r\n<LI>1) ordet &#187;territorium&#171; forstås således, som det er defineret i  \r\n\r\n artikel 2 i konventionen om international civil luftfart, </LI>  \r\n\r\n<LI>2) udtrykket &#187;luftfartsmyndighed&#171; betyder: for Kongeriget  \r\n\r\n Danmarks vedkommende ministeriet for offentlige arbejder, </LI>  \r\n\r\n</UL>  \r\n\r\n<P>for Republikken Elfenbenskystens vedkommende ministeren for luftfart, </P>  \r\n\r\n<UL CLASS=PLAIN-LIST>  \r\n\r\n<LI>3) udtrykket &#187;udpeget selskab&#171; betyde det luftfartsselskab, som  \r\n\r\n en kontraherende parts luftfartsmyndigheder med navns nævnelse har udpeget  \r\n\r\n som den virksomhed, der er udvalgt af disse til at udnytte de  \r\n\r\n trafikrettigheder, som er fastsat i nærværende overenskomst, og som er blevet  \r\n\r\n godkendt af den anden kontraherende part i overensstemmelse med  \r\n\r\n bestemmelserne i nedenstående artikler 10 og 11. </LI>  \r\n\r\n</UL>  \r\n\r\n<P>ARTIKEL 3. </P>  \r\n\r\n<UL CLASS=PLAIN-LIST>  \r\n\r\n<LI>1) De luftfartøjer, der anvendes i international trafik af det af en  \r\n\r\n kontraherende part udpegede luftfartsselskab, samt deres sædvanlige udstyr,  \r\n\r\n deres beholdninger af brændstof og smøreolie, deres luftfartøjsforsyninger  \r\n\r\n (herunder levnedsmidler, drikkevarer og tobak), skal ved ankomsten til den  \r\n\r\n anden kontraherende parts territorium være fritaget for alle toldafgifter,  \r\n\r\n undersøgelsesafgifter og andre lignende afgifter eller gebyrer under  \r\n\r\n forudsætning af, at dette udstyr og disse forsyninger forbliver ombord i  \r\n\r\n luftfartøjerne, indtil de genudføres. </LI>  \r\n\r\n<LI>2) Ligeledes fritaget for de samme afgifter eller gebyrer, med undtagelse  \r\n\r\n af afgifter eller gebyrer for ydede tjenester, er: </LI>  \r\n\r\n<LI>a) Luftfartøjsforsyninger af en hvilkensomhelst oprindelse, erhvervet på  \r\n\r\n en kontraherende parts territorium inden for de af nævnte kontraherende parts  \r\n\r\n myndigheder fastsatte grænser og taget ombord i de luftfartøjer, der beflyver  \r\n\r\n en international rute for det eller de af den anden kontraherende part  \r\n\r\n udpegede luftfartsselskaber; </LI>  \r\n\r\n<LI>b) Reservedele, indført på den ene kontraherende parts territorium til  \r\n\r\n vedligeholdelse eller reparation af luftfartøjer, der benyttes i  \r\n\r\n international trafik af det eller de af den anden kontraherende part udpegede  \r\n\r\n luftfartsselskaber; </LI>  \r\n\r\n<LI>c) Brændstof og smøreolie, bestemt til forsyning af luftfartøjer, der af  \r\n\r\n det eller de af den anden kontraherende part udpegede luftfartsselskaber  \r\n\r\n benyttes i international trafik, selv om disse forsyninger skal anvendes på  \r\n\r\n den del af flyvningen, der foregår over den kontraherende parts territorium,  \r\n\r\n hvor de er taget ombord. </LI>  \r\n\r\n<LI>3) Det sædvanlige luftfartøjsudstyr samt det materiel og de forsyninger,  \r\n\r\n som befinder sig ombord i luftfartøjer tilhørende den ene kontraherende part,  \r\n\r\n kan kun udlosses på den anden kontraherende parts territorium med tilladelse  \r\n\r\n fra dette territoriums toldmyndigheder. I så fald kan de undergives nævnte  \r\n\r\n myndigheders opsyn, indtil de genudføres eller toldklareres. </LI>  \r\n\r\n</UL>  \r\n\r\n<P>ARTIKEL 4. Luftdygtighedsbeviser, duelighedsbeviser og certifikater, som  \r\n\r\n er udstedt eller gjort gyldige af den ene kontraherende part, og som ikke er  \r\n\r\n udløbet, skal anerkendes som gyldige af den anden kontraherende part, for så  \r\n\r\n vidt angår driften af de i vedføjede tillæg angivne luftruter. Hver af de  \r\n\r\n kontraherende parter forbeholder sig dog ret til, for så vidt angår flyvning  \r\n\r\n over dens eget territorium, at nægte at anerkende gyldigheden af  \r\n\r\n duelighedsbeviser og certifikater, som er udstedt til den egne statsborgere,  \r\n\r\n af den anden kontraherende part. </P>  \r\n\r\n<P>ARTIKEL 5. </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende parts love og bestemmelser vedrørende ankomst til  \r\n\r\n og afgang fra dens territorium af luftfartøjer, der anvendes i international  \r\n\r\n trafik, eller vedrørende driften og navigeringen af sådanne luftfartøjer  \r\n\r\n under deres tilstedeværelse inden for dens territoriums grænser, finder  \r\n\r\n anvendelse på luftfartøjer tilhørende den anden kontraherende parts  \r\n\r\n luftfartsselskab(er). </LI>  \r\n\r\n<LI>2) De på hver af de kontraherende parters territorium gældende love og  \r\n\r\n bestemmelser vedrørende ankomst, ophold og afgang for så vidt angår  \r\n\r\n passagerer, besætning og ladning, såsom bestemmelser vedrørende indrejse,  \r\n\r\n udrejseformaliteter, indvandring, told og forholdsregler ifølge  \r\n\r\n sundhedsvedtægterne, skal efterkommes af passagerer, besætning og afsendere  \r\n\r\n af varer enten personligt eller gennem en tredjemand, som handler på deres  \r\n\r\n vegne og for deres regning. </LI>  \r\n\r\n</UL>  \r\n\r\n<P>ARTIKEL 6. </P>  \r\n\r\n<P>Hver kontraherende part kan til enhver tid anmode om konsultation mellem  \r\n\r\n de to kontraherende parters kompetente myndigheder angående fortolkningen,  \r\n\r\n anvendelsen eller ændringerne af nærværende overenskomst. </P>  \r\n\r\n<UL CLASS=PLAIN-LIST>  \r\n\r\n<LI>2) En sådan konsultation skal påbegyndes inden for et tidsrum af senest  \r\n\r\n tres (60) dage fra datoen for modtagelsen af anmodningen. </LI>  \r\n\r\n</UL>  \r\n\r\n<P>Ændringer, som det måtte være blevet bestemt at foretage i denne  \r\n\r\n overenskomst, træder i kraft, når de er blevet bekræftet ved en udveksling af  \r\n\r\n noter adf diplomatisk vej. </P>  \r\n\r\n<P>ARTIKEL 7. Hver kontraherende part kan til enhver tid over for den anden  \r\n\r\n kontraherende part tilkendegive sit ønske om at bringe nærværende  \r\n\r\n overenskomst til ophør. Meddelelse herom skal samtidig tilstilles  \r\n\r\n Organisationen for international civil Luftfart. Opsigelsen får virkning et  \r\n\r\n år efter datoen for den anden kontraherende parts modtagelse af meddelelsen,  \r\n\r\n medmindre denne meddelelse efter indbyrdes aftale trækkes tilbage inden denne  \r\n\r\n periodes udløb. Såfremt den kontraherende part, der modtager en sådan  \r\n\r\n meddelelse, undlader at anerkende modtagelsen, skal den nævnte meddelelse  \r\n\r\n anses for modtaget femten (15) dage efter, at hovedsædet for Organisationen  \r\n\r\n for international civil Luftfart har modtaget den. </P>  \r\n\r\n<P>ARTIKEL 8. </P>  \r\n\r\n<UL CLASS=PLAIN-LIST>  \r\n\r\n<LI>1) Såfremt en tvist mellem luftfartsmyndighederne eller mellem de  \r\n\r\n kontraherende parters regeringer angående fortolkningen eller anvendelsen af  \r\n\r\n nærværende overenskomst ikke har kunnet bilægges i henhold til bestemmelserne  \r\n\r\n i artikel 6, skal den på begæring af en af de kontraherende parter forelægges  \r\n\r\n for en voldgiftsdomstol. </LI>  \r\n\r\n<LI>2) Denne domstol skal bestå af tre medlemmer. Hver af de to regeringer  \r\n\r\n skal udpege en voldgiftsmand, og disse to voldgiftsmænd skal i fællesskab  \r\n\r\n udpege en statsborger fra et tredjeland til formand. </LI>  \r\n\r\n</UL>  \r\n\r\n<P>Såfremt de to voldgiftsmænd ikke er blevet udpeget inden for en frist på  \r\n\r\n to måneder fra den dato, hvor en af de to regeringer har foreslået tvisten  \r\n\r\n bilagt ved voldgift, eller såfremt voldgiftsmændene ikke i løbet af den  \r\n\r\n følgende måned er blevet enige om udnævnelsen af en formand, kan hver  \r\n\r\n kontraherende part anmode præsidenten for Den internationale civile  \r\n\r\n Luftfartsorganisations råd om at foretage de nødvendige udnævnelser. </P>  \r\n\r\n<UL CLASS=PLAIN-LIST>  \r\n\r\n<LI>3) Såfremt voldgiftsdomstolen ikke når til en mindelig ordning af  \r\n\r\n tvisten, træffer den sin afgørelse ved stemmeflertal. Dersom de kontraherende  \r\n\r\n parter ikke kommer overens om noget andet, opstiller den selv sine  \r\n\r\n procedureregler og bestemmer selv sit sæde. </LI>  \r\n\r\n<LI>4) De kontraherende parter forpligter sig til at rette sig efter de  \r\n\r\n foreløbige forholdsregler, der måtte blive forordnet under processen, samt  \r\n\r\n efter voldgiftsdomstolens afgørelse, der i alle tilfælde er at betragte som  \r\n\r\n endelig. </LI>  \r\n\r\n<LI>5) Såfremt en af de kontraherende parter ikke retter sig efter  \r\n\r\n voldgiftsmændenes afgørelser, kan den anden kontraherende part, sålænge som  \r\n\r\n denne undladelse varer, begrænse, suspendere eller tilbagekalde de  \r\n\r\n rettigheder eller privilegier, som den i medfør af nærværende overenskomst  \r\n\r\n havde tilstået den uefterrettelige kontraherende part. </LI>  \r\n\r\n<LI>6) Hver kontraherende part afholder udgifterne til sin voldgiftsmands  \r\n\r\n virksomhed samt halvdelen af den udpegede formands løn. </LI>  \r\n\r\n</UL>  \r\n\r\n</DIV>  \r\n\r\n<DIV CLASS=AFSNIT ID=\"A2\">  \r\n\r\n<H2 CLASS=ATITLE1 ALIGN=CENTER>AFSNIT II </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>DEN AFTALTE TRAFIK </B> </P>  \r\n\r\n<P>ARTIKEL 9. Kongeriget Danmarks regering tilstår Republikken  \r\n\r\n Elfenbenskystens regering og Republikken Elfenbenskystens regering tilstår  \r\n\r\n omvendt Kongeriget Danmarks regering retten til at lade det eller de af hver  \r\n\r\n af dem udpegede luftfartsselskaber beflyve de luftruter, der er anført i  \r\n\r\n rutelisten, som findes i tillægget til nærværende overenskomst. Den nævnte  \r\n\r\n trafik vil herefter blive betegnet med udtrykket &#187;den aftalte  \r\n\r\n trafik&#171;. </P>  \r\n\r\n<P>ARTIKEL 10. </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part skal have ret til skriftligt over for den  \r\n\r\n anden kontraherende part at udpege et eller flere luftfartsselskaber til at  \r\n\r\n drive den aftalte trafik på de angivne ruter. </LI>  \r\n\r\n<LI>2) Såsnart den anden kontraherende part har modtaget meddelelse herom,  \r\n\r\n skal den under forbehold af bestemmelserne i nærværende artikels stk. 3 samt  \r\n\r\n i nærværende overenskomsts artikel 11 uopholdeligt give det eller de udpegede  \r\n\r\n luftfartsselskaber de behørige driftstilladelser. </LI>  \r\n\r\n<LI>3) den ene kontraherende parts luftfartsmyndigheder kan forlange, at det  \r\n\r\n eller de af den anden kontraherende part udpegede luftfartsselskaber skal  \r\n\r\n bevise, at de er i stand til at opfylde de betingelser, der, for så vidt  \r\n\r\n angår udførelsen af international lufttrafik, er foreskrevet i de love og  \r\n\r\n bestemmelser, der normalt og med føje anvendes af de nævnte myndigheder i  \r\n\r\n overensstemmelse med bestemmelserne i konventionen om international civil  \r\n\r\n luftfart. </LI>  \r\n\r\n</UL>  \r\n\r\n<P>ARTIKEL 11. </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part har ret til at undlade at tilstå de i artikel  \r\n\r\n 10, stk. 2, omtalte driftstilladelser, når den nævnte kontraherende part ikke  \r\n\r\n er overbevist om, at en væsentlig del af ejendomsretten til og den effektive  \r\n\r\n kontrol med dette eller disse selskaber indehaves af den kontraherende part,  \r\n\r\n som har udpeget det eller de pågældende selskaber, eller af dennes  \r\n\r\n statsborgere. </LI>  \r\n\r\n<LI>2) Hver kontraherende part har ret til at tilbageholde en  \r\n\r\n driftstilladelse eller til at suspendere det eller de af den anden  \r\n\r\n kontraherende part udpegede luftfartsselskabers udnyttelse af de i nærværende  \r\n\r\n overenskomsts artikel 9 angivne rettigheder, når </LI>  \r\n\r\n<LI>a) den ikke er overbevist om, at en væsentlig del af ejendomsretten til  \r\n\r\n og den effektive kontrol med dette eller disses selskaber indehaves af den  \r\n\r\n kontraherende part, som har udpeget det eller de pågældende selskaber, eller  \r\n\r\n af dennes statsborgere, eller når </LI>  \r\n\r\n<LI>b) dette eller disse selskaber ikke har efterkommet de love og  \r\n\r\n bestemmelser, som er fastsat af den kontraherende part, der har tilstået  \r\n\r\n disse rettigheder, eller når </LI>  \r\n\r\n<LI>c) dette eller disse selskaber undlader at drive deres virksomhed i  \r\n\r\n overensstemmelse med de i nærværende overenskomst foreskrevne betingelser.  \r\n\r\n</LI>  \r\n\r\n<LI>3) Medmindre tilbagekaldelse eller suspension er nødvendig for at undgå  \r\n\r\n nye overtrædelser af de nævnte love og bestemmelser, kan denne ret først  \r\n\r\n udøves efter forhandling med den anden kontraherende part som omtalt i  \r\n\r\n artikel 6. I tilfælde af, at disse forhandlinger ikke fører til noget  \r\n\r\n resultat, skal sagen afgøres ved voldgift i overensstemmelse med artikel 8.  \r\n\r\n</LI>  \r\n\r\n</UL>  \r\n\r\n<P>ARTIKEL 12. </P>  \r\n\r\n<P>Det eller de af Kongeriget Danmarks regering i henhold til nærværende  \r\n\r\n overenskomst udpegede luftfartsselskaber skal på Republikken Elfenbenskystens  \r\n\r\n territorium have ret til i international trafik at afsætte og optage  \r\n\r\n passagerer, post og fragt på de landingspladser og på de danske ruter, der er  \r\n\r\n anført i vedføjede tillæg. </P>  \r\n\r\n<P>Det eller de af Republikken Elfenbenskystens regering i henhold til  \r\n\r\n nærværende overenskomst udpegede luftfartsselskaber skal på Kongeriget  \r\n\r\n danmarks territorium have ret til i international trafik af afsætte og optage  \r\n\r\n passagerer, post og fragt på de landingspladser og på de af Elfenbenskystens  \r\n\r\n ruter, der er anført i vedføjede tillæg. </P>  \r\n\r\n<P>ARTIKEL 13. </P>  \r\n\r\n<UL CLASS=PLAIN-LIST>  \r\n\r\n<LI>1) Udførelsen af den aftalte trafik fra dansk territorium til  \r\n\r\n Elfenbenskystens territorium eller vice versa, hvilken trafik drives på de  \r\n\r\n ruter, der er angivet i den liste, som er vedføjet nærværende overenskomst,  \r\n\r\n udgør en fundamental og væsentlig ret for de to lande. </LI>  \r\n\r\n<LI>2) De to kontraherende parter er enige om at anvende princippet om lighed  \r\n\r\n og gensidighed på alle områder, der vedrører udnyttelsen af de rettigheder,  \r\n\r\n som følger af nærværende overenskomst. </LI>  \r\n\r\n</UL>  \r\n\r\n<P>De af to kontraherende parter udpegede selskaber skal tilsikres en  \r\n\r\n retfærdig og rimelig behandling, skal nyde godt af lige muligheder og  \r\n\r\n rettigheder samt respektere princippet om en ligelig fordeling af den  \r\n\r\n kapacitet , der skal tilbydes med henblik på udførelsen af den aftalte  \r\n\r\n trafik. </P>  \r\n\r\n<UL CLASS=PLAIN-LIST>  \r\n\r\n<LI>3) Disse selskaber bør på de fælles strækninger tage hensyn til hinanden  \r\n\r\n interesser for ikke på utilbørlig måde at påvirke deres respektive trafik.  \r\n\r\n</LI>  \r\n\r\n</UL>  \r\n\r\n<P>ARTIKEL 14. </P>  \r\n\r\n<UL CLASS=PLAIN-LIST>  \r\n\r\n<LI>1) Hovedformålet med den aftalte trafik skal på hver af de i tillægget  \r\n\r\n til nærværende overenskomst angivne ruter være ved en udnyttelsesgrad, der  \r\n\r\n anses for rimelig, at tilvejebringe en kapacitet, der er tilpasset det  \r\n\r\n normale og med rimelighed forudseelige behov for international lufttrafik fra  \r\n\r\n eller til den kontraherende parts territorium, som har udpeget det eller de  \r\n\r\n selskaber, der driver den nævnte trafik. </LI>  \r\n\r\n<LI>2) Det eller de af en af de kontraherende parter udpegede selskaber kan  \r\n\r\n inden for grænserne af den samlede kapacitet, der er omtalt i nærværende  \r\n\r\n artikels stk. 1, tilfredsstille behovet for trafik mellem tredjelandes  \r\n\r\n territorier, der ligger på de aftalte ruter, og den anden kontraherende parts  \r\n\r\n territorium, under hensyntagen til lokal og regional trafik. </LI>  \r\n\r\n<LI>3) For at opfylde kravene med hensyn til en uforudset eller pludselig  \r\n\r\n opstået trafik på disse ruter skal de udpegede luftfartsselskaber indbyrdes  \r\n\r\n træffe afgørelse om de forholdsregler, der er egnede til at tilfredsstille  \r\n\r\n denne midlertidige trafikforøgelse. De skal uopholdeligt give meddelelse  \r\n\r\n herom til deres respektive landes luftfartsmyndigheder, som kan rådføre sig  \r\n\r\n med hinanden, såfremt de finder det gavnligt. </LI>  \r\n\r\n<LI>4) I tilfælde af, at det eller de af den ene kontraherende part udpegede  \r\n\r\n selskaber på en eller flere ruter ikke udnytter enten en del af eller hele  \r\n\r\n den transportkapacitet, som de kan tilbyde i henhold til deres rettigheder,  \r\n\r\n skal de for et bestemt tidsrum overføre hele den omhandlede  \r\n\r\n transportkapacitet eller en del heraf til det eller de af den anden  \r\n\r\n kontraherende part udpegede selskaber. </LI>  \r\n\r\n</UL>  \r\n\r\n<P>Det eller de udpegede selskaber, som helt eller delvis har overført deres  \r\n\r\n rettigheder, kan tage disse tilbage ved udløbet af nævnte periode. </P>  \r\n\r\n<P>ARTIKEL 15. </P>  \r\n\r\n<UL CLASS=PLAIN-LIST>  \r\n\r\n<LI>1) Senest tredive (30) dage inden den aftalte trafik påbegyndes, skal de  \r\n\r\n udpegede luftfartsselskaber over for de to kontraherende parters  \r\n\r\n luftfartsmyndigheder angive arten af transporten, de anvendte  \r\n\r\n luftfartøjstyper samt de påtænkte fartplaner. Samme regel skal anvendes ved  \r\n\r\n senere ændringer. </LI>  \r\n\r\n<LI>2) Hver af de kontraherende parters luftfartsmyndigheder skal efter  \r\n\r\n anmodning tilsende den anden kontraherende parts luftfartsmyndigheder alle  \r\n\r\n regelmæssige eller andre statistiske oplysninger om det eller de udpegede  \r\n\r\n selskaber, som med rimelighed kan forlanges med henblik på at kontrollere den  \r\n\r\n transportkapacitet, der tilbydes af det eller de af den første kontraherende  \r\n\r\n part udpegede selskaber. Disse statistikker skal indeholde alle de  \r\n\r\n oplysninger, som er nødvendige for at bestemme omfanget af trafikken til og  \r\n\r\n fra den anden kontraherende parts territorium, og dette gælder især  \r\n\r\n ombordtagnings- og afsætningspladser. </LI>  \r\n\r\n</UL>  \r\n\r\n<P>ARTIKEL 16. De to kontraherende parter er enige om at ville rådføre sig  \r\n\r\n med hinanden med henblik på at koordinere deres respektive lufttrafik, hver  \r\n\r\n gang behov herfor foreligger. </P>  \r\n\r\n<P>ARTIKEL 17. </P>  \r\n\r\n<UL CLASS=PLAIN-LIST>  \r\n\r\n<LI>1) Fastlæggelsen af de takster, der skal anvendes på den aftalte trafik,  \r\n\r\n som skal betjene Danmarks og Elfenbenskystens i nærværende overenskomst  \r\n\r\n angivne ruter, skal ske: </LI>  \r\n\r\n<LI>a) enten i overensstemmelse med sådanne takstbestemmelser, som måtte være  \r\n\r\n vedtaget af Den internationale Lufttransportsammenslutning (IATA), </LI>  \r\n\r\n<LI>b) eller ved direkte aftale mellem de udpegede selskaber, om nødvendigt  \r\n\r\n efter konsultation af tredjelandes luftfartsselskaber, som beflyver de samme  \r\n\r\n strækninger helt eller delvis. </LI>  \r\n\r\n<LI>2) De således fastsatte takster skal forelægges hver af de kontraherende  \r\n\r\n parters luftfartsmyndigheder til godkendelse mindst tredive (30) dage før  \r\n\r\n deres påtænkte ikrafttrædelsesdato, idet denne frist i særlige tilfælde kan  \r\n\r\n forkortes med forbehold af disse myndigheders samtykke. </LI>  \r\n\r\n<LI>3) Såfremt de udpegede luftfartsselskaber ikke når til enighed om  \r\n\r\n fastsættelsen af en takst i overensstemmelse med bestemmelserne i stk. 1  \r\n\r\n ovenfor, eller såfremt en af de kontraherende parter meddeler, at den ikke  \r\n\r\n kan godkende den takst, som er blevet den forelagt i overensstemmelse med  \r\n\r\n bestemmelserne i foranstående stk. 2, skal de to kontraherende parters  \r\n\r\n luftfartsmyndigheder bestræbe sig på at nå til en tilfredsstillende ordning.  \r\n\r\n</LI>  \r\n\r\n</UL>  \r\n\r\n<P>I sidste instans skal sagen afgøres ved voldgift som nævnt i nærværende  \r\n\r\n overenskomsts artikel 8. </P>  \r\n\r\n<P>Sålænge voldgiftskendelsen ikke er blevet afsagt, har den kontraherende  \r\n\r\n part, som har meddelt, at den ikke kunne godkende den pågældende takst, ret  \r\n\r\n til at kræve af den anden kontraherende part, at de takster, der tidligere  \r\n\r\n var i kraft, opretholdes. </P>  \r\n\r\n<P>ARTIKEL 18. Hver kontraherende part forpligter sig til at sikre den anden  \r\n\r\n kontraherende part overførsel ifølge de gældende love og bestemmelser til den  \r\n\r\n officielle kurs af den del af de på dens territorium oppebårne indtægter, som  \r\n\r\n overstiger udgifterne i forbindelse med befordring af passagerer, bagage,  \r\n\r\n fragt og postforsendelser udført af den anden kontraherende parts  \r\n\r\n selskab(er). </P>  \r\n\r\n</DIV>  \r\n\r\n<DIV CLASS=AFSNIT ID=\"A3\">  \r\n\r\n<H2 CLASS=ATITLE1 ALIGN=CENTER>AFSNIT III </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>SLUTNINGSBESTEMMELSER </B> </P>  \r\n\r\n<P>ARTIKEL 19. Hver af de kontraherende parter skal give den anden part  \r\n\r\n meddelelse om opfyldelsen af de forfatningsmæssige krav med hensyn til  \r\n\r\n nærværende overenskomsts ikrafttræden. Overenskomsten træder i kraft på  \r\n\r\n datoen for den sidste meddelelse. </P>  \r\n\r\n<P>ARTIKEL 20. Nærværende overenskomst og dens tillæg skal tilstilles  \r\n\r\n Organisationen for international civil Luftfart med henblik på at blive  \r\n\r\n registreret der. </P>  \r\n\r\n<P>Udfærdiget i Abidjan den 7. juni 1966 i to eksemplarer på fransk. </P>  \r\n\r\n<P>For Kongeriget Danmarks regering </P>  \r\n\r\n<P> <B>H. A. Biering</B>  </P>  \r\n\r\n<P>Danmarks Ambassadør </P>  \r\n\r\n<P>For republikken Elfenbenskystens regering </P>  \r\n\r\n<P> <B>A. Kacou</B>  </P>  \r\n\r\n<P>Minister for offentlige arbejder og transport </P>  \r\n\r\n<P>TILLÆG </P>  \r\n\r\n<P>RUTELISTE </P>  \r\n\r\n<UL CLASS=PLAIN-LIST>  \r\n\r\n<LI>I) Danske ruter: </LI>  \r\n\r\n</UL>  \r\n\r\n<P>Pladser i Danmark - en (1) plads i Nederlandene - en (1) plads i Spanien -  \r\n\r\n til en (1) plads i Elfenbenskysten og vice versa. </P>  \r\n\r\n<UL CLASS=PLAIN-LIST>  \r\n\r\n<LI>II) Elfenbenskystens ruter: </LI>  \r\n\r\n</UL>  \r\n\r\n<P>Pladser i Elfenbenskysten - to (2) mellemliggende pladser, der fastsættes  \r\n\r\n senere - til en (1) plads i Danmark og vica versa. </P>  \r\n\r\n<P>Anmærkninger: </P>  \r\n\r\n<UL CLASS=PLAIN-LIST>  \r\n\r\n<LI>1) Det eller de af de kontraherende parter udpegede selskaber kan undlade  \r\n\r\n at lande på en eller flere af de i tillægget angivne pladser på alle eller en  \r\n\r\n del af flyvningerne. </LI>  \r\n\r\n<LI>2) Det eller de af en kontraherende part udpegede selskaber kan lande på  \r\n\r\n en eller flere pladser, som ikke er nævnt på de i tillægget angivne ruter,  \r\n\r\n men uden at tage del i trafikken mellem den eller disse pladser og den anden  \r\n\r\n kontraherende parts territorium. </LI>  \r\n\r\n<LI>3) De mellemlandingspladser, der er nævnt i ovenstående ruteliste, kan  \r\n\r\n efter de udpegede selskabers ønske vælges som mellemliggende pladser eller  \r\n\r\n som pladser derudover. </LI>  \r\n\r\n</UL>  \r\n\r\n<P>Teksten til de afgivne noter er som følger: </P>  \r\n\r\n<P>REPUBLIKKEN ELFENBENSKYSTEN </P>  \r\n\r\n<P>--------- </P>  \r\n\r\n<P>MINISTERIET FOR OFFENTLIGE ARBEJDER OG TRANSPORT </P>  \r\n\r\n<P>------------- </P>  \r\n\r\n<P>Ministeren </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Abidjan, den 7. juni 1966 </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen af Deres brev af dags dato, hvis  \r\n\r\n tekst lyder som følger: </P>  \r\n\r\n<P>&#187;Hr. Minister, </P>  \r\n\r\n<P>Under henvisning til den idag undertegnede luftfartsoverenskomst mellem  \r\n\r\n Kongeriget danmark og Republikken Elfenbenskysten har jeg den ære at meddele  \r\n\r\n Dem, at Kongeriget Danmarks regering i overensstemmelse med artikel 10, stk.  \r\n\r\n 1, i nævnte overenskomst udpeger luftfartsselskabet Det Danske  \r\n\r\n Luftfartsselskab A/S (DDL) til at drive de i tillægget angivne aftalte ruter.  \r\n\r\n</P>  \r\n\r\n<P>På min regerings vegne har jeg den ære at bekræfte, at der er opnået  \r\n\r\n enighed på følgende punkter: </P>  \r\n\r\n<UL CLASS=PLAIN-LIST>  \r\n\r\n<LI>1a) Det Danske Luftfartselskab A/S (DDL), der samarbejder med Det Norske  \r\n\r\n Luftfartselskap A/S (DDL) og AB Aerotransport (ABA) under betegnelsen  \r\n\r\n Scandinavian Airlines System (SAS), har tilladelse til med luftfartøjer,  \r\n\r\n besætninger og materiel tilhørende det ene eller det andet af de to andre  \r\n\r\n luftfartsselskaber eller dem begge at beflyve de aftalte ruter, og </LI>  \r\n\r\n<LI>1b) i det omfang Det Danske Luftfartselskab A/S (DDL) benytter  \r\n\r\n luftfartøjer, besætninger og materiel tilhørende de to andre i Scandinavian  \r\n\r\n Airlines System (SAS) deltagende selskaber, finder overenskomstens  \r\n\r\n bestemmelser anvendelse på sådanne luftfartøjer og besætninger og sådant  \r\n\r\n materiel på samme måde, som hvis disse tilhørte Det Danske Luftfartøj A/S  \r\n\r\n (DDL), og de kompetente danske myndigheder og Det Danske Luftfartselskab A/S  \r\n\r\n (DDL) skal i så henseende påtage sig det fulde ansvar i henhold til  \r\n\r\n overenskomstens bestemmelser. </LI>  \r\n\r\n</UL>  \r\n\r\n<P>Modtag, hr. Minister, forsikringen om min udmærkede højagtelse.&#171; </P>  \r\n\r\n<P> <B>A. Kacou</B>  </P>  \r\n\r\n<P>Hans Excellence </P>  \r\n\r\n<P>hr. H. A. Biering, </P>  \r\n\r\n<P>Danmarks ambassadør akkrediteret Republikken Elfenbenskystens </P>  \r\n\r\n<P>regering </P>  \r\n\r\n<P>Abidjan. </P>  \r\n\r\n<P>KONGELIG DANSK AMBASSADE I ELFENBENSKYSTEN </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Abidjan, den 7. juni 1966 </I> </P>  \r\n\r\n<P CLASS=UNDERSKREVET-AF ALIGN=CENTER>Hr. Minister, </P>  \r\n\r\n<P>Jeg har den ære at anerkende modtagelsen af Deres brev af dags dato, hvis  \r\n\r\n tekst lyder som følger: </P>  \r\n\r\n<P>&#187;Deres Excellence, </P>  \r\n\r\n<P>Under henvisning til den idag undertegnede luftfartsoverenskomst mellem  \r\n\r\n Republikken Elfenbenskysten og Kongeriget Danmark har jeg den ære at meddele  \r\n\r\n Dem, at Republikken Elfenbenskystens regering i overensstemmelse med artikel  \r\n\r\n 10, stk. 1, i nævnte overenskomst udpegede luftfartsselskabet AIR AFRIQUE til  \r\n\r\n at drive de i tillægget angivne aftalte ruter. </P>  \r\n\r\n<P>Jeg har den ære at anmode Dem om over for mig at ville bekræfte, at De er  \r\n\r\n enig i ovenstående dispositioner. </P>  \r\n\r\n<P>Modtag, Deres Excellence, forsikringen om min udmærkede højagtelse.&#171;  \r\n\r\n samt at give Dem min tilslutning til dets indhold. </P>  \r\n\r\n<P>Modtag, hr. minister, forsikringen om min udmærkede højagtelse. </P>  \r\n\r\n<P> <B>H. A. biering</B>  </P>  \r\n\r\n<P>Danmarks Ambassadør </P>  \r\n\r\n<P>hans Excellence hr. Alcide Kacou, </P>  \r\n\r\n<P>Minister for offentlige arbejder og transport, </P>  \r\n\r\n<P>Ministeriet for offentlige arbejder, </P>  \r\n\r\n<P>Abidjan. </P>  \r\n\r\n<P>Overenskomsten er efter afgivelsem af de i artikel 19 omhandlede  \r\n\r\n meddelelser trådt i kraft den 8. marts 1967. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 6. april 1967.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans Sølvhøj. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/06/1967"
        },
        {
            "displayName": "Accession",
            "displayValue": "L19670002864"
        },
        {
            "displayName": "Entydig dokumentidentifikation",
            "displayValue": "CM009034"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "06/04/1967"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 93.D.112."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}