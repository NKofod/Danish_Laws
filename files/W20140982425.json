{
    "id": 165463,
    "title": "Pressenævnets kendelse i sag nr. 14-70-00692",
    "documentTypeId": "240",
    "isSagsforlobPeriodValid": true,
    "shortName": "KEN nr 9824 af 28/10/2014",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 14-70-00692</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Vil kun svare Skattefar og Gud</p>\r\n   <p class=\"TekstGenerel\">\r\n      <span class=\"Bold\">BT skrev ” ”Købte hus til spotpris af sit eget selskab”.</span> <span class=\"Bold\">Her stod, at klager ikke ønskede at kommentere indholdet.</span> <span class=\"Bold\">Klager havde dog svaret BT, at han kun ville svare overfor ”Skattefar og Gud”.</span> <span class=\"Bold\">Pressenævnet finder ikke, at BT’s formulering adskiller sig væsentligt fra klagers.</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler om god presseskik, at det er mediernes opgave at bringe korrekt og hurtig information, jf punkt A.1.</span>\r\n   </p>\r\n   <p class=\"TekstGenerel\">\r\n      <span class=\"Bold\">[Klager]s svar til BT ”Angående min økonomi det svarer jeg rask og beredvilligt, men kun overfor Skattefar og Gud!” blev i artiklen gengivet som:</span> <span class=\"Bold\">”[Klager] har ikke ønsket at kommentere denne artikel”.</span> <span class=\"Bold\">Pressenævnet finder ikke grundlag for at kritisere citatet, idet indholdet ikke adskiller sig væsentligt fra [Klager]s e-mail.</span></p>\r\n   <p class=\"TekstGenerel\">\r\n      <span class=\"Bold\">Nævnet udtaler ikke kritik.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over en artikel bragt i BT den 21. august 2014, idet han mener, at god presseskik er tilsidesat.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">BT bragte den 21. august 2014 en artikel med rubrikken <span class=\"Italic\">”Købte hus til spotpris af sit eget selskab:</span> <span class=\"Italic\">[Klager]s fede boligferie”</span> og underrubrikken <span class=\"Italic\">”[Filmselskabsdirektør] [Klager] har købt et lækkert hus på Samsø til spotpris af sit eget selskab”</span>.</p>\r\n<p class=\"Tekst\" style=\"text-align: left;\">Af artiklen fremgår det blandt andet, at [Klager] i juli 2014 købte et sommerhus på Samsø af sit holdingselskab [F] ApS. Holdingselskabet havde købt huset i 2002 for 1.490.000 kroner. [Klager] og hans ægtefælle havde købt huset af selskabet i 2014 for 1,2 millioner kroner. Ifølge artiklen var det en nedgang på 24 % pr. kvadratmeter, mens markedsprisen generelt var steget 41 % i området. Artiklen afsluttes med følgende sætning:</p>\r\n<p class=\"Tekst\" style=\"text-align: left;\">”[Klager] har ikke ønsket at kommentere denne artikel.”</p>\r\n<p class=\"Tekst\" style=\"text-align: left;\">Inden offentliggørelsen sendte [Klager] følgende e-mail af 12. august 2014 til BT:</p>\r\n<p class=\"Tekst\" style=\"text-align: left;\">”Du må gerne printe mit svar:</p>\r\n<p class=\"Tekst\" style=\"text-align: left;\">”Angående min økonomi det svarer jeg rask og beredvilligt, men kun overfor Skattefar og Gud!””</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">[Klager] har anført, at BT burde have bragt det citat, som han fremsendte pr. e-mail den 12. august 2014. Det er således forkert, når BT i skriver, at [Klager] ikke havde kommentarer til denne artikel.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 BT’s synspunkter</span>\r\n</p>\r\n<p class=\"Tekst\" style=\"text-align: left;\">BT har anført, at [Klager] i en længere periode konsekvent har nægtet at svare på konkrete spørgsmål fra BT, når BT har spurgt til hans eller hans firmaers økonomiske dispositioner og håndtering af offentlig filmstøtte. [Klager] har generelt leveret standardsvar svarende til det, han fremsendte den 12. august 2014.</p>\r\n<p class=\"Tekst\" style=\"text-align: left;\">BT har somme tider valgt at trykke disse standardsvar. Det er imidlertid BT’s opfattelse, at det er korrekt, når de skriver, at [Klager] ikke har kommentarer til her påklagede artikel, idet svaret ikke på nogen måde forholder sig til indholdet i artiklen.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget: Jesper Rothe, Inger Bach, Lene Sarup og Karsten Kolding.</p>\r\n<p class=\"Tekst\" style=\"text-align: left;\">Det følger af de vejledende regler om god presseskik, at det er mediernes opgave at bringe korrekt og hurtig information, jf punkt A.1.</p>\r\n<p class=\"Tekst\" style=\"text-align: left;\">[Klager]s svar til BT ”Angående min økonomi det svarer jeg rask og beredvilligt, men kun overfor Skattefar og Gud!” blev i artiklen gengivet som: ”[Klager] har ikke ønsket at kommentere denne artikel”. Pressenævnet finder ikke grundlag for at kritisere citatet, idet indholdet ikke adskiller sig væsentligt fra [Klager]s e-mail.</p>\r\n<p class=\"Tekst\" style=\"text-align: left;\">Nævnet udtaler ikke kritik.</p>\r\n<p class=\"Tekst\" style=\"text-align: left;\">Afgjort den 28. oktober 2014</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/10/2014"
        },
        {
            "displayName": "Accession",
            "displayValue": "W20140982425"
        },
        {
            "displayName": "Entydig dokumentidentifikation",
            "displayValue": "AA008403"
        },
        {
            "displayName": "Dato for indlæggelse",
            "displayValue": "30/10/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9824"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "28/10/2014"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "14-70-00692"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}