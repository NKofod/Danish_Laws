{
    "id": 85526,
    "title": "Ligningsplanen for produktionsåret 1997/1998 ",
    "documentTypeId": "140",
    "isSagsforlobPeriodValid": false,
    "shortName": "CIR nr 37 af 04/04/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ligningsplanen for produktionsåret 1997/1998  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ifølge skattestyrelseslovens § 13 skal Told- og Skattestyrelsen forud for  \r\n\r\n den almindelige ligning udarbejde en plan for ligningens forløb og for  \r\n\r\n fremgangsmåden ved udøvelsen af Told- og Skattestyrelsens tilsyn med den  \r\n\r\n kommunale ligningsindsats. </P>  \r\n\r\n<P>Ligningsrådet fastlægger retningslinier for Told- og Skattestyrelsens  \r\n\r\n administration på ligningsområdet og udøver sammen med styrelsen tilsyn med  \r\n\r\n den kommunale ligning. </P>  \r\n\r\n<P>Ligningsplanen forelægges Ligningsrådet til godkendelse. </P>  \r\n\r\n<P> <B>Formålet med ligningsarbejdet og ligningsplanen</B>  </P>  \r\n\r\n<P>Kommunalbestyrelsen er ansvarlig for udarbejdelsen af den lokale  \r\n\r\n ligningsplan og for at den følges. </P>  \r\n\r\n<P>Kommunalbestyrelsen skal ved tilrettelæggelsen af ligningsarbejdet i  \r\n\r\n videst muligt omfang sikre, at alle kommer til at betale den skat, de skal i  \r\n\r\n henhold til gældende lov, hverken mere eller mindre. </P>  \r\n\r\n<P>Kommunalbestyrelsen skal tilrettelægge ligningen således, at  \r\n\r\n skattesystemet af de skattepligtige opfattes retfærdigt, og ligningen skal  \r\n\r\n modvirke forsøg på unddragelse af skattebetalingen. </P>  \r\n\r\n<P>Ligningen skal være rigtig og gennemføres efter såvel gældende  \r\n\r\n skatteretlige som formelle regler. </P>  \r\n\r\n<P>Ligningen må ikke være bagatelagtig, og ligningen af den enkelte sag skal  \r\n\r\n gennemføres uden unødig forsinkelse. </P>  \r\n\r\n<P>Ved skattemyndighedernes informations- og instruktionsvirksomhed skal det  \r\n\r\n tilstræbes, at skattereglerne gøres forståelige for borgere og virksomheder.  \r\n\r\n</P>  \r\n\r\n<P> <B>Den kommunale skatteopgave</B>  </P>  \r\n\r\n<P>De kommunale skattemyndigheder foretager skatteansættelsen af indkomsten  \r\n\r\n for alle skattepligtige. </P>  \r\n\r\n<P>Ligningsrådet udmelder for hver ligningsplanperiode måltal til kommunerne  \r\n\r\n som et led i bestræbelserne på at sikre en ensartet ligning. </P>  \r\n\r\n<P>Ligningsrådet udmelder måltal til hver kommune. Måltallene udmeldes for en  \r\n\r\n række udvalgte skatteydergrupper, som en procentstørrelse af gruppens  \r\n\r\n mandtal. Told- og Skattestyrelsen omsætter på basis af Ligningsrådets  \r\n\r\n udmeldinger måltallene til absolutte tal, som udtrykker antallet af  \r\n\r\n kontroller i perioden. </P>  \r\n\r\n<P>Måltallet udmeldes for ligningsplanperioden 1. juli 1997 til 30. juni  \r\n\r\n 1998. I måltalsopfyldelsen indgår indkomstårene 1994, 1995 og 1996. For  \r\n\r\n selskaber vil også produktionen vedrørende indkomståret 1997 gennemført i  \r\n\r\n perioden 1. oktober 1997 til 30. juni 1998 medgå i måltalsopfyldelsen. For  \r\n\r\n personligningsområdets vedkommende vil det tilsvarende være gældende for  \r\n\r\n produktionen vedrørende indkomståret 1997 gennemført i perioden 1. april 1998  \r\n\r\n til 30. juni 1998. </P>  \r\n\r\n<P>For ligningsplanperioden 1. juli 1997 til 30. juni 1998 har Ligningsrådet  \r\n\r\n udmeldt følgende måltal for skatteydergrupperne: </P>  \r\n\r\n<P CLASS=PUNKT> <B>1.</B> Hovedaktionærer - 30% af mandtallet, </P>  \r\n\r\n<P CLASS=PUNKT> <B>2.</B> Personlige erhvervsdrivende - 28% af mandtallet,  \r\n\r\n samt </P>  \r\n\r\n<P CLASS=PUNKT> <B>3.</B> Anparts- og aktieselskaber m.v.- 30% af mandtallet.  \r\n\r\n</P>  \r\n\r\n<P>I perioden 1998/99 til 2000/01 vil måltallene på alle tre områder blive  \r\n\r\n optrappet til 33%, således: </P>  \r\n\r\n<PRE>  \r\n\r\n Planperiode        98/99     99/00    00/01  \r\n\r\n Hovedaktionærer    31        32       33  \r\n\r\n Erhvervsdrivende   30        32       33  \r\n\r\n Selskaber          31        32       33  \r\n\r\n</PRE>  \r\n\r\n<P>De udmeldte måltal er bindende for den enkelte kommune. Den enkelte  \r\n\r\n kommune kan efter måltalsudmeldingen med told- og skatteregionen aftale op  \r\n\r\n eller nedregulering af de udmeldte måltal. Der kan dog ikke aftales et  \r\n\r\n måltal, der ligger under ovenfor anførte måltalsprocenter, hver reduceret med  \r\n\r\n 5 procent-point, med mindre den konkrete skatteydersammensætning tilsiger  \r\n\r\n dette. </P>  \r\n\r\n<P>Ved aftale om op- og nedregulering af måltal skal den enkelte told- og  \r\n\r\n skatteregion sikre, at den af kommunerne planlagte ligningsindsats - set  \r\n\r\n under et for regionens område - svarer til Ligningsrådets måltal. </P>  \r\n\r\n<P>Ved fastsættelsen af måltallet for hovedaktionærer er det forudsat, at  \r\n\r\n ligningen af disse i størst mulig omfang sker koordineret med ligningen af  \r\n\r\n vedkommende hovedaktionærs selskab. </P>  \r\n\r\n<P>Der meldes ikke måltal ud for lønmodtagerområdet, herunder for  \r\n\r\n kommanditister. I forbindelse med ligningen af lønmodtagere og pensionister,  \r\n\r\n samt kommanditister skal alle væsentlige uoverensstemmelser mellem de  \r\n\r\n registrerede oplysninger og skatteydernes oplysninger afklares. </P>  \r\n\r\n<P>Derudover kan Ligningsrådet for lønmodtagerområdet udmelde bundne  \r\n\r\n udsøgningsemner, der er typiske for de problemer, der knytter sig til  \r\n\r\n lønmodtageres selvangivelsesforhold. </P>  \r\n\r\n<P>For indkomståret 1996 udmelder Ligningsrådet følgende bundne  \r\n\r\n udsøgningskriterium: </P>  \r\n\r\n<P>- Underholds- og børnebidrag. Kriteriet er blandt andet udvalgt for at få  \r\n\r\n klarlagt, om der fortsat foretages fradrag for forsørgelseskontrakter. Der  \r\n\r\n udmeldes et beløbsmæssigt minimumskriterium på 5000 kr. </P>  \r\n\r\n<P>I relation til kommanditselskaber og interessentskaber med 10 eller færre  \r\n\r\n deltagere er kommunen, hvor komplementaren (K/S) eller formanden (I/S) er  \r\n\r\n hjemmehørende, ligningsansvarlig for projektet. Dette indebærer, at denne  \r\n\r\n kommune skal drage omsorg for koordineret ligningsindsats i relation til  \r\n\r\n projektdeltagere hjemmehørende i andre kommuner gennem udveksling af  \r\n\r\n kontroloplysninger. </P>  \r\n\r\n<P>Told- og Skattestyrelsens tilrettelægger særlige undersøgelser vedrørende  \r\n\r\n udvalgte problemområder i relation til kommanditister, hvor de berørte  \r\n\r\n kommuner deltager i problemløsningen. </P>  \r\n\r\n<P>På kommanditistområdet vil Told- og Skattestyrelsen iværksætte en  \r\n\r\n undersøgelse af </P>  \r\n\r\n<P>- projekter, hvor der via ejendomskommanditselskaber er investeret i  \r\n\r\n ejendomme beliggende i udlandet, særlig med henblik på kontrol af  \r\n\r\n skattemæssige afskrivninger og genbeskatning af underskud ved afvikling og  \r\n\r\n udtræden. </P>  \r\n\r\n<P>Med henblik på at sikre, at landets største selskaber som minimum lignes  \r\n\r\n hvert 3. år, oplyser Told- og Skattestyrelsen kommunerne om de selskaber, der  \r\n\r\n falder ind under denne kategori. </P>  \r\n\r\n<P>Der skal i de kommunale udsøgninger indlægges en væsentlighedsbetragtning,  \r\n\r\n således at kun selvangivelser med væsentlige fejl udsøges, dette fastlægges  \r\n\r\n af kommunerne. Bundne udsøgninger fastlagt af Ligningsrådet kan dog ikke  \r\n\r\n underkastes individuelle kommunale væsentlighedsbetragtninger. </P>  \r\n\r\n<P>Det er registreringerne i det statslige ligningsstatistiksystem, der  \r\n\r\n danner grundlag for vurderingerne af kommunernes måltalsopfyldelse. </P>  \r\n\r\n<P>Af hensyn til kvaliteten af registreringerne i det statslige  \r\n\r\n ligningsstatistiksystem er det vigtigt, at indberetningen af henholdsvis  \r\n\r\n tekniske rettelser med ligningsmyndighedskode 1 og ligningsmæssige ændringer  \r\n\r\n med ligningsmyndighedskode 2 sker i nøje overensstemmelse med de anvisninger,  \r\n\r\n der er indeholdt i slutvejledningen. </P>  \r\n\r\n<P>Det er tilsvarende vigtigt, at kommunerne nøje indberetter i  \r\n\r\n overensstemmelse med definitionerne for kvalitetsprocesserne  \r\n\r\n &#187;ligningsmæssig gennemgang&#171;, &#187;partiel revision&#171; og  \r\n\r\n &#187;revision&#171; ved registreringerne i det statslige  \r\n\r\n ligningsstatistiksystem. Told- og Skattestyrelsen vil informere om  \r\n\r\n afgrænsningerne for disse definitioner. </P>  \r\n\r\n<P>I forbindelse med det kommunale ligningsarbejde i ligningsplanperioden 1.  \r\n\r\n juli 1997 til 30. juni 1998 anbefaler Ligningsrådet, at den enkelte kommune  \r\n\r\n yder en særlig indsats med hensyn til et eller flere ligningstemaer.  \r\n\r\n Ligningsrådet kan med baggrund i erfaringer fra det praktiske ligningsarbejde  \r\n\r\n pege på følgende relevante temaer for ligningsplanperioden 1. juli 1997 til  \r\n\r\n 30. juni 1998: </P>  \r\n\r\n<P CLASS=PUNKT> <B>1.</B> Værdiansættelsesproblemer m.v.. </P>  \r\n\r\n<P>- Koncerninterne virksomhedsoverdragelser, herunder værdiansættelser af  \r\n\r\n aktiver og passiver, herunder kontantomregning af værdi af gæld. </P>  \r\n\r\n<P>- Aktieavanceopgørelse, herunder værdiansættelse af unoterede aktier,  \r\n\r\n såvel pr. 19. maj 1993, som ved afståelse. </P>  \r\n\r\n<P>- Igangværende arbejder og lager, specielt vedrørende bygge- og  \r\n\r\n anlægsvirksomheder. </P>  \r\n\r\n<P>- Overdragelse af erhvervsejendomme, herunder avancebeskatning af  \r\n\r\n genvundne afskrivninger. </P>  \r\n\r\n<P CLASS=PUNKT> <B>2.</B> Emner med relation til ny lovgivning. </P>  \r\n\r\n<P>- Dansk skattepligt af udenlandsk selskab, - ledelsens sæde her i landet.  \r\n\r\n</P>  \r\n\r\n<P>- Sambeskatning (tvungen/frivillig) af udenlandske datterselskaber -  \r\n\r\n sambeskatningskrav, underskudsbegrænsning, indgangsværdier, og genbeskatning  \r\n\r\n af fremført underskud, samt korrekt opgørelse af creditlempelse. </P>  \r\n\r\n<P>- Akkord/gældseftergivelse/gevinst - underskudsbegrænsning og beskatning.  \r\n\r\n</P>  \r\n\r\n<P CLASS=PUNKT> <B>3.</B> Særlige kontrolrelevante forhold. </P>  \r\n\r\n<P>- Nye og/eller ophørte erhvervsdrivende. </P>  \r\n\r\n<P>- Mindre selvstændige erhvervsdrivende, især indenfor serviceerhverv og  \r\n\r\n detailhandel. Ofte er regnskabsførelsen af ringe kvalitet, ligesom  \r\n\r\n kapitaltilvejebringelsen kan ske ad usædvanlige kanaler, eventuelt via  \r\n\r\n udlandet. Indsatsen omfatter både målrettet information om regnskabskrav m.v.  \r\n\r\n og efterfølgende kontrol. </P>  \r\n\r\n<P>- Selvstændige erhvervsdrivendes private lån. Udeholdte indtægter kan være  \r\n\r\n bogført som modtagne private lån, specielt hos erhvervsdrivende med  \r\n\r\n økonomiske relationer til lande, hvor dobbeltbeskatningsoverenskomster,  \r\n\r\n skattesystemer, offentlig forvaltning m.v. i praksis kun levner mulighed for  \r\n\r\n ingen eller ringe kontrol. </P>  \r\n\r\n<P>- Afskrivningsberettigede aktiver og ejendomme, der indgår i  \r\n\r\n skattearrangementer. </P>  \r\n\r\n<P>- Finansielle instrumenter. </P>  \r\n\r\n<P>- Erhvervsmæssigt salg af varer og ydelser til ikke skattepligtige  \r\n\r\n (offentlige myndigheder, humanitære og faglige organisationer). </P>  \r\n\r\n<P>- Indtægter ved erhvervs- og/eller sommerhusudlejning. </P>  \r\n\r\n<P>- Frigivelse af etablerings- og investeringsfondskonti. Der er risiko for,  \r\n\r\n at midlerne frigives til aktiver, som ikke er afskrivningsberettigede. </P>  \r\n\r\n<P> <B>Den kommunale ligningsplan.</B>  </P>  \r\n\r\n<P>Kommunalbestyrelsen udarbejder den kommunale ligningsplan under  \r\n\r\n hensyntagen til Ligningsrådets ligningsplan og de udsendte anvisninger. </P>  \r\n\r\n<P>Lignings- og revisionsarbejdet udføres i overensstemmelse med den  \r\n\r\n kommunale ligningsplan, der godkendes af kommunalbestyrelsen. </P>  \r\n\r\n<P>Inden ligningsplanperiodens begyndelse fremsendes kommunens ligningsplan  \r\n\r\n til told- og skatteregionen i to eksemplarer, hvoraf den ene videresendes til  \r\n\r\n Told- og Skattestyrelsen. Told- og skatteregionens eventuelle bemærkninger  \r\n\r\n meddeles kommunalbestyrelsen og Ligningsrådet. </P>  \r\n\r\n<P>Ligningsplanen skal omfatte perioden 1. juli 1997 til 30. juni 1998 </P>  \r\n\r\n<P>Nedenstående hovedelementer skal indgå i den kommunale ligningsplan: </P>  \r\n\r\n<P>- Ligningsopgavens indhold og omfang fordelt på skatteydergrupper.  \r\n\r\n Herunder estimering af sager, der udsættes til ligning sammen med  \r\n\r\n efterfølgende år. </P>  \r\n\r\n<P>- Principper for valg af udsøgningskriterier. </P>  \r\n\r\n<P>- Mandtalsmåltal for de enkelte skatteydergrupper, fordelt på hvad  \r\n\r\n kommunen forventer, der for personlige erhvervsdrivende og anparts- og  \r\n\r\n aktieselskaber m.v. skal underkastes &#187;ligningsmæssig gennemgang&#171;,  \r\n\r\n &#187;partiel revision&#171; og &#187;revision&#171;. Samt en fordeling  \r\n\r\n dækkende perioden 1. januar 1998 til 30. juni 1998. </P>  \r\n\r\n<P>- Beskrivelse af planlagte revisionssager, herunder virksomhedsbesøg, med  \r\n\r\n angivelse af antal sager så vidt muligt opdelt på indkomstårene 1994, 1995 og  \r\n\r\n 1996. For selskabsområdet skal også den planlagte revisionsaktivitet i  \r\n\r\n produktionsperioden vedrørende indkomståret 1997 fremgå. </P>  \r\n\r\n<P>Ud over ovennævnte kan kommunalbestyrelsen anføre andre tiltag af  \r\n\r\n betydning for ligningsarbejdet, f.eks. kvalitetsprojekter, som kommunen vil  \r\n\r\n arbejde med i planperioden. </P>  \r\n\r\n<P>Det forudsættes, at kommunen i al væsentlighed har afsluttet ligningen af  \r\n\r\n pensionister og lønmodtagere vedrørende indkomståret 1996 ved udløbet af  \r\n\r\n ligningsfristen den 30. juni 1998. </P>  \r\n\r\n<P>Som følge af formueskattens ophævelse skal hovedaktionærer fra og med  \r\n\r\n indkomståret 1997 vedlægge selvangivelsen en kapitalforklaring. Kommunerne  \r\n\r\n skal derfor ved ligningen for indkomståret 1996 være særlig opmærksom på  \r\n\r\n tiltag, der kan styrke etablering af et korrekt hovedaktionærmandtal for  \r\n\r\n indkomståret 1997. </P>  \r\n\r\n<P>Såfremt der under det løbende lignings- og revisionsarbejde foretages  \r\n\r\n ændringer i ligningsplanlægningen, således at f.eks. et eller flere måltal  \r\n\r\n ikke vil kunne nås, meddeles dette til told- og skatteregionen med oplysning  \r\n\r\n om, hvorledes lignings- og revisionsarbejdet tænkes tilrettelagt i den  \r\n\r\n resterende ligningsplanperiode. </P>  \r\n\r\n<P>Kommunen vil blive bedt om senest den 15. januar 1998, at afgive en  \r\n\r\n statusrapport pr. 1. januar 1998 over det gennemførte lignings- og  \r\n\r\n revisionsarbejde fordelt på &#187;ligningsmæssig gennemgang&#171;,  \r\n\r\n &#187;partiel revision&#171; og &#187;revision&#171;. Rapporten skal  \r\n\r\n indeholde status over den opnåede fordeling og et estimat over fordelingen i  \r\n\r\n resten af ligningsplanperioden. </P>  \r\n\r\n<P>Efter ligningsplanperiodens udløb den 30. juni 1998 udarbejder  \r\n\r\n kommunalbestyrelsen en redegørelse om forløbet af lignings- og  \r\n\r\n revisionsarbejdet for ligningsplanperioden til told- og skatteregionen.  \r\n\r\n Kommunalbestyrelsen redegør heri for de forhold, der har haft indflydelse på  \r\n\r\n arbejdet i ligningsplanperioden, og som ikke kan udledes af den statslige  \r\n\r\n ligningsstatistik. </P>  \r\n\r\n<P>I den årlige redegørelse for ligningens forløb omtaler kommunalbestyrelsen  \r\n\r\n endvidere de temaer, som kommunen har beskæftiget sig med i den forløbne  \r\n\r\n periode, således at de opnåede resultater kan benyttes til erfaringsopsamling  \r\n\r\n og inspiration ved den fremtidige prioritering af lignings- og  \r\n\r\n revisionsarbejdet. </P>  \r\n\r\n<P>Redegørelsen skal indeholde følgende hovedpunkter: </P>  \r\n\r\n<P>- Årsag til evt. manglende opfyldelse af mandtalsmåltallet. </P>  \r\n\r\n<P>- En vurdering af eventuel uoverensstemmelse mellem det forventede og den  \r\n\r\n faktiske fordeling af lignings- og revisionsarbejdet, fordelt på  \r\n\r\n &#187;ligningsmæssig gennemgang&#171;, &#187;partiel revision&#171; og  \r\n\r\n &#187;revision&#171;. </P>  \r\n\r\n<P>- De beløbs- og antalmæssige resultater af arbejdet med det for  \r\n\r\n lønmodtagerligningen udmeldte udsøgningskriterium. </P>  \r\n\r\n<P>- De beløbs- og antalsmæssige resultater opnået i forbindelse med  \r\n\r\n gennemførelsen af projekter, hvor der via ejendomskommanditselskaber er  \r\n\r\n investeret i ejendomme beliggende i udlandet. </P>  \r\n\r\n<P>- Antallet af sager, hvor kommunen har været ligningsansvarlig i relation  \r\n\r\n til ligning af kommanditselskaber og interessentskaber med 10 eller færre  \r\n\r\n deltagere, samt oplysninger om antallet af udvekslede kontroloplysninger.  \r\n\r\n</P>  \r\n\r\n<P>- Antal sager, der er udsøgt til ligningsmæssig gennemgang, partiel  \r\n\r\n revision eller revision, og som endnu ikke er færdigbehandlet pr. 30. juni  \r\n\r\n 1998. </P>  \r\n\r\n<P>- Resultatet af den turnusmæssige ligning af store selskaber. </P>  \r\n\r\n<P>Redegørelsen skal fremsendes til told- og skatteregionen senest den 15.  \r\n\r\n oktober 1998 <I>. </I></P>  \r\n\r\n<P>Udover redegørelsen skal kommunerne inden udgangen af oktober 1998  \r\n\r\n indsende en statistik over samtlige færdigbehandlede klagesager i  \r\n\r\n ligningsplansperioden 1997/1998 for den enkelte kommune. Statistikken oplyses  \r\n\r\n fordelt på personer og selskaber. Antallet af sager fordeles på indkomstårene  \r\n\r\n 1996, 1995 og &#187;øvrige indkomstår&#171;, medens udfaldet af klagesagerne  \r\n\r\n fordeles på &#187;stadfæstelse&#171;, &#187;yderligere forhøjet&#171;,  \r\n\r\n &#187;medhold&#171; eller &#187;delvis medhold&#171;. Ovennævnte regionale  \r\n\r\n opgaver varetages dog af Told- og Skattestyrelsen for så vidt angår  \r\n\r\n Københavns og Frederiksberg kommuner. </P>  \r\n\r\n<P> <B>Told- og Skatteregionernes opgaver</B>  </P>  \r\n\r\n<P>Told- og skatteregionerne varetager Told- og Skattestyrelsens regionale  \r\n\r\n opgaver, herunder tilsynet med den kommunale ligning. Tilsynet udøves som  \r\n\r\n udgangspunkt ved samarbejde, instruktion og vejledning. </P>  \r\n\r\n<P>Regionerne skal udbygge og intensivere samarbejdet med kommunerne og  \r\n\r\n derved bl.a. sikre en ensartet ligning. </P>  \r\n\r\n<P>Dette sker bl.a. gennem, at told- og skatteregionerne med de enkelte  \r\n\r\n kommuner, efter forudgående drøftelser, kan indgå aftaler om størrelsen af  \r\n\r\n kommunens mandtalsmåltal. </P>  \r\n\r\n<P>Regionen skal sikre, at den af kommunerne planlagte ligningsindsats - set  \r\n\r\n under et for regionens område - svarer til Ligningsrådets måltal. </P>  \r\n\r\n<P>Told- og skatteregionerne varetager i samarbejde med kommunerne, med  \r\n\r\n udgangspunkt i aftalerne om de enkelte kommuners individuelle måltal,  \r\n\r\n koordineringen af den samlede lignings- og revisionsindsats i den enkelte  \r\n\r\n region. På grundlag af registreringen i det statslige ligningstatistiksystem  \r\n\r\n følger regionerne produktionen på de enkelte ligningsgrupper og kan på  \r\n\r\n baggrund af en risikovurdering udtage sager til nærmere forvaltningsmæssig  \r\n\r\n gennemgang. </P>  \r\n\r\n<P>Told- og skatteregionerne varetager opgaven med registrering af  \r\n\r\n virksomheder og institutioner - både skattepligtige og ikke skattepligtige -  \r\n\r\n der er oplysningspligtige efter bl. a. skattekontrolloven. </P>  \r\n\r\n<P>Blandt andet af hensyn til kommunernes ligningsarbejde er det vigtigt, at  \r\n\r\n arbejdsgiverkontrollen og kontrollen med andre indberetningspligtige  \r\n\r\n fastholdes. </P>  \r\n\r\n<P>Regionerne instruerer og vejleder kommunerne om ny lovgivning og praksis.  \r\n\r\n</P>  \r\n\r\n<P>Told- og skatteregionerne bistår efter aftale kommunerne ved gennemførelse  \r\n\r\n af større revisionssager og tilrettelægger i samarbejde med kommunerne i  \r\n\r\n regionen fælles større kontrolaktioner. </P>  \r\n\r\n<P>Regionernes kontrolarbejde, der i vidt omfang udføres som punktvis  \r\n\r\n kontrol, skal i det omfang det er muligt koordineres med de kommunale  \r\n\r\n skatteforvaltninger skattekontrol, således at kontrollen af virksomhederne  \r\n\r\n opleves som samordnet kontrol. </P>  \r\n\r\n<P>Told- og skatteregionerne påser, at der sker en ensartet udtagelse og  \r\n\r\n bedømmelse af ansvarssager, og at der ikke udtages bagatelsager. </P>  \r\n\r\n<P>For så vidt angår Københavns og Frederiksberg kommuner varetages  \r\n\r\n ovennævnte opgaver vedrørende ansvarssager af kommunerne selv, medens de  \r\n\r\n øvrige opgaver varetages af Told- og Skattestyrelsen. </P>  \r\n\r\n<P> <B>Told- og Skattestyrelsens opgaver</B>  </P>  \r\n\r\n<P>Told- og Skattestyrelsen har ansvaret for planlægning og koordinering af  \r\n\r\n den samlede kontrolindsats, herunder planlægning af landsdækkende  \r\n\r\n kontrolaktioner samt ansvaret for, at indberetningen fra de  \r\n\r\n oplysningspligtige til de centrale registre sker korrekt. </P>  \r\n\r\n<P>Styrelsens kontrolvirksomhed omfatter instruktion, vejledning og bistand  \r\n\r\n til regioner og kommuner i forbindelse med konkrete kontrolaktiviteter. </P>  \r\n\r\n<P>Følgende er planlagt gennemført i ligningsplanperioden: </P>  \r\n\r\n<P>- Kontrolindsatsen mod leverandører af oplysninger til de centrale  \r\n\r\n skatteregistre videreføres. Indsatsen omfatter både den finansielle sektor og  \r\n\r\n indeholdelsespligtige. </P>  \r\n\r\n<P>- Den i 1996 igangsatte systematiske undersøgelse af aktie- og  \r\n\r\n anpartsselskabers skatte- og afgiftsforhold, herunder undersøgelse af korrekt  \r\n\r\n afregning af aktieafgift i sager, hvor der er givet tilladelse til skattefrie  \r\n\r\n aktieombytninger, forsættes med det formål, at afdække skatte- og  \r\n\r\n afgiftsmæssige forhold, hvor der i de senere år er sket en eller anden form  \r\n\r\n for omstrukturering, herunder fusioner, tilførsel af aktiver, spaltning samt  \r\n\r\n aktieombytning. </P>  \r\n\r\n<P>- Der iværksættes en oplysnings- og kontrolaktion rettet mod den  \r\n\r\n professionelle idræt og dens økonomiske grundlag. Aktionen vil omfatte  \r\n\r\n kontrol af udbetalinger til professionelle idrætsudøvere, sponsorindtægter,  \r\n\r\n transferbeløb og entreindtægter m.v., og skal rettes mod alle skatte- og  \r\n\r\n afgiftsmæssige forhold i relation til klubberne. Kontrollen af enkeltudøvere  \r\n\r\n gennemføres ved kommunernes ligning på grundlag af oplysninger tilvejebragt  \r\n\r\n fra aktionen. </P>  \r\n\r\n<P>- I selskabstømningskomplekset iværksættes genoptagelse af aktieavance-  \r\n\r\n eller udlodningsbeskatning for sælgere, der frivilligt eller i henhold til  \r\n\r\n dom betaler erstatning for tabte selskabsskatter, med henblik på fradrag af  \r\n\r\n erstatningen i det tidligere beskattede beløb. Der iværksættes desuden  \r\n\r\n genoptagelse af tømte selskabers skatteansættelser i det omfang der under  \r\n\r\n erstatningssagerne fremkommer oplysninger, som kan begrunde reguleringer af  \r\n\r\n tidligere gennemført beskatning. Der vil blive udsendt cirkulære herom. </P>  \r\n\r\n<P>- Der gennemføres en kontrol af en række større virksomheder med  \r\n\r\n internationale forhold. </P>  \r\n\r\n<P>- Samarbejdet med de øvrige nordiske lande om simultane revisioner af  \r\n\r\n internationale virksomheder fortsættes. </P>  \r\n\r\n<P>- Den afsluttede kontrolaktion Sort Arbejde viser, at der kan være et  \r\n\r\n behov for koordineret kontrol af undragelser med skat og moms samt socialt  \r\n\r\n bedrageri, hvorfor der i samarbejde med kommunerne, de sociale myndigheder,  \r\n\r\n Direktoratet for Arbejdsløshedsforsikring og politi søges etableret særlige  \r\n\r\n kontrolaktiviteter rettet mod udvalgte brancher. </P>  \r\n\r\n<P>Told- og Skattestyrelsen udarbejder ligningsvejledningen og udsender  \r\n\r\n cirkulærer og anvisninger til brug ved tilrettelæggelsen og gennemførelsen af  \r\n\r\n ligningsarbejdet. </P>  \r\n\r\n<P>Ligningsvejledningen udsendes i marts måned 1997 og finder anvendelse ved  \r\n\r\n ligningen for indkomståret 1996. Den giver udtryk for Told- og  \r\n\r\n Skattestyrelsens opfattelse af gældende ret og skal i almindelighed følges af  \r\n\r\n skattemyndighederne. De anvisninger, der er vedtaget af Ligningsrådet, er  \r\n\r\n indarbejdet i ligningsvejledningen. Disse skal lægges til grund ved  \r\n\r\n ligningen. </P>  \r\n\r\n<P>Told- og Skattestyrelsen sørger for udvikling og drift af de centrale  \r\n\r\n skatte- og indtægtsregistre. Oplysningerne fra disse registre stilles under  \r\n\r\n hensyntagen til indgåede aftaler til rådighed for de kommunale  \r\n\r\n skattemyndigheder. </P>  \r\n\r\n<P>Told- og Skattestyrelsen sikrer ved udsendelse af administrative  \r\n\r\n retningslinier, at skattestraffesager behandles ensartet. Styrelsen medvirker  \r\n\r\n endvidere til, at sagsbehandlingen ved politi og domstole fremmes mest  \r\n\r\n muligt. </P>  \r\n\r\n<P>Styrelsen orienterer om ny skattelovgivning m.v. Der lægges vægt på, at  \r\n\r\n skattereglerne gøres forståelige for borgerne og virksomhederne. </P>  \r\n\r\n<P>Frantz Howitz / </P>  \r\n\r\n<P>Kirsten Otbo </P>  \r\n\r\n</DIV>",
    "isHistorical": true,
    "editorialNotes": [
        "TSSCIR11"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/04/1997"
        },
        {
            "displayName": "Accession",
            "displayValue": "C19970003709"
        },
        {
            "displayName": "Entydig dokumentidentifikation",
            "displayValue": "CM045239"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "37"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "04/04/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "99/97-5933-00019"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}