{
    "id": 162990,
    "title": "Måleteknisk vejledning. Elmålere. Kontrolsystem for ikke-MID-godkendte elmålere i drift (MV 07.51-01, udgave 3)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9265 af 02/05/2014",
    "documentHtml": "<div class=\"bjelke\">Den fulde tekst</div><p class=\"Titel2\">Måleteknisk vejledning. Elmålere. Kontrolsystem for ikke-MID-godkendte elmålere i drift (MV 07.51-01, udgave 3)</p>\r\n<p>Denne måletekniske vejledning gælder for elmålere, der er godkendt i henhold til andre regler end EU-direktivet 2004/22/EF (Måleinstrumentdirektivet, MID). For elmålere, der er godkendt efter MID, gælder ”Måleteknisk vejledning. Elmålere. Kontrolsystem for MID-godkendte elmålere i drift (MV 07.51-03, udgave 2)”.</p>\r\n<p>I henhold til § 14, stk. 1, nr. 2, i Sikkerhedsstyrelsens bekendtgørelse nr. 1035 af 17. oktober 2006 om måleteknisk kontrol med målere, der anvendes til måling af elforbrug (herefter bekendtgørelsen), skal netvirksomheden etablere et kontrolsystem, der er opbygget således, at der gennem dets drift opnås tilstrækkelig sikkerhed for, at de i drift værende elmålere ikke overskrider det dobbelte af de maksimalt tilladelige fejl, som gælder ved førstegangsverifikation. Ved en netvirksomhed forstås den, der leverer elektrisk energi til en forbruger mod betaling. Netvirksomheden kan f.eks. være en virksomhed eller et boligselskab.</p>\r\n<p class=\"BilagtekstListe\">Kontrolsystemet kan i henhold til bekendtgørelsen baseres på én af følgende metoder:</p>\r\n<p class=\"Liste1\">\r\n   <span class=\"Liste1Nr\">–</span> statistisk stikprøvekontrol af partier med ensartede målere,</p>\r\n<p class=\"Liste1\">\r\n   <span class=\"Liste1Nr\">–</span> periodisk udskiftning af alle målere i et givet parti (periodisk totalkontrol), eller</p>\r\n<p class=\"Liste1\">\r\n   <span class=\"Liste1Nr\">–</span> permanent overvågning af målere ved hjælp af en ekstra måler.</p>\r\n<p>Kontrolmåling skal foregå på et akkrediteret laboratorium.</p>\r\n<p>Udover det i denne vejledning beskrevne, henvises der til DEFU’s tekniske rapport nr. 355, 4. udgave, februar 2014 ”Kontrolsystem for idriftværende elmålere” for nærmere beskrivelse af, hvordan de ovenfor nævnte metoder kan udføres. Rapporten kan downloades fra http://www.danskenergi.dk/AndreSider/NetTeknik/Elmaaling.aspx, hvor rapporten findes som afsnit 5.</p>\r\n<p>Med denne måletekniske vejledning giver Sikkerhedsstyrelsen et forslag til, hvordan hver af de tre metoder til opfyldelse af bekendtgørelsens krav, kan udføres. Ønsker netvirksomheden at udføre én af de ovenfor nævnte metoder på anden vis end beskrevet i denne måletekniske vejledning, så er dette tilladt under forudsætning af, at den valgte metode giver samme eller bedre sikkerhed end metoderne i denne vejledning. Det bemærkes, at det til enhver tid er netvirksomhedens ansvar, at de i drift værende elmålere ikke overskrider det dobbelte af de maksimalt tilladelige fejl ved førstegangsverifikation.</p>\r\n<p>\r\n   <span class=\"Bold\">Forslag til fremgangsmåde ved kontrolsystem baseret på statistisk stikprøvekontrol</span>\r\n</p>\r\n<p>Den første statistiske stikprøvekontrol i et parti af ensartede målere foretages senest 10 år efter, at målerne er sat op. Herefter udføres der statistisk stikprøvekontrol minimum hvert 4. år.</p>\r\n<p>Hvis resultatet af den statistiske stikprøvekontrol viser, at der ikke er tilstrækkelig sikkerhed for, at målerne i drift overholder det dobbelte af de maksimalt tilladelige fejl ved førstegangsverifikation, udskiftes partiet hurtigst muligt.</p>\r\n<p>Indtil partiet er udskiftet, er det netvirksomhedens ansvar at forholde sig til resultatet af stikprøvekontrollen. Netvirksomheden skal således træffe de nødvendige foranstaltninger for at sikre forbrugeren et rimeligt afregningsgrundlag, indtil hele partiet er udskiftet.</p>\r\n<p>\r\n   <span class=\"Bold\">Forslag til fremgangsmåde ved kontrolsystem baseret på periodisk totalkontrol</span>\r\n</p>\r\n<p>Ved lavspænding udskiftes alle målere i partiet senest 10 år efter, at målerne er sat op. For højspændingstransformerinstallationer udskiftes alle målere i partiet senest 5 år efter, at målerne er sat op.</p>\r\n<p>\r\n   <span class=\"Bold\">Forslag til fremgangsmåde ved kontrolsystem baseret på permanent overvågning</span>\r\n</p>\r\n<p>Ved lavspænding nedtages enten hovedmåleren eller den ekstra måler (kontrolmåleren) til kontrol senest 20 år efter, at måleren er sat op. Efter yderligere 20 år nedtages den anden måler til kontrol. For højspændingstransformerinstallationer nedtages enten hovedmåleren eller kontrolmåleren senest 10 år efter, at måleren er sat op. Efter yderligere 10 år nedtages den anden måler til kontrol.</p>\r\n<p>Denne måletekniske vejledning ophæver Måleteknisk vejledning. Elmålere. Kontrolsystem for ikke-MID-godkendte elmålere i drift (MV 07.51-01, udgave 2) af 5. december 2012.</p><div class=\"Givet\" id=\"Givet\"><p class=\"Givet\" align=\"center\">Erhvervs- og Vækstministeriet, den 2. maj 2014</p><p class=\"Sign1\" align=\"center\">Stefan Søsted</p><p class=\"Sign2\" align=\"right\">/ Hanne Scherrebeck</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/05/2014"
        },
        {
            "displayName": "Accession",
            "displayValue": "C20140926560"
        },
        {
            "displayName": "Entydig dokumentidentifikation",
            "displayValue": "BP000906"
        },
        {
            "displayName": "Dato for førstegangsindlæggelse",
            "displayValue": "03/05/2014"
        },
        {
            "displayName": "Dato for indlæggelse",
            "displayValue": "03/05/2014"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9265"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "02/05/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Sikkerhedsstyrelsen, j.nr. 525-10-00004"
        },
        {
            "displayName": "Stikord",
            "displayValue": "Metrologi"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}