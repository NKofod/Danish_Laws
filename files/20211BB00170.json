{
    "id": 229600,
    "title": "Forslag til folketingsbeslutning om ikke at placere fremtidige specialasylcentre i tætbebyggede områder",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 170",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. marts 2022 af Mads Fuglede (V) og Christoffer Melson (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om ikke at placere fremtidige specialasylcentre i tætbebyggede områder</p>\r\n<p class=\"NormalInd\">Folketinget pålægger regeringen at sikre, at fremtidige specialasylcentre ikke bliver placeret i tætbebyggede områder, så de ikke skaber unødig utryghed for indbyggerne i de lokalsamfund, som er tæt på centrene.</p>\r\n<p class=\"NormalInd\">Derudover skal regeringen sikre en større gennemsigtighed i processen med placering af specialasylcentre, herunder forudgående dialog med indbyggerne i de involverede lokalsamfund.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Med forslaget lægger forslagsstillerne op til, at fremtidige specialasylcentre, hvor beboerne ikke kan fungere i et almindeligt asylcenter, ikke bliver placeret i tætbebyggede områder. Således kan de ikke skabe unødig utryghed for indbyggerne i de lokalsamfund, som er tæt på et specialasylcenter.</p>\r\n<p class=\"NormalInd\">Beboerne på et specialasylcenter er asylansøgere og udlændinge uden lovligt ophold, som det ikke er muligt at rumme på et almindeligt asylcenter. Målet med specialasylcentrene er, at beboerne på sigt kan blive velfungerende nok til at kunne bo på et almindeligt asyl- eller udrejsecenter.</p>\r\n<p class=\"NormalInd\">Forslagsstillerne mener, at det er vigtigt, at fremtidige specialasylcentre placeres geografisk, så det giver mening for både lokalsamfundet og for de anbragte beboere. De lokale indbyggere skal trygt kunne færdes og leve deres eget liv, og beboerne skal kunne have deres eget frirum.</p>\r\n<p class=\"NormalInd\">Asylcenter Sandvad viser, hvordan det kan skabe uro og utryghed i et lokalsamfund at placere et specialasylcenter midt i byen. Med beslutningsforslaget ønsker forslagsstillerne at forhindre, at et specialasylcenter kan placeres et lignende sted.</p>\r\n<p class=\"NormalInd\">Med beslutningsforslaget ønsker forslagsstillerne også at sikre, at regeringen fremover er mere gennemsigtig, når den beslutter at placere et specialasylcenter i et lokalsamfund.</p>\r\n<p class=\"NormalInd\">Med beslutningsforslaget opfordrer forslagsstillerne endvidere regeringen til at udvikle en dialogform med de indbyggere, som skal leve med, at et specialasylcenter placeres nær deres lokalsamfund. Dermed sikres det, at alle relevante parter bliver hørt i processen.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Asylcenter Sandvad er et eksempel, som skræmmer</span>\r\n</p>\r\n<p class=\"NormalInd\">I oktober 2021 fik Vejle Kommune og borgerne i Sandvad at vide, at Asylcenter Sandvad skulle tage imod en gruppe flygtninge, hvoraf et antal tilsyneladende er dømt for meget voldsom kriminalitet. Det er et stort problem for de lokale, da centeret ligger i et parcelhuskvarter og lige ud til den lokale legeplads (»Landsby vildledt: Dømte mordere flytter ind« Ekstra Bladet, den 29. oktober 2021).</p>\r\n<p class=\"NormalInd\">Forslagsstillerne mener, at denne beslutning blev sneget ind ad bagdøren. Udlændingestyrelsen involverede nemlig ikke indbyggerne i lokalsamfundet i beslutningen. Det var ellers i sidste ende indbyggerne, som skulle leve med, at der gik tidligere dømte kriminelle rundt i deres lokalsamfund og skabte utryghed.</p>\r\n<p class=\"NormalInd\">Udlændingestyrelsen forsikrede på et borgermøde indbyggerne i Sandvad om, at de nye beboere skulle skærmes fuldstændig fra lokalsamfundet. Det var dog ikke en mulighed, da centeret var placeret midt inde i byen. Det var borgerne naturligvis utilfredse med, hvilket sidenhen har ført til, at man har skærpet sikkerheden omkring centeret i form af et vagtværn, som står vagt ved centeret døgnet rundt.</p>\r\n<p class=\"NormalInd\">Der har siden været flere eksempler i Sandvad på, hvorfor man ikke skal placere et asylcenter i tætbebyggede områder, som ligger midt i en by (»Vred borgmester kræver svar: En mand med blodig finger skal ikke opsøge borgerne ved Sandvad«, vafo.dk, den 21. december 2021).</p>\r\n<p class=\"NormalInd\">Forslagsstillerne mener, at man må have fuld forståelse for, at indbyggerne ikke vil acceptere, at der går kriminelle rundt i deres baghave. Problemerne i Sandvad viser, hvad der kan ske, hvis man placerer et specialasylcenter midt i et tætbebygget lokalsamfund. Derfor skal det sikres, at en sådan uhensigtsmæssig placering ikke sker igen.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Mads Fuglede</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om ikke at placere fremtidige specialasylcentre i tætbebyggede områder.</p>\r\n<p class=\"ForslagsNummer\">(Beslutningsforslag nr. B 170)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 170",
            "stateLabel": "Forkastet",
            "references": [
                {
                    "shortName": "2021/1 BSF 170",
                    "title": "Forslag til folketingsbeslutning om ikke at placere fremtidige specialasylcentre i tætbebyggede områder",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229600,
                    "eliUri": "/eli/ft/20211BB00170",
                    "externalLink": ""
                },
                {
                    "shortName": "2021/1 BTB 170",
                    "title": "Betænkning over Forslag til folketingsbeslutning om ikke at placere fremtidige specialasylcentre i tætbebyggede områder",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231006,
                    "eliUri": "/eli/ft/20211DB00849",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b170/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2022"
        },
        {
            "displayName": "Accession",
            "displayValue": "20211BB00170"
        },
        {
            "displayName": "Entydig dokumentidentifikation",
            "displayValue": "AX027445"
        },
        {
            "displayName": "Dato for førstegangsindlæggelse",
            "displayValue": "02/03/2022"
        },
        {
            "displayName": "Dato for indlæggelse",
            "displayValue": "02/03/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "170"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}