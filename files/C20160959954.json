{
    "id": 183209,
    "title": "Udenlandske studerendes ophold i Danmark uden indtræden af fuld skattepligt - styresignal",
    "documentTypeId": "200",
    "isSagsforlobPeriodValid": true,
    "shortName": "SKR nr 9599 af 14/06/2016",
    "documentHtml": "<div class=\"bjelke\">Den fulde tekst</div><p class=\"Titel2\">Udenlandske studerendes ophold i Danmark uden indtræden af fuld skattepligt - styresignal</p>\r\n<p class=\"KapitelOverskrift2\">SKM2016. 269. SKAT</p>\r\n<p>\r\n   <span class=\"Bold\">1.</span> <span class=\"Bold\">Sammenfatning</span></p>\r\n<p>Skatterådet har i SKM2015. 685. SR afgivet bindende svar om, at udenlandske studerende, der i studieøjemed har fået stillet et kollegieværelse til rådighed, eller får betaling til dækning af andet logi under deres ophold her i landet, vil kunne anses for omfattet af kildeskattelovens § 8, stk. 2, og dermed undgå den fulde skattepligt, så længe de er her i landet i mindre end 365 dage på 2 år.</p>\r\n<p>Skatterådets bindende svar indebærer en ændring af hidtidig praksis. I dette styresignal beskriver SKAT konsekvenserne af Skatterådets bindende svar.</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Baggrund og problemstilling</span></p>\r\n<p>I praksis har SKAT helt overvejende anset de udenlandske studerende for at have bopæl i Danmark i forbindelse med deres (kortvarige) studier og dermed omfattet af fuld skattepligt. Studieboliger som kollegieværelser, tidsbegrænset fremlejede lejligheder, værelser, bofællesskaber o.l. kunne efter SKATs opfattelse udgøre en bopæl<span class=\"Italic\">.</span></p>\r\n<p>Efter den hidtidige praksis havde bestemmelsen om, at skattepligt for studerende under visse betingelser først indtræder, når de har opholdt sig her i mere end 365 dage inden for 2 år, således kun begrænset anvendelse, fordi de fleste studerende i dag bor under forhold, der gør, at de anses for at have bopæl i medfør af kildeskattelovens § 1, stk. 1, nr. 1.</p>\r\n<p>I SKM2015. 685. SR fandt Skatterådet, at studerende, der af en dansk selvejende institution fik betalt stipendier og kollegie- eller hotelværelser og var underlagt de af institutionen oplyste vilkår, var omfattet af kildeskattelovens § 8, stk. 2, hvorefter skattepligt først indtræder, når opholdet i Danmark med eller uden afbrydelse har strakt sig over mere end 365 dage inden for et samlet tidsrum på 2 år. Dermed blev de studerende ikke fuldt skattepligtige som følge af bopælsbestemmelsen i kildeskattelovens § 1, stk. 1, nr. 1.</p>\r\n<p>\r\n</p>\r\n<p>\r\n   <span class=\"Bold\">3.</span> <span class=\"Bold\">Regelgrundlaget</span></p>\r\n<p>Det følger af kildeskattelovens § 1, stk. 1, nr. 2 (\"6-måneders-reglen\"), at personer, der uden at have bopæl her i landet opholder sig her i et tidsrum af mindst 6 måneder, heri medregnet kortvarige ophold i udlandet på grund af ferie eller lignende, er fuldt skattepligtige her til landet.</p>\r\n<p>Af kildeskattelovens § 8, stk. 2, følger dog, at for personer, der som turister eller i studieøjemed tager ophold her i landet, og som under deres ophold ikke driver selvstændig erhvervsvirksomhed her, og som vedvarende er indkomstskattepligtige til deres hjemland efter reglerne for derboende personer, indtræder skattepligt i henhold til kildeskattelovens § 1, stk. 1, nr. 2, først, når opholdet hermed eller uden afbrydelse har strakt sig over mere end 365 dage inden for et samlet tidsrum af 2 år.</p>\r\n<p>\r\n</p>\r\n<p>\r\n   <span class=\"Bold\">4.</span> <span class=\"Bold\">SKATS opfattelse</span></p>\r\n<p>\r\n   <span class=\"Italic\">Afgrænsning i forhold til kildeskattelovens § 1, stk. 1, nr. 1</span>\r\n</p>\r\n<p>Personer, der i studieøjemed tager ophold her i landet og i øvrigt opfylder betingelserne i kildeskattelovens § 8, stk. 2, anses ikke for skattepligtige efter kildeskattelovens § 1, stk. 1, nr. 1, selvom de under opholdet råder over en boligfacilitet, der kan benyttes som helårsbolig. Bestemmelsen i kildeskattelovens § 8, stk. 2<span class=\"Italic\">, </span>finder både anvendelse, når en udenlandsk studerende får stillet en bolig til rådighed, og når denne selv har skaffet sig en bolig.</p>\r\n<p>\r\n   <span class=\"Italic\">Den tidsmæssige udstrækning</span>\r\n</p>\r\n<p>Ifølge kildeskattelovens § 8, stk. 2, indtræder den fulde skattepligt for disse personer først, når de pågældende har opholdt sig her i landet i 365 dage inden for 2 år. Det betyder, at skattepligten tidligst indtræder 1 år efter, at den pågældende har påbegyndt sit ophold her i landet.</p>\r\n<p>Ved opgørelsen af antallet af opholdsdage medregnes både fulde dage og eventuelle rejsedage.</p>\r\n<p>\r\n   <span class=\"Italic\">I studieøjemed</span>\r\n</p>\r\n<p>Det er en betingelse, at personen tager ophold her i studieøjemed. Det er en konkret vurdering, om den pågældende opfylder betingelserne om at være i landet i studieøjemed. Denne vurdering må foretages ud fra en samlet vurdering af de faktiske forhold.</p>\r\n<p>En studerende må godt påtage sig arbejde som lønmodtager, så længe denne - ud fra en samlet vurdering af de faktiske forhold - reelt kan anses for at opholde sig her i studieøjemed. I dette tilfælde vil denne være begrænset skattepligtig af lønarbejdet efter kildeskattelovens § 2, stk. 1, nr. 1.</p>\r\n<p>En person kan ikke være omfattet af kildeskattelovens § 8, stk. 2, hvis den pågældende driver selvstændig virksomhed under sit ophold her.</p>\r\n<p>En person, som tidligere har været omfattet af kildeskattelovens § 8, stk. 2, som studerende, kan ikke længere være omfattet af bestemmelsen, hvis den pågældende ikke længere er her i landet i studieøjemed.</p>\r\n<p>\r\n   <span class=\"Italic\">Bopæl inden tilflytning</span>\r\n</p>\r\n<p>Ophold i studieøjemed forudsætter, at den pågældende inden tilflytningen ikke har bopæl her i landet. Boligen skal anskaffes eller være anskaffet i forbindelse med og til brug for det i kildeskattelovens § 8, stk. 2, nævnte ophold.</p>\r\n<p>\r\n   <span class=\"Italic\">Indkomstskattepligtig i sit hjemland</span>\r\n</p>\r\n<p>Det fremgår af bestemmelsen, at den pågældende vedvarende skal være indkomstskattepligtig til sit hjemland efter reglerne for derboende personer.</p>\r\n<p>\r\n</p>\r\n<p>\r\n   <span class=\"Bold\">5.</span> <span class=\"Bold\">Virkningstidspunkt</span></p>\r\n<p>Den ændrede praksis har virkning fra og med indkomståret 2015.</p>\r\n<p>\r\n</p>\r\n<p>\r\n   <span class=\"Bold\">6.</span> <span class=\"Bold\">Gyldighed</span></p>\r\n<p>Den ændrede praksis, som er indeholdt i styresignalet, vil blive indarbejdet i Den juridiske vejledning, 2016-2, afsnit C. F. 1.3. Efter offentliggørelsen af Den juridiske vejledning 2016-2 er styresignalet ophævet.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 14. juni 2016</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2016"
        },
        {
            "displayName": "Accession",
            "displayValue": "C20160959954"
        },
        {
            "displayName": "Entydig dokumentidentifikation",
            "displayValue": "AN012648"
        },
        {
            "displayName": "Dato for førstegangsindlæggelse",
            "displayValue": "24/06/2016"
        },
        {
            "displayName": "Dato for indlæggelse",
            "displayValue": "24/06/2016"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9599"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "14/06/2016"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "13-0095074"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}