{
    "id": 83233,
    "title": "Vejledning til Bekendtgørelse om regnskab og revision m.v. i forbindelse med udbetaling af støttemidler fra Den Europæiske Socialfond (Regnsk. Vejle) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 194 af 05/12/1996",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\"> KAPITEL 1 1. Indledning</A></LI>  \r\n\r\n<LI><A HREF=\"#K2\"> KAPITEL 2 2. Støttebetingelser</A></LI>  \r\n\r\n<LI><A HREF=\"#K3\"> KAPITEL 3 5. Generelle regnskabskrav</A></LI>  \r\n\r\n<LI><A HREF=\"#K4\"> KAPITEL 4 9. Revision</A></LI>  \r\n\r\n<LI><A HREF=\"#K5\"> KAPITEL 5 10. Evaluering</A></LI>  \r\n\r\n<LI><A HREF=\"#K6\"> KAPITEL 6 11. Kontrol og tilsyn m.v.</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Vejledning til Bekendtgørelse om regnskab og  \r\n\r\n revision m.v. i forbindelse med udbetaling af støttemidler fra Den Europæiske  \r\n\r\n Socialfond </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Regnsk. Vejle) </P>  \r\n\r\n<BR>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>KAPITEL 1 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Reglerne om regnskabsaflæggelse samt revision m.v. i forbindelse med  \r\n\r\n udbetaling af støttemidler fra Den Europæiske Socialfond findes i  \r\n\r\n Arbejdsmarkedstyrelsens bekendtgørelse nr. 910 af 15. oktober 1996 herom, der  \r\n\r\n er udstedt med hjemmel i lov nr. 335 af 1. maj 1996 om administration af  \r\n\r\n tilskud fra Den Europæiske Socialfond. </P>  \r\n\r\n<P>I det efterfølgende angives Arbejdsmarkedsstyrelsens retningslinier for  \r\n\r\n anvendelsen af bestemmelserne i bekendtgørelsen. </P>  \r\n\r\n<P> <B>Socialfondens formål</B>  </P>  \r\n\r\n<P>Den Europæiske Socialfond har til formål at medvirke til at fremme  \r\n\r\n udvikling og strukturtilpasning i tilbagestående regioner og i regioner med  \r\n\r\n industriel tilbagegang. Endvidere skal fonden sætte ind mod langtidsledighed  \r\n\r\n og lette arbejdstagernes tilpasning til ændringer i den industrielle  \r\n\r\n produktion. </P>  \r\n\r\n<P>For at bekæmpe arbejdsløsheden bidrager Socialfonden bl. a. til </P>  \r\n\r\n<P> <B>at</B> lette adgangen til arbejdsmarkedet, </P>  \r\n\r\n<P> <B>at</B> udvikle faglige færdigheder og kvalifikationer og </P>  \r\n\r\n<P> <B>at</B> tilskynde til oprettelse af nye arbejdspladser. </P>  \r\n\r\n<P>Følgende fire overordnede mål regulerer Socialfondens indsats i Danmark:  \r\n\r\n</P>  \r\n\r\n<P> <I>Mål Formål med det enkelte mål</I>  </P>  \r\n\r\n<P> <B>Mål 2:</B> Omstilling i de regioner, grænseregioner eller dele af  \r\n\r\n regioner (herunder beskæftigelsesområder og bysamfund), der er hårdt ramt af  \r\n\r\n den industrielle tilbagegang. </P>  \r\n\r\n<P> <B>Mål 3:</B> Bekæmpelse af langtidsledighed og fremme af den  \r\n\r\n erhvervsmæssige integrering af unge samt foranstaltninger til støtte for  \r\n\r\n personer, der er udsat for udelukkelse fra arbejdsmarkedet. </P>  \r\n\r\n<P> <B>Mål 4:</B> Lettelse af arbejdstagernes (m/k) tilpasning til de  \r\n\r\n industrielle ændringer og udviklingen i produktionssystemerne. </P>  \r\n\r\n<P> <B>Mål 5b:</B> Fremme af udviklingen af landdistrikterne ved at lette den  \r\n\r\n strukturelle tilpasning under hensyn til miljø- og naturbeskyttelse. </P>  \r\n\r\n<P>Herudover findes der flere forskellige Fællesskabsinitiativer med følgende  \r\n\r\n formål: </P>  \r\n\r\n<P> <B>ADAPT:</B> Fremskynde tilpasningen af arbejdsstyrken til de  \r\n\r\n strukturelle ændringer i industrien, forbedre konkurrenceevnen inden for  \r\n\r\n industri, tjenesteydelser og handel, forbedre arbejdstagernes kvalifikationer  \r\n\r\n samt øge deres fleksibilitet og mobilitet med henblik på at forebygge  \r\n\r\n ledighed. </P>  \r\n\r\n<P> <B>EMPLOYMENT-NOW:</B> Fremme kvinders beskæftigelsesmuligheder på  \r\n\r\n arbejdsmarkedet. </P>  \r\n\r\n<P> <B>EMPLOYMENT-YOUTHSTART:</B> Fremme beskæftigelsesmulighederne og  \r\n\r\n integrationen af unge under 20 år på arbejdsmarkedet eller til en anerkendt  \r\n\r\n (erhvervs)uddannelsesform. </P>  \r\n\r\n<P> <B>EMPLOYMENT-HORIZON:</B> Forbedre beskæftigelsesvilkår og udsigter for  \r\n\r\n handicappede. </P>  \r\n\r\n<P> <B>EMPLOYMENT-INTEGRA:</B> Fremme socialt udstødtes integrering på  \r\n\r\n arbejdsmarkedet. </P>  \r\n\r\n<P> <B>INTERREG II:</B> Fremme oprettelse og udbygning af samarbejdsnet på  \r\n\r\n tværs af de interne EU-grænser samt medvirke til at tilpasse EUs ydre  \r\n\r\n grænseområder til deres nye funktion som grænseområder for et integreret  \r\n\r\n enhedsmarked. </P>  \r\n\r\n<P> <B>LEADER II:</B> Støtte forsøg med udvikling af landdistrikterne på  \r\n\r\n basis af de lokale forhold, hvor der tilskyndes til igangsætning af aktioner  \r\n\r\n af nyskabende karakter inden for alle former for økonomisk aktivitet. </P>  \r\n\r\n<P> <B>PESCA:</B> Sætte fiskerisektoren i stand til at gennemføre en  \r\n\r\n omstilling og hjælpe den med at klare de sociale og økonomiske følger. </P>  \r\n\r\n<P> <B>KONVER:</B> Fremme erhvervsomstillingen i områder, som er mest  \r\n\r\n afhængige af militærindustri eller millitærbaser, således at det teknologiske  \r\n\r\n potentiale i disse områder bevares og udnyttes. </P>  \r\n\r\n<P> <B>URBAN:</B> Afhjælpe økonomiske, sociale og miljømæssige problemer i  \r\n\r\n byområder i vanskeligheder, hvor problemerne bør løses gennem støtte til  \r\n\r\n jobskabelse, forbedring af infrastrukturer og fysisk miljø, sociale  \r\n\r\n faciliteter og undervisning. </P>  \r\n\r\n<P>For indsatsen under Den Europæiske Socialfond gælder, at den bl.a. skal  \r\n\r\n fremme lige muligheder for mænd og kvinder på arbejdsmarkedet, og at den ikke  \r\n\r\n må være konkurrenceforvridende, hvilket bl.a. indebærer, at der kun kan ydes  \r\n\r\n støtte til uddannelsesforanstaltninger i særskilte brancher og  \r\n\r\n enkeltvirksomheder, såfremt indsatsen ikke er virksomhedsspecifik. </P>  \r\n\r\n<A NAME=\"K2\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>KAPITEL 2 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>2.</B> Støttebetingelser </P>  \r\n\r\n<P>Til § 2 </P>  \r\n\r\n<P> <B>2.1</B> Oplysninger om de specifikke krav, der stilles for at opnå  \r\n\r\n støtte fremgår af: </P>  \r\n\r\n<P CLASS=PUNKT> <B>1.</B> Forordningerne. </P>  \r\n\r\n<P CLASS=PUNKT> <B>2.</B> Programmerne. </P>  \r\n\r\n<P CLASS=PUNKT> <B>3.</B> De årlige udmeldinger af mål og rammer fra  \r\n\r\n overvågningsudvalgene. </P>  \r\n\r\n<P CLASS=PUNKT> <B>4.</B> De regionale socialfondsplaner. </P>  \r\n\r\n<P> <B>Til § 3</B>  </P>  \r\n\r\n<P> <B>2.2</B> Additionalitetsbestemmelserne findes i  \r\n\r\n Samordningsforordningen, (2082/93), artikel 9, stk 1: &#187;For at sikre en  \r\n\r\n reel økonomisk virkning kan de bevillinger fra strukturfondene og FIUF, der i  \r\n\r\n den enkelte medlemsstat er bestemt til hvert af målene i artikel 1 i  \r\n\r\n forordning (EØF) nr. 2052/88, ikke træde i stedet for offentlige eller  \r\n\r\n lignende udgifter til strukturformål i medlemsstaten i de områder, der er  \r\n\r\n støtteberettigede under et givet mål.&#171; </P>  \r\n\r\n<P>I praksis skal vurderingen af, om additionalitetsprincippet er overholdt,  \r\n\r\n ske ved en vurdering af ansøgningen og eventuelle bilag til denne. Forekommer  \r\n\r\n ansøgningen mangelfuld, indhentes yderligere oplysninger. Såfremt ansøgningen  \r\n\r\n efter sit umiddelbare indhold opfylder additionalitetsprincippet, er dette  \r\n\r\n tilstrækkeligt på dette tidspunkt. </P>  \r\n\r\n<P>Når projektet er i gang, er det imidlertid nødvendigt i forbindelse med  \r\n\r\n projektadministrationens almindelige tilsynspligt at påse, at  \r\n\r\n additionalitetsprincippet fortsat er overholdt. </P>  \r\n\r\n<P>Såfremt det allerede på ansøgningstidspunktet ud fra det foreliggende  \r\n\r\n ansøgningsmateriale fremgår, at additionaliteten ikke er opfyldt, skal den  \r\n\r\n administrative myndighed enten afvise ansøgningen, eller give den en  \r\n\r\n påtegning herom, før den sendes videre til projektgodkendelsesudvalget. </P>  \r\n\r\n<P>Såfremt det under afviklingen af et godkendt projekt konstateres, at  \r\n\r\n additionaliteten ikke er opfyldt, skal projektadministrationen på dette  \r\n\r\n tidspunkt konkret tage stilling til projektets fortsættelse. Det er i givet  \r\n\r\n fald de projektansvarlige, der indestår for den manglende overholdelse af  \r\n\r\n additionaliteten. </P>  \r\n\r\n<P>Det vil være et naturligt led i administrationen, at en projektansøger  \r\n\r\n vejledes om sit ansvar, både med hensyn til overholdelse af  \r\n\r\n additionalitetsprincippet og med hensyn til opfyldelse af de øvrige  \r\n\r\n betingelser. </P>  \r\n\r\n<P>Additionaliteten skal være opfyldt i forhold til den lovgivning, der  \r\n\r\n gælder ved projektets start. Det har således ingen betydning for igangværende  \r\n\r\n projekter, at lovgivningen ændres undervejs i projektet. </P>  \r\n\r\n<P CLASS=PUNKT> <B>3.</B> Tilsagn </P>  \r\n\r\n<P>Til § 4, stk. 2 </P>  \r\n\r\n<P> <B>2.3</B> Ved indgåelse af de følgende rater ved flerårige forpligtelser  \r\n\r\n bedømmes fremskridtene i gennemførelsen af foranstaltningen udfra en  \r\n\r\n økonomisk målestok, en indholdsmæssig målestok (målopfyldelse) og en  \r\n\r\n delevaluering. </P>  \r\n\r\n<P> <B>Til § 5, stk. 2</B>  </P>  \r\n\r\n<P> <B>2.4</B> Projekter, der ønskes støttet af Socialfonden, skal udfylde et  \r\n\r\n ansøgningsskema, som fremsendes til den relevante projektadministration.  \r\n\r\n Ansøgningsskemaet rekvireres hos projektadministrationen for de enkelte  \r\n\r\n mål/programmer. </P>  \r\n\r\n<P>Ansøgningen skal bl.a. indeholde oplysninger om: </P>  \r\n\r\n<P CLASS=PUNKT> <B>1.</B> Projektets navn, mål og indsatsområde. </P>  \r\n\r\n<P CLASS=PUNKT> <B>2.</B> Ansøgers navn, projekt- og juridisk ansvarlig,  \r\n\r\n kontaktperson samt de nødvendige adresser og betalingsforbindelser. </P>  \r\n\r\n<P CLASS=PUNKT> <B>3.</B> Projektresume. </P>  \r\n\r\n<P CLASS=PUNKT> <B>4.</B> Tids- og afviklingsplan. </P>  \r\n\r\n<P CLASS=PUNKT> <B>5.</B> Uddannelses- og erhvervssigte. </P>  \r\n\r\n<P CLASS=PUNKT> <B>6.</B> En beskrivelse af projektet med baggrund, formål,  \r\n\r\n målgruppe herunder evt. deltagerantal (faktiske deltagere), plan for  \r\n\r\n gennemførelsen, herunder projektfaser, organisation og samarbejdspartnere,  \r\n\r\n evalueringsplan, forventet effekt samt evt. samspil med nationale  \r\n\r\n foranstaltninger og/eller tværnationale partnere m.v. </P>  \r\n\r\n<P CLASS=PUNKT> <B>7.</B> Hvori additionaliteten består. </P>  \r\n\r\n<P CLASS=PUNKT> <B>8.</B> Projektets budget- og finansieringsplan, herunder  \r\n\r\n evt. vejledende gennemsnitsudgifter pr. deltagertime. </P>  \r\n\r\n<P CLASS=PUNKT> <B>9.</B> Det ansøgte støttebeløb. Vedrørende  \r\n\r\n støtteberettigede udgifter henvises til kommentarerne til punkt 3.3. </P>  \r\n\r\n<P>Ansøgningen skal være forsynet med underskrifter fra de projektansvarlige  \r\n\r\n og juridisk ansvarlige. </P>  \r\n\r\n<P>Som projektansvarlig forstås den eller de personer, der har ansvaret for  \r\n\r\n projektets gennemførelse. Som juridisk ansvarlig forstås den eller de  \r\n\r\n personer, der kan tegne og forpligte projektet økonomisk og retligt. </P>  \r\n\r\n<P>På Fællesskabsinitiativerne skal der ligeledes indsendes en transnational  \r\n\r\n arbejdsplan, der skal underskrives af alle de transnationale partnere. </P>  \r\n\r\n<P>Ansøgningsskemaet skal være modtaget af projektadministrationen inden for  \r\n\r\n den fastsatte ansøgningsfrist for at komme i betragtning. </P>  \r\n\r\n<P>Projektansøgninger behandles i overensstemmelse med de regler og  \r\n\r\n godkendelsesprocedurer, der er fastsat i Arbejdsmarkedsstyrelsens  \r\n\r\n bekendtgørelse nr. 909 af 15. oktober 1996 om ansvar og kompetence m.v. i  \r\n\r\n forbindelse med administration af støttemidler fra Den Europæiske Socialfond.  \r\n\r\n</P>  \r\n\r\n<P>For fastsættelsen af støtteprocenten for nedenstående mål og initiativer  \r\n\r\n gælder følgende tre hovedregler: </P>  \r\n\r\n<P CLASS=PUNKT> <B>1.</B> Socialfondsstøtten kan ikke træde i stedet for en  \r\n\r\n national lovbundet forpligtelse. </P>  \r\n\r\n<P CLASS=PUNKT> <B>2.</B> Socialfondsstøtten kan ikke indeholde  \r\n\r\n overfinansiering. </P>  \r\n\r\n<P CLASS=PUNKT> <B>3.</B> Eventuelle indtægter skal indgå i den samlede  \r\n\r\n projektfinansiering. </P>  \r\n\r\n<P>Støtten fra Socialfonden kan variere efter det skønnede tilskudsbehov. De  \r\n\r\n almindelige støtteprocenter for Mål 2, 3, 4, 5b, og Fællesskabsinitiativerne  \r\n\r\n er, jf. Enkeltprogrammeringsdokumenterne/De Operationelle Programmer: </P>  \r\n\r\n<P> <B>Mål 2 og Mål 5b:</B> 45 pct. af de samlede støtteberettigede udgifter  \r\n\r\n fratrukket eventuelle indtægter. </P>  \r\n\r\n<P> <B>Mål 3:</B> 50 pct. af de samlede støtteberettigede udgifter fratrukket  \r\n\r\n eventuelle indtægter og private bidrag. </P>  \r\n\r\n<P> <B>Mål 4:</B> 45 pct. af de samlede støtteberettigede udgifter fratrukket  \r\n\r\n eventuelle indtægter. </P>  \r\n\r\n<P> <B>Fællesskabsinitiativerne:</B> 45 pct. (ADAPT) og 50 pct. (Employment)  \r\n\r\n af de støtteberettigede udgifter fratrukket indtægter. </P>  \r\n\r\n<P>Socialfondsstøtten er angivet som de generelle og normalt maksimale  \r\n\r\n støtteprocenter. </P>  \r\n\r\n<P> <B>Til § 6</B>  </P>  \r\n\r\n<P> <B>2.5</B> Projektadministrationen fremsender tilsagnsskrivelsen til  \r\n\r\n ansøger i to underskrevne eksemplarer. Ansøger returnerer det ene eksemplar i  \r\n\r\n underskrevet stand til projektadministrationen indenfor en eventuel fastsat  \r\n\r\n frist. </P>  \r\n\r\n<P CLASS=PUNKT> <B>4.</B> Betaling </P>  \r\n\r\n<P> <B>Til § 8, stk. 2</B>  </P>  \r\n\r\n<P> <B>2.6</B> Det er en forudsætning for udbetalingen, at  \r\n\r\n Arbejdsmarkedsstyrelsen/projektadministrationen har modtaget beløbet fra  \r\n\r\n EU-Kommissionen. </P>  \r\n\r\n<P> <B>Til § 8, stk. 3</B>  </P>  \r\n\r\n<P> <B>2.7</B> Vedrørende støtteberettigede udgifter henvises til punkt 3.3.  \r\n\r\n</P>  \r\n\r\n<P> <B>Til § 9, stk. 2</B>  </P>  \r\n\r\n<P> <B>2.8</B> Støttemodtagers revisor skal afgive en erklæring om, at  \r\n\r\n vedkommende er tilknyttet projektet som revisor, og at forretningsgangene for  \r\n\r\n og bogføringen af regnskabet er tilrettelagt i overensstemmelse med denne  \r\n\r\n vejledning. </P>  \r\n\r\n<P>Erklæringen har følgende ordlyd: </P>  \r\n\r\n<P>&#187;Til projektadministrationen. </P>  \r\n\r\n<P>Undertegnede erklærer hermed at være revisor for xxxx(projektnavn) under  \r\n\r\n ledelse af xxxxx(projektansvarlig/juridisk ansvarlig). </P>  \r\n\r\n<P>Undertegnede har fået forelagt Arbejdsmarkedsstyrelsens bekendtgørelse om  \r\n\r\n regnskab og revision m.v. i forbindelse med udbetaling af støttemidler fra  \r\n\r\n Den Europæiske Socialfond samt vejledningen til denne, og er bekendt med de  \r\n\r\n regnskabs- og revisionsbestemmelser, der er gældende for et projekt under Den  \r\n\r\n Europæiske Socialfond. </P>  \r\n\r\n<P>Undertegnede har foretaget en gennemgang af forretningsgangene for  \r\n\r\n bogføringen af projektet med det formål at sikre, at disse er tilrettelagt i  \r\n\r\n overensstemmelse med kravene i ovennævnte bekendtgørelse. </P>  \r\n\r\n<P>Efter min opfattelse er forretningsgangene tilrettelagt på betryggende vis  \r\n\r\n og i overensstemmelse med kravene i bekendtgørelsen. </P>  \r\n\r\n<UL CLASS=PLAIN-LIST>  \r\n\r\n<LI>(sted), den (dato) 199x. </LI>  \r\n\r\n</UL>  \r\n\r\n<P>xxxxxxxxx (revisor)&#187; </P>  \r\n\r\n<P>Såfremt revisor ikke kan erklære sig som ovenfor anført, skal revisor tage  \r\n\r\n forbehold herfor. </P>  \r\n\r\n<P>Såfremt revisor ønsker at give yderligere oplysninger i forbindelse med  \r\n\r\n den indledende gennemgang skal dette fremgå af et særskilt følgebrev til  \r\n\r\n ovenstående erklæring. </P>  \r\n\r\n<P>Såfremt revisor fratræder under projektforløbet, skal revisor meddele  \r\n\r\n dette skriftligt til projektadministrationen. </P>  \r\n\r\n<P>Den nytiltrådte revisor skal ligeledes skriftligt meddele  \r\n\r\n projektadministrationen, at vedkommende er tiltrådt som revisor for  \r\n\r\n projektet, og at vedkommende er bekendt med styrelsens bekendtgørelse om  \r\n\r\n regnskab og revision m.v. i forbindelse med udbetaling af støttemidler fra  \r\n\r\n Den Europæiske Socialfond samt denne vejledning. </P>  \r\n\r\n<P> <B>Til § 9, stk. 5 </B></P>  \r\n\r\n<P>2.9 Fristen for indsendelse af det reviderede årsregnskab er som  \r\n\r\n hovedregel 3 måneder efter kalenderårets afslutning, eller senest 3 måneder  \r\n\r\n efter datoen for projektets afslutning. </P>  \r\n\r\n<P>Projektadministrationen kan i særlige tilfælde efter en konkret vurdering  \r\n\r\n forlænge fristen, jf. § 17, stk. 2 i bekendtgørelsen. </P>  \r\n\r\n<P>Det er en betingelse for udbetaling af restbeløbet (saldoafregning), at en  \r\n\r\n evalueringsrapport, som omtalt i punkt 5.1., er indsendt og godkendt af  \r\n\r\n projektadministrationen. </P>  \r\n\r\n<A NAME=\"K3\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>KAPITEL 3 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>5.</B> Generelle regnskabskrav </P>  \r\n\r\n<P>Til § 11 </P>  \r\n\r\n<P> <B>3.1</B>  </P>  \r\n\r\n<P> <I>Formularer:</I>  </P>  \r\n\r\n<P>I det omfang der findes/anvendes standardiserede formularer til brug for  \r\n\r\n udarbejdelse af budgetter, kvartalsrapporter, årsregnskaber,  \r\n\r\n evalueringsrapporter m.v., skal disse benyttes. </P>  \r\n\r\n<P> <I>Bogføringskrav:</I>  </P>  \r\n\r\n<P>Projektets udgifter og indtægter skal bogføres på særskilte konti, således  \r\n\r\n at der løbende kan redegøres for projektets økonomiske situation og  \r\n\r\n udvikling. Støttemodtager skal opdele sin kontoplan, således at den som  \r\n\r\n minimum modsvarer den i årsregnskabet standardiserede specifikationsgrad.  \r\n\r\n</P>  \r\n\r\n<P> <I>Bilagsdokumentation:</I>  </P>  \r\n\r\n<P>Samtlige udgifter og indtægter (registreringer) skal være bogført og kunne  \r\n\r\n dokumenteres ved bilag, der vedrører det godkendte og gennemførte projekt.  \r\n\r\n Sker registreringen automatisk, kan bilaget erstattes med en beskrivelse, som  \r\n\r\n oplyser, hvorledes registreringen foretages, kontrolleres og opbevares. </P>  \r\n\r\n<P>Der skelnes mellem eksterne og interne bilag. Som eksterne bilag anses  \r\n\r\n bilag, der er udstedt af andre end den bogføringspligtige/den  \r\n\r\n regnskabsførende støttemodtager. Alle øvrige bilag anses for interne. </P>  \r\n\r\n<P>Interne attestationer/anvisninger skal foretages af den projektansvarlige.  \r\n\r\n</P>  \r\n\r\n<P>Bilag vedrørende <I>køb og salg</I> skal indeholde oplysninger om: </P>  \r\n\r\n<P CLASS=PUNKT> <B>1.</B> Sælgers/købers navn og adresse. </P>  \r\n\r\n<P CLASS=PUNKT> <B>2.</B> Leverancens/ydelsens art, omfang og beløb. </P>  \r\n\r\n<P CLASS=PUNKT> <B>3.</B> Dato for udstedelse. </P>  \r\n\r\n<P CLASS=PUNKT> <B>4.</B> Fakturanummer/identifikationsnummer eller lignende.  \r\n\r\n</P>  \r\n\r\n<P CLASS=PUNKT> <B>5.</B> Konteringsspecifikation. </P>  \r\n\r\n<P CLASS=PUNKT> <B>6.</B> Interne attestationer/anvisninger. </P>  \r\n\r\n<P>Bilag vedrørende <I>betalinger</I> skal indeholde: </P>  \r\n\r\n<P CLASS=PUNKT> <B>1.</B> Beløb. </P>  \r\n\r\n<P CLASS=PUNKT> <B>2.</B> Dato for udstedelse. </P>  \r\n\r\n<P CLASS=PUNKT> <B>3.</B> Betalingens formål. </P>  \r\n\r\n<P CLASS=PUNKT> <B>4.</B> Bilagsnummer eller lignende. </P>  \r\n\r\n<P CLASS=PUNKT> <B>5.</B> Konteringsspecifikation. </P>  \r\n\r\n<P CLASS=PUNKT> <B>6.</B> Interne attestationer/anvisninger. </P>  \r\n\r\n<P>Bilag vedrørende <I>interne overførsler</I> skal indeholde oplysninger om:  \r\n\r\n</P>  \r\n\r\n<P CLASS=PUNKT> <B>1.</B> Beløb. </P>  \r\n\r\n<P CLASS=PUNKT> <B>2.</B> Dato for registrering. </P>  \r\n\r\n<P CLASS=PUNKT> <B>3.</B> Bilagsnummer eller lignende. </P>  \r\n\r\n<P CLASS=PUNKT> <B>4.</B> Begrundelse for overførslen. </P>  \r\n\r\n<P CLASS=PUNKT> <B>5.</B> Konteringsspecifikation. </P>  \r\n\r\n<P CLASS=PUNKT> <B>6.</B> Interne attestationer/anvisninger. </P>  \r\n\r\n<P> <I>Kontraktsforhold:</I>  </P>  \r\n\r\n<P>I det omfang der til et projekt er knyttet samarbejdspartnere eller  \r\n\r\n underleverandører, skal den eller de aftaler, der regulerer forholdet mellem  \r\n\r\n parterne, foreligge skriftligt. </P>  \r\n\r\n<P> <I>Momsregler:</I>  </P>  \r\n\r\n<P>e almindelige danske momsregler gælder for projekter under Den Europæiske  \r\n\r\n Socialfond. </P>  \r\n\r\n<P>Som hovedregel er støttebeløb ikke afgiftspligtige efter Momslovens  \r\n\r\n bestemmelser. </P>  \r\n\r\n<P>Hvis støttemodtager ikke driver afgiftspligtig aktivitet, følger  \r\n\r\n afgiftspligten Momslovens § 4, stk. 1, hvorefter støttemodtager ikke kan opnå  \r\n\r\n fradrag for indgående moms. </P>  \r\n\r\n<P>Det anbefales, at støttemodtager drøfter momsforhold med den til projektet  \r\n\r\n knyttede revisor. Ved tvivlsspørgsmål bør der tillige rettes henvendelse til  \r\n\r\n den lokale told- og skatteregion. </P>  \r\n\r\n<P> <I>Skatteregler:</I>  </P>  \r\n\r\n<P>Den nationale skattelovgivning gælder for projekter under Den Europæiske  \r\n\r\n Socialfond. </P>  \r\n\r\n<P>Som hovedregel følger skattepligten støttemodtagers skattemæssige status.  \r\n\r\n Det vil sige, hvis støttemodtager er skattepligtig, indgår støttebeløbet i  \r\n\r\n den skattepligtige indkomst. </P>  \r\n\r\n<P>I tvivlstilfælde skal støttemodtager kontakte den til projektet knyttede  \r\n\r\n revisor. </P>  \r\n\r\n<P CLASS=PUNKT> <B>6.</B> Budget- og finansieringsplaner </P>  \r\n\r\n<P>Til § 14, stk. 1 </P>  \r\n\r\n<P> <B>3.2</B> Budgettet skal indeholde alle støtteberettigede  \r\n\r\n projektudgifter og -indtægter, herunder alle direkte og indirekte udgifter.  \r\n\r\n</P>  \r\n\r\n<P> <B>Til § 14, stk. 2</B>  </P>  \r\n\r\n<P> <B>3.3</B> Alle projektrelaterede udgifter er som hovedregel  \r\n\r\n støtteberettigede. </P>  \r\n\r\n<P>Følgende udgifter kan indgå i beregningsgrundlaget: </P>  \r\n\r\n<P> <I>Deltagere:</I>  </P>  \r\n\r\n<P CLASS=PUNKT> <B>1.</B> Lønninger. </P>  \r\n\r\n<P CLASS=PUNKT> <B>2.</B> Dagpenge, kontanthjælp, godtgørelse m.v. </P>  \r\n\r\n<P CLASS=PUNKT> <B>3.</B> Pensionsbidrag, ATP og andre lønrelaterede  \r\n\r\n omkostninger. </P>  \r\n\r\n<P> <I>Opholds- og rejseudgifter for deltagere:</I>  </P>  \r\n\r\n<P>Daglige transportudgifter og daglige udgifter til kost og logi i  \r\n\r\n forbindelse med eksterne kurser, herunder nødvendige rejseudgifter. </P>  \r\n\r\n<P> <I>Undervisningspersonale:</I>  </P>  \r\n\r\n<P CLASS=PUNKT> <B>1.</B> Lønudgifter til internt og eksternt  \r\n\r\n undervisningspersonale, herunder uddannelse af undervisere. </P>  \r\n\r\n<P CLASS=PUNKT> <B>2.</B> Pensionsbidrag, ATP og andre lønrelaterede  \r\n\r\n omkostninger. </P>  \r\n\r\n<P CLASS=PUNKT> <B>3.</B> Rejse- og opholdsudgifter for undervisere. </P>  \r\n\r\n<P CLASS=PUNKT> <B>4.</B> Eksternt rekvirerede kurser. </P>  \r\n\r\n<P> <I>Undervisningsmaterialer og -udstyr m.v.:</I>  </P>  \r\n\r\n<P CLASS=PUNKT> <B>1.</B> Materialer og forbrugsartikler, der er nødvendige  \r\n\r\n for undervisningens gennemførelse, herunder personligt sikkerhedsudstyr m.v.  \r\n\r\n</P>  \r\n\r\n<P CLASS=PUNKT> <B>2.</B> Afskrivninger, se nedenfor, i forbindelse med  \r\n\r\n anskaffelse af forskelligt udstyr til undervisningsbrug. </P>  \r\n\r\n<P CLASS=PUNKT> <B>3.</B> Driftsmæssig leje og operationel leasing af udstyr,  \r\n\r\n lokaler og bygninger til undervisningsbrug. Finansiel leasing behandles som  \r\n\r\n et almindeligt køb af faste anlægsaktiver. </P>  \r\n\r\n<P>Ved operationel leasing forstås, at et lejet aktiv tilbageleveres til  \r\n\r\n udlejer ved lejeperiodens udløb. </P>  \r\n\r\n<P>Ved finansiel leasing forstås, at leasingtager har alle væsentlige risici  \r\n\r\n og fordele, som knytter sig til ejendomsretten af et leaset aktiv. Ved  \r\n\r\n finansiel leasing vil leasingtager typisk overtage det leasede aktiv ved  \r\n\r\n leasingperiodens udløb for et symbolsk beløb. </P>  \r\n\r\n<P> <I>Andre udgifter:</I>  </P>  \r\n\r\n<P CLASS=PUNKT> <B>1.</B> Lønninger til ikke-undervisningspersonale, bl.a.  \r\n\r\n til varetagelse af projektforberedelse samt ledelsesmæssige og administrative  \r\n\r\n opgaver ved projektgennemførelse m.v. samt indirekte lønomkostninger  \r\n\r\n (pensionsbidrag, ATP m.v.) i forbindelse hermed. </P>  \r\n\r\n<P CLASS=PUNKT> <B>2.</B> Udgifter til ikke-undervisningspersonale i  \r\n\r\n forbindelse med nødvendige rejser og ophold, f.eks. ved projektbesøg og  \r\n\r\n lignende. </P>  \r\n\r\n<P CLASS=PUNKT> <B>3.</B> Forskellige projektrelevante administrative  \r\n\r\n udgifter såsom annoncering og markedsføring, almindeligt kontorhold,  \r\n\r\n forsikringer m.m. </P>  \r\n\r\n<P CLASS=PUNKT> <B>4.</B> Projektrelevante, faktiske udgifter til husleje,  \r\n\r\n vedligeholdelse, el, varme m.v., evt. forholdsmæssigt beregnet ud fra en klar  \r\n\r\n og gennemskuelig samt dokumenterbar metode. </P>  \r\n\r\n<P CLASS=PUNKT> <B>5.</B> Udgifter til tilpasning af lokaler med henblik på  \r\n\r\n gennemførelse af undervisning for særlige grupper, f.eks. handicappede. </P>  \r\n\r\n<P CLASS=PUNKT> <B>6.</B> Udgifter i forbindelse med tilvejebringelse af  \r\n\r\n nødvendige børnepasningsmuligheder. </P>  \r\n\r\n<P CLASS=PUNKT> <B>7.</B> Udgifter til projektevaluering. </P>  \r\n\r\n<P CLASS=PUNKT> <B>8.</B> Udgifter til revision. </P>  \r\n\r\n<P CLASS=PUNKT> <B>9.</B> Udgifter til projektevaluering og revision, som  \r\n\r\n påløber efter projektets afslutning, kan afsættes i det afsluttende  \r\n\r\n årsregnskab. </P>  \r\n\r\n<P>Uddybning af specifikke støtteberettigede udgifter m.v. fremgår nedenfor.  \r\n\r\n</P>  \r\n\r\n<P> <I>Indirekte udgifter og indtægter:</I>  </P>  \r\n\r\n<P>Indirekte udgifter og indtægter, herunder kalkulatoriske poster eller  \r\n\r\n kapacitetsomkostninger, kan indgå i beregningsgrundlaget. Såfremt dette er  \r\n\r\n tilfældet, skal det fremgå af ansøgningen (budgettet), hvilken  \r\n\r\n beregningsmetode, der er anvendt. Ved hver regnskabsafslutning skal der  \r\n\r\n udarbejdes en opgørelse over indirekte udgifter og indtægter. </P>  \r\n\r\n<P>Regnskabstallene for de indirekte udgifter og indtægter skal være baseret  \r\n\r\n på de faktiske omkostninger og kan ikke indeholde fortjeneste. </P>  \r\n\r\n<P> <I>Lønudgifter og konsulenthonorarer:</I>  </P>  \r\n\r\n<P>For interne lønudgifter skal der føres timeregnskab. Interne timesatser må  \r\n\r\n ikke overstige overenskomstmæssige/dokumenterede private lønaftaler. Der vil  \r\n\r\n maksimalt kunne godkendes en faktisk årsløn divideret med 1924 og for  \r\n\r\n timelønnede den faktiske timeløn med tillæg af ATP m.v. Administrative  \r\n\r\n udgifter i tilknytning hertil kan medtages i et relevant og dokumenterbart  \r\n\r\n omfang. </P>  \r\n\r\n<P>For konsulenthonorarer skal grundlaget for afregningen være dokumenteret  \r\n\r\n skriftligt, f.eks. i form af timeregnskab m.v. Regnskaberne skal indeholde de  \r\n\r\n faktiske, forbrugte udgifter og svare til markedsprisen herfor. </P>  \r\n\r\n<P>Indgår interne timer i beregningsgrundlaget (de kalkulatoriske poster  \r\n\r\n eller kapacitetsomkostningerne), må disse ikke overstige  \r\n\r\n overenskomstmæssig/dokumenterede private lønaftaler. </P>  \r\n\r\n<P>Interne timer, der indgår i kalkulatoriske poster eller  \r\n\r\n kapacitetsomkostninger, kan ikke samtidig indgå i projektets direkte  \r\n\r\n lønudgifter eller konsulenthonorarer vedrørende projektet. </P>  \r\n\r\n<P> <I>Afskrivninger:</I>  </P>  \r\n\r\n<P>For Socialfondsrelaterede og -relevante driftsudgifter anvendes generelt  \r\n\r\n en levetidsafskrivningsmodel. Der skal således foretages en teknisk,  \r\n\r\n økonomisk levetidsvurdering af aktivet, herunder fastsættelse af restværdien  \r\n\r\n på projektafslutningstidspunktet. </P>  \r\n\r\n<P>En eventuel forskel mellem den i budgettet estimerede scrapværdi og den  \r\n\r\n endelige afhændelsespris, restværdien, skal korrigeres i beregningsgrundlaget  \r\n\r\n for støtten. </P>  \r\n\r\n<P>Afskrivningerne tager udgangspunkt i følgende retningslinier: </P>  \r\n\r\n<P CLASS=PUNKT> <B>1.</B> Kursusmaterialer, som anvendes en gang, afskrives  \r\n\r\n med 100 % </P>  \r\n\r\n<P CLASS=PUNKT> <B>2.</B> EDB-hardware afskrives lineært over 3 år. Samlede  \r\n\r\n enheder med en anskaffelsespris under den skattemæssige grænse, kr. 8.600 for  \r\n\r\n 1996, kan straksafskrives. </P>  \r\n\r\n<P CLASS=PUNKT> <B>3.</B> EDB-software afskrives lineært over 2 år. Beløb  \r\n\r\n under den skattemæssige grænse kan straksafskrives. </P>  \r\n\r\n<P CLASS=PUNKT> <B>4.</B> Øvrigt inventar og materiel afskrives over 5 år.  \r\n\r\n</P>  \r\n\r\n<P>Det er ikke tilladt at afskrive på allerede fuldt afskrevet udstyr,  \r\n\r\n ligesom udstyr indkøbt af det offentlige ikke kan danne grundlag for  \r\n\r\n afskrivning, hvis udstyret afskrives på købstidspunktet. </P>  \r\n\r\n<P>Afskrivningsperioden omfatter kun den tid, projektet reelt anvender det  \r\n\r\n indkøbte udstyr til projektformålet. Anvendes f.eks. EDB-hardware i 8 hele  \r\n\r\n kursusuger, kan der medtages 8/52 x 1/3 af anskaffelsesværdien i regnskabet.  \r\n\r\n</P>  \r\n\r\n<P> <I>Ikke støtteberettigede udgifter:</I>  </P>  \r\n\r\n<P>Følgende udgifter er <I>ikke</I> støtteberettigede: </P>  \r\n\r\n<P CLASS=PUNKT> <B>1.</B> Bankudgifter, renter på lån og kassekredit. </P>  \r\n\r\n<P CLASS=PUNKT> <B>2.</B> Andre udgifter af finansiel art. </P>  \r\n\r\n<P CLASS=PUNKT> <B>3.</B> Gratialer, provisioner samt  \r\n\r\n ikke-overenskomstregulerede godtgørelser til personalet m.v. </P>  \r\n\r\n<P CLASS=PUNKT> <B>4.</B> Afskrivninger på bygninger. </P>  \r\n\r\n<P> <B>Til § 14, stk. 3</B>  </P>  \r\n\r\n<P> <B>3.4</B> Indtægter i forbindelse med gennemførelse af et projekt,  \r\n\r\n herunder kreditnotaer, rabatter m.v., skal modregnes i de støtteberettigede  \r\n\r\n udgifter. Som det fremgår af punkt 2.4, skal eventuelle indtægter indgå i den  \r\n\r\n samlede finansiering og fratrækkes inden støtten beregnes, da det alene er  \r\n\r\n nettoudgifter, som er støtteberettigede. </P>  \r\n\r\n<P> <B>Til § 14, stk. 4</B>  </P>  \r\n\r\n<P> <B>3.5</B> Underholdsydelser, såsom kontanthjælp, dagpenge,  \r\n\r\n kursusgodtgørelse m.v. kan indgå fuldt ud som medfinansiering. </P>  \r\n\r\n<P> <B>Til § 14, stk. 5</B>  </P>  \r\n\r\n<P> <B>3.6</B> Har støttemodtager indgået kontraktlige forpligtelser, kan der  \r\n\r\n ske hensættelse hertil. Her tænkes f.eks. på: </P>  \r\n\r\n<P CLASS=PUNKT> <B>1.</B> Efterfølgende retablering af lejede lokaler m.v.  \r\n\r\n</P>  \r\n\r\n<P CLASS=PUNKT> <B>2.</B> Revisionshonorar for udarbejdelse af årsregnskabet.  \r\n\r\n</P>  \r\n\r\n<P CLASS=PUNKT> <B>3.</B> Udgifter til evaluering (udarbejdelse af  \r\n\r\n evalueringsrapporten) og effektundersøgelser, som finder sted efter  \r\n\r\n projektets afslutning. </P>  \r\n\r\n<P CLASS=PUNKT> <B>7.</B> Kvartalsrapporter </P>  \r\n\r\n<P>Til § 15 </P>  \r\n\r\n<P> <B>3.7</B> Kvartalsrapporten skal indeholde oplysninger om projektets  \r\n\r\n anvendelse af støtteløbet samt eventuelt oplysninger vedr. projektets forløb  \r\n\r\n og eventuelle deltagere. </P>  \r\n\r\n<P>Såfremt projektet følger kalenderåret og kun varer et år, skal der  \r\n\r\n indsendes tre kvartalsrapporter (akkumuleringsprincippet skal følges) samt et  \r\n\r\n endeligt revideret årsregnskab. </P>  \r\n\r\n<P>Der henvises endvidere til kommentarerne i punkt 3.1 vedrørende  \r\n\r\n formularer. </P>  \r\n\r\n<P>Det nærmere indhold i kvartalsrapporten er bl.a.: </P>  \r\n\r\n<P CLASS=PUNKT> <B>1.</B> Opgørelse over det faktiske, akkumulerede  \r\n\r\n økonomiske forbrug ved slutningen af hvert kvartal med angivelse af  \r\n\r\n finansieringen. </P>  \r\n\r\n<P CLASS=PUNKT> <B>2.</B> Sammenholdelse af det faktiske akkumulerede  \r\n\r\n økonomiske forbrug for kvartalet/kvartalerne med årsbudgettet. </P>  \r\n\r\n<P CLASS=PUNKT> <B>8.</B> Årsregnskab (Projektregnskab) </P>  \r\n\r\n<P>Til § 16 </P>  \r\n\r\n<P> <B>3.8</B> Støttemodtager skal udarbejde et årsregnskab ved kalenderårets  \r\n\r\n udgang og/eller projektets afslutning. Der skal udarbejdes et årsregnskab for  \r\n\r\n hvert år, projektet strækker sig over. Følgende eksempel beskriver dette:  \r\n\r\n</P>  \r\n\r\n<P>Såfremt et projekt eksempelvis løber i perioden 1. juli 1997 - 30. juni  \r\n\r\n 1998, skal der udarbejdes 2 årsregnskaber. Det første årsregnskab vil vedrøre  \r\n\r\n perioden 1. juli - 31. december 1997, og det andet årsregnskab vil vedrøre  \r\n\r\n perioden 1. januar - 30. juni 1998. Det første årsregnskab skal være indsendt  \r\n\r\n senest d. 31. marts 1998, og det andet årsregnskab skal være indsendt senest  \r\n\r\n d. 30. september 1998, jf. tidsfristerne i § 17 i bekendtgørelsen. </P>  \r\n\r\n<P>Årsregnskabet skal være opbygget på samme måde som budgettet, således at  \r\n\r\n sammenligning er mulig. I øvrigt henvises til punkt 3.1. </P>  \r\n\r\n<A NAME=\"K4\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>KAPITEL 4 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>9.</B> Revision </P>  \r\n\r\n<P>Til § 25 </P>  \r\n\r\n<P> <B>4.1</B> Det reviderede årsregnskab skal forsynes med en påtegning med  \r\n\r\n følgende ordlyd: </P>  \r\n\r\n<P>&#187;Vi har revideret det af projektet aflagte projektårsregnskab for  \r\n\r\n regnskabsperioden xx. xx. xxxx til 31. december 199x. </P>  \r\n\r\n<P> <B>Den udførte revision</B>  </P>  \r\n\r\n<P>Vi har udført vor revision i overensstemmelse med de retningslinier, som  \r\n\r\n fremgår af Arbejdsmarkedsstyrelsens bekendtgørelse om regnskab og revision  \r\n\r\n m.v. i forbindelse med udbetaling af støttemidler fra Den Europæiske  \r\n\r\n Socialfond og af den dertil hørende vejledning. </P>  \r\n\r\n<P>Revisionen har ikke givet anledning til forbehold. </P>  \r\n\r\n<P> <B>Konklusion</B>  </P>  \r\n\r\n<P>Det er vor opfattelse, at projektårsregnskabet er aflagt i  \r\n\r\n overensstemmelse med de i ovennævnte bekendtgørelse m.v. anviste  \r\n\r\n retningslinier. </P>  \r\n\r\n<P>Revisionen er afsluttet den xx.xx.199x </P>  \r\n\r\n<P>Navn </P>  \r\n\r\n<UL CLASS=PLAIN-LIST>  \r\n\r\n<LI>(Revisor)&#187; </LI>  \r\n\r\n</UL>  \r\n\r\n<P> <B>Til § 25, stk. 2</B>  </P>  \r\n\r\n<P>4.2 Finder revisor anledning til at tage <I>forbehold</I> , skal dette  \r\n\r\n placeres i et særskilt afsnit i revisors påtegning, ligesom forbeholdet skal  \r\n\r\n begrundes, således at projektadministrationen kan få en klar forståelse af  \r\n\r\n årsagen hertil. </P>  \r\n\r\n<P>Finder revisor anledning til at afgive <I>supplerende oplysninger</I> ,  \r\n\r\n skal disse placeres i et særskilt afsnit i revisors påtegning. Supplerende  \r\n\r\n oplysninger kan f.eks. omhandle revisors henvisning til beregning af  \r\n\r\n skønsmæssige poster, som vedrører perioden efter projektets afslutning. </P>  \r\n\r\n<A NAME=\"K5\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>KAPITEL 5 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>10.</B> Evaluering </P>  \r\n\r\n<P>Til § 27, stk. 1 </P>  \r\n\r\n<P> <B>5.1</B> Alle projekter skal ved projektets afslutning afgive en  \r\n\r\n evalueringsrapport til projektadministrationen. Indsendelse af  \r\n\r\n evalueringsrapporten skal som hovedregel ske samtidig med det afsluttende  \r\n\r\n reviderede årsregnskab. </P>  \r\n\r\n<P>Evalueringsrapporten skal som minimum indeholde oplysninger om følgende  \r\n\r\n forhold: </P>  \r\n\r\n<P CLASS=PUNKT> <B>1.</B> Projektets målsætning, omfang og karakter. </P>  \r\n\r\n<P CLASS=PUNKT> <B>2.</B> Projektets deltagersammensætning, herunder  \r\n\r\n rekrutteringsprocesser. </P>  \r\n\r\n<P CLASS=PUNKT> <B>3.</B> Projektets gennemførelse i forhold til de  \r\n\r\n forudsatte mål og resultater. </P>  \r\n\r\n<P CLASS=PUNKT> <B>4.</B> Angivelse af eventuelle barrierer, der hindrede, at  \r\n\r\n indsatsen fik de ønskede virkninger. </P>  \r\n\r\n<P CLASS=PUNKT> <B>5.</B> Projektets effekter for deltagerne og eventuelle  \r\n\r\n andre involverede interessenter. </P>  \r\n\r\n<P> <B>5.2.</B> For projekter under Fællesskabsinitiativerne EMPLOYMENT og  \r\n\r\n ADAPT skal evalueringsrapporten endvidere indeholde en vurdering af  \r\n\r\n projektets transnationale samarbejde og transnationale aktiviteter, herunder  \r\n\r\n en vurdering af, hvilken effekt det transnationale samarbejde har haft på  \r\n\r\n projektet som helhed. </P>  \r\n\r\n<A NAME=\"K6\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>KAPITEL 6 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>11.</B> Kontrol og tilsyn m.v. </P>  \r\n\r\n<P>Til § 28 </P>  \r\n\r\n<P> <B>6.1</B> Ifølge artikel 5 i Traktaten om det Europæiske Økonomiske  \r\n\r\n Fællesskab er Danmark forpligtet til at træffe alle almindelige eller særlige  \r\n\r\n foranstaltninger, som er egnede til at sikre opfyldelsen af de forpligtelser,  \r\n\r\n som følger af traktaten eller af retsakter foretaget af EU's institutioner.  \r\n\r\n</P>  \r\n\r\n<P>Forvaltningen af Socialfondsmidler i Danmark sker principielt efter samme  \r\n\r\n generelle og overordnede regler som den nationale administrative indsats i  \r\n\r\n øvrigt. EU-midlerne skal således behandles med samme omhu som danske midler.  \r\n\r\n</P>  \r\n\r\n<P>Det er pålagt Arbejdsmarkedsstyrelsen/projektadministrationerne at træffe  \r\n\r\n de nødvendige foranstaltninger til finansiel kontrol af projekter, der  \r\n\r\n modtager støtte fra Den Europæiske Socialfond, herunder: </P>  \r\n\r\n<P> <B>at</B> kontrollere, at projekter afvikles i overensstemmelse med  \r\n\r\n meddelte tilsagn m.v. </P>  \r\n\r\n<P> <B>at</B> forebygge og forfølge uregelmæssigheder, </P>  \r\n\r\n<P> <B>at</B> søge tilbagebetalt midler, der er gået tabt som følge af  \r\n\r\n misbrug eller forsømmelighed. </P>  \r\n\r\n<P>Udover Arbejdsmarkedsstyrelsens og projektadministrationernes kontrol, og  \r\n\r\n uden at gribe ind i denne, kan tjenestemænd eller andre repræsentanter fra  \r\n\r\n Kommissionen eller andre enheder i centraladministrationen, bl.a. ved  \r\n\r\n stikprøvekontrol, på stedet kontrollere de aktioner, der finansieres af  \r\n\r\n strukturfondene, samt forvaltnings- og kontrolsystemerne. Kommissionen  \r\n\r\n underretter Arbejdsmarkedsstyrelsen herom forud for kontrollen. Embedsmænd  \r\n\r\n fra eller andre repræsentanter for Arbejdsmarkedsstyrelsen kan deltage i  \r\n\r\n kontrollen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Arbejdsmarkedsstyrelsen, den 5. december  \r\n\r\n 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Morten Fenger </P>  \r\n\r\n<P CLASS=MINISTER ALIGN=RIGHT>/ Susanne Stantorp </P>  \r\n\r\n<P> <B>Indholdsfortegnelse</B>  </P>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>KAPITEL 1 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>1.</B> Indledning </P>  \r\n\r\n<A NAME=\"K2\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>KAPITEL 2 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>2.</B> Støttebetingelser </P>  \r\n\r\n<P CLASS=PUNKT> <B>3.</B> Tilsagn </P>  \r\n\r\n<P CLASS=PUNKT> <B>4.</B> Betaling </P>  \r\n\r\n<A NAME=\"K3\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>KAPITEL 3 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>5.</B> Generelle regnskabskrav </P>  \r\n\r\n<P CLASS=PUNKT> <B>6.</B> Budget og finansieringsplaner </P>  \r\n\r\n<P CLASS=PUNKT> <B>7.</B> Kvartalsrapporter </P>  \r\n\r\n<P CLASS=PUNKT> <B>8.</B> Årsregnskab </P>  \r\n\r\n<A NAME=\"K4\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>KAPITEL 4 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>9.</B> Revision </P>  \r\n\r\n<A NAME=\"K5\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>KAPITEL 5 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>10.</B> Evaluering </P>  \r\n\r\n<A NAME=\"K6\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>KAPITEL 6 </H3>  \r\n\r\n<P></P>  \r\n\r\n</DIV>  \r\n\r\n<P CLASS=PUNKT> <B>11.</B> Kontrol og tilsyn m.v. </P>  \r\n\r\n<P> <B>STIKORDSREGISTER </B></P>  \r\n\r\n<P>Stikordsregister </P>  \r\n\r\n<P>ADAPT </P>  \r\n\r\n<P>Additionalitetsprincippet </P>  \r\n\r\n<P>Administrative udgifter </P>  \r\n\r\n<P>Afskrivninger </P>  \r\n\r\n<P>Akkumulerings-princippet </P>  \r\n\r\n<P>Anskaffelsesværdi </P>  \r\n\r\n<P>Ansøgning </P>  \r\n\r\n<P>ATP </P>  \r\n\r\n<P>Bankudgifter </P>  \r\n\r\n<P>Beregningsgrundlag </P>  \r\n\r\n<P>Beregningsmetode </P>  \r\n\r\n<P>Betaling </P>  \r\n\r\n</DIV>  \r\n\r\n<P>Bilag </P>  \r\n\r\n<P>Bogføringskrav </P>  \r\n\r\n<P>Budget </P>  \r\n\r\n<P>Budget- og finansieringsplan </P>  \r\n\r\n<P>Dagpenge </P>  \r\n\r\n<P>EDB-Software/EDB-Hardware </P>  \r\n\r\n<P>EMPLOYMENT-INTEGRA </P>  \r\n\r\n<P>EMPLOYMENT-HORIZON </P>  \r\n\r\n<P>EMPLOYMENT-NOW </P>  \r\n\r\n<P>EMPLOYMENT-YOUTHSTART </P>  \r\n\r\n<P>Enkeltprogrammeringsdokument </P>  \r\n\r\n<P>Evaluering </P>  \r\n\r\n<P>Finansieringsplaner, Budget- og </P>  \r\n\r\n<P>Forbehold, Revisors </P>  \r\n\r\n<P>Formularer </P>  \r\n\r\n<P>Fortjeneste </P>  \r\n\r\n<P>Fællesskabsinitiativer </P>  \r\n\r\n<P>Gratialer </P>  \r\n\r\n<P>Hensættelser </P>  \r\n\r\n<P>Husleje </P>  \r\n\r\n<P>Ikke-støtteberettigede udgifter </P>  \r\n\r\n<P>Indirekte udgifter og indtægter </P>  \r\n\r\n<P>Indtægter </P>  \r\n\r\n<P>Interne lønudgifter </P>  \r\n\r\n<P>INTERREG II </P>  \r\n\r\n<P>Juridisk ansvarlig </P>  \r\n\r\n<P>Konsulenthonorarer </P>  \r\n\r\n<P>Kontanthjælp </P>  \r\n\r\n<P>Kontoplan </P>  \r\n\r\n<P>Kontraktsforhold </P>  \r\n\r\n<P>Kontrol </P>  \r\n\r\n<P>KONVER </P>  \r\n\r\n<P>Kreditnotaer </P>  \r\n\r\n<P>Kvartalsrapporter </P>  \r\n\r\n<P>Køb </P>  \r\n\r\n<P>LEADER II </P>  \r\n\r\n<P>Leasing, Finansiel- og Operationel- </P>  \r\n\r\n<P>Lønudgifter </P>  \r\n\r\n<P>Medfinansiering </P>  \r\n\r\n<P>Momsregler </P>  \r\n\r\n<P>Mål 2 </P>  \r\n\r\n<P>Mål 3 </P>  \r\n\r\n<P>Mål 4 </P>  \r\n\r\n<P>Mål 5b </P>  \r\n\r\n<P>Nettoudgifter </P>  \r\n\r\n<P>Omkostninger </P>  \r\n\r\n<P>Overfinansiering </P>  \r\n\r\n<P>Pensionsbidrag </P>  \r\n\r\n<P>PESCA </P>  \r\n\r\n<P>Projektadministration </P>  \r\n\r\n<P>Projekt ansvarlig </P>  \r\n\r\n<P>Påtegning, revisors- </P>  \r\n\r\n<P>Rabatter </P>  \r\n\r\n<P>Regnskabskrav </P>  \r\n\r\n<P>Rejseudgifter </P>  \r\n\r\n<P>Restværdi </P>  \r\n\r\n<P>Revision </P>  \r\n\r\n<P>Revisionshonorar </P>  \r\n\r\n<P>Revisorerklæring </P>  \r\n\r\n<P>Saldoafregning </P>  \r\n\r\n<P>Salg </P>  \r\n\r\n<P>Scrap-værdi </P>  \r\n\r\n<P>Skatteregler </P>  \r\n\r\n<P>Støttebeløb </P>  \r\n\r\n<P>Støtteberettigede udgifter </P>  \r\n\r\n<P>Støttebetingelser </P>  \r\n\r\n<P>Støttemodtager </P>  \r\n\r\n<P>Tilsagn </P>  \r\n\r\n<P>Tilsynspligt </P>  \r\n\r\n<P>Timesatser </P>  \r\n\r\n<P>Transportudgifter </P>  \r\n\r\n<P>Udbetaling </P>  \r\n\r\n<P>Udgifter </P>  \r\n\r\n<P>Undervisningsmaterialer og -udstyr </P>  \r\n\r\n<P>Undervisningspersonale </P>  \r\n\r\n<P>URBAN </P>  \r\n\r\n<P>Varme </P>  \r\n\r\n<P>Årsbudget </P>  \r\n\r\n<P>Årsregnskab </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/1996"
        },
        {
            "displayName": "Accession",
            "displayValue": "C19960019460"
        },
        {
            "displayName": "Entydig dokumentidentifikation",
            "displayValue": "CM042619"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "194"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "05/12/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Arbejdsmin., Arbejdsmarkedsstyrelsen, j.nr. 1996-6310-520"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}