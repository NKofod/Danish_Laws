{
    "id": 145044,
    "title": "Bekendtgørelse om betaling af gebyrer efter lov om private fællesveje",
    "documentTypeId": "60",
    "isSagsforlobPeriodValid": true,
    "shortName": "BEK nr 124 af 08/02/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om betaling af gebyrer efter lov om private fællesveje</p>\r\n<p class=\"Indledning2\">I medfør af § 89 i lov nr. 1537 af 21. december 2010 om private fællesveje fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> For behandling af klager over kommunalbestyrelsernes afgørelser efter lov om private fællesveje (privatvejsloven), jf. privatvejslovens § 87, betales et gebyr på 1.000 kr. til Vejdirektoratet.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Indgives flere klager over samme afgørelse, opkræver Vejdirektoratet et gebyr for hver selvstændig klage.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Betaling af gebyr sker ved elektronisk overførsel eller giroindbetaling.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Vejdirektoratet fastsætter en frist for indbetalingen af gebyret. Indbetales gebyret ikke inden udløbet af fristen, afvises klagen</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Et indbetalt gebyr tilbagebetales, hvis</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> klagesagen fører til, at den påklagede afgørelse ændres eller ophæves,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> klageren får helt eller delvis medhold i klagen, eller</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> klagen afvises som følge af overskredet klagefrist, manglende klageberettigelse, eller fordi klagen ikke er omfattet af privatvejslovens § 87.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Kommunalbestyrelserne kan opkræve et gebyr på 1.000 kr. til behandling af:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Ansøgning efter privatvejslovens § 12 om nedlæggelse af private fællesveje på landet.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Ansøgning efter privatvejslovens § 26, stk.3-5 om tildeling af vejrettigheder til private fællesveje i byer og bymæssige områder.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Ansøgning efter privatvejslovens § 27, stk. 1 om vejudlæg af private fællesveje i byer og bymæssige områder.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Ansøgninger i forbindelse med udstykninger m.v. på private fællesveje i byer og bymæssige områder efter privatvejslovens § 32.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> Anmodning om fordeling af udgifter til anlæg af en privat fællesvej i by og bymæssigt område efter privatvejslovens § 42.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num6\">6)</span> Ansøgning efter privatvejslovens § 57, stk.1, om forandringer og færdselsreguleringer på private fællesveje i byer og bymæssige områder.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num7\">7)</span> Ansøgning efter privatvejslovens § 60 om fremspringende bygningsdele, tankanlæg, vejskilte, færdselstavler og hegn på private fællesveje i byer og bymæssige områder.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num8\">8)</span> Ansøgning efter privatvejslovens § 61, stk. 1, om beplantning på private fællesveje i byer og bymæssige områder.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num9\">9)</span> Ansøgning efter privatvejslovens § 62 om yderligere overkørsler eller flytning af eksisterende overkørsler på private fællesveje i byer og bymæssige områder.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num10\">10)</span> Ansøgning efter privatvejslovens § 63, stk. 1, om benyttelse af eksisterende overkørsler på private fællesveje i byer og bymæssige områder.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num11\">11)</span> Ansøgning efter privatvejslovens § 66 om anden brug af vejareal.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Bekendtgørelsen træder i kraft den 15. februar 2013.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Bekendtgørelsen finder ikke anvendelse på klager over afgørelser truffet før den 15. februar 2013 eller for ansøgninger indgivet før den 15. februar 2013.</p><div class=\"Givet\" id=\"Givet\"><p class=\"Givet\" align=\"center\">Transportministeriet, den 8. februar 2013</p><p class=\"Sign1\" align=\"center\">Henrik Dam Kristensen</p><p class=\"Sign2\" align=\"right\">/ Thomas Jørgensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/02/2013"
        },
        {
            "displayName": "Accession",
            "displayValue": "B20130012405"
        },
        {
            "displayName": "Entydig dokumentidentifikation",
            "displayValue": "BL000739"
        },
        {
            "displayName": "Dato for førstegangsindlæggelse",
            "displayValue": "12/02/2013"
        },
        {
            "displayName": "Dato for indlæggelse",
            "displayValue": "12/02/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "124"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "08/02/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin., j.nr. 2010-3526"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}