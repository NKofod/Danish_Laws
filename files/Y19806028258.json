{
    "id": 38431,
    "title": "Avisabonnement. Forsinket levering. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60282 af 28/04/1980",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Bladkompagniet, der udbringer et stort antal dagblade, meddelte  \r\n\r\n kunderne, at blade der leveres senere end normalt ikke godtgøres. </I> </P>  \r\n\r\n<P> <I>En forbruger meddelte Bladkompagniet og det pågældende dagblad, at han  \r\n\r\n ikke ville betale for aviser, der blev leveret for sent, og rejste samtidig  \r\n\r\n spørgsmål om, hvorvidt Bladkompagniets vilkår var i strid med god  \r\n\r\n markedsførinssskik. Bladkompagniet oplyste til Forbrugerombudsmanden, at  \r\n\r\n administative vanskeligheder umuliggør individuel kreditering af abonnenter,  \r\n\r\n hvis avis er forsinket, og tilføjede at distributionsformern bevirker, at en  \r\n\r\n forsinkelse ikke behøver at være forårsaget af vedkommende bladhus selv. På  \r\n\r\n baggrund af de indhentede oplysninger udtalte Forbrugerombudsmanden, at det  \r\n\r\n nævnte vilkår efter hans opfattelse ikke kunne antages at være i strid med  \r\n\r\n god markedsføringsskik. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Avisabonnement. Forsinket levering. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>4. Pligt til at betale for et avisabonnement trods forsinket  \r\n\r\n levering</B>  </P>  \r\n\r\n<P>På abonnementskvitteringerne, der anvendes af Bladkompagniet, som  \r\n\r\n udbringer et stort antal dagblade i Københavnsområdet, er trykt følgende  \r\n\r\n vilkår: </P>  \r\n\r\n<P>&#187;Blade, der på grund af vejrforhold eller andre forhold leveres  \r\n\r\n senere end normalt, godtgøres ikke.&#171; </P>  \r\n\r\n<P>En abonnent, der nogle gange havde fået sin avis leveret efter kl. 9 om  \r\n\r\n morgenen, havde meddelt Bladkompagniet og det pågældende dagblad, at han ikke  \r\n\r\n ville betale for aviser, som han fik så sent, og samtidig rejste han  \r\n\r\n spørgsmål om, hvorvidt det var i strid med markedsføringslovens § 1 om god  \r\n\r\n markedsføringsskik, at Bladkompagniet havde betinget sig, at abonnenterne  \r\n\r\n skulle betale, selv om leveringen var forsinket. </P>  \r\n\r\n<P>Bladkompagniet har i forbindelse med behandling af klagen oplyst, at der  \r\n\r\n uddeles ca. 208.900 københavnske morgenaviser dagligt, og at distributionen  \r\n\r\n foretages fra 180 udleveringssteder af ca. 1500 omdelere. Ifølge den  \r\n\r\n tilrettelagte forretningsgang skal morgenaviserne være udbragt senest kl.  \r\n\r\n 6.30, men ikke mindst i de sidste ca. 1 1/2 år er der hyppigt sket for sen  \r\n\r\n levering fra dagbladene til Bladkompagniet, og da der foretages en samlet  \r\n\r\n distribution af bladene, indvirker en forsinkelse af et enkelt dagblad  \r\n\r\n tidsmæssigt også på leveringen af de øvrige aviser. Forsinkelserne i  \r\n\r\n omdelingen kan også opstå på grund af forhold hos kompagniet efter avisernes  \r\n\r\n levering fra bladhusene, idet kompagniet for tiden mangler ca. 150 omdelere,  \r\n\r\n foruden at udeblivelsesprocenten hos omdelerne er stor. </P>  \r\n\r\n<P>Ved forsinkelse fra bladhusene udover 60 minutter foretages omdelingen af  \r\n\r\n de aviser, der er ankommet til udleveringsstederne, og den forsinkede avis  \r\n\r\n distribueres særskilt for en meromkostning, der kan andrage mellem 80.000 og  \r\n\r\n 100.000 kr. om dagen, når der er tale om særomdeling på ca. 500 distrikter.  \r\n\r\n</P>  \r\n\r\n<P>Af en statistik over levering af københavnske morgenaviser i abonnement  \r\n\r\n den 24. oktober 1978 fremgik det, at 201.556 eksemplarer var leveret inden  \r\n\r\n kl. 6.30, og inden kl. 9 var der leveret 208.267, svarende til 99,70% af det  \r\n\r\n samlede antal udbragte aviser. </P>  \r\n\r\n<P>I gennemsnit leveres morgenaviserne således på forbrugernes bopæl ca. 4  \r\n\r\n timer efter, at de er færdigproduceret, og ca. 7 timer efter, at redaktionen  \r\n\r\n er afsluttet, og at dette kan ske skyldes et moderne produktionsapparat og et  \r\n\r\n højt udviklet distributionssystem. der imidlertid begge er følsomme, idet  \r\n\r\n mange led i processen kan bevirke forsinkelser, således at den planlagte  \r\n\r\n seneste normale udbringningstid kl. 6.30 overskrides. </P>  \r\n\r\n<P>Det ville ikke være muligt at praktisere et system, der gik ud på, at  \r\n\r\n nogle enkelte abonnenter ikke skulle have avisen leveret, hvis udbringningen  \r\n\r\n var forsinket, og det ville næppe heller være i overensstemmelse med  \r\n\r\n flertallets ønske, at leveringen slet ikke fandt sted, hvis dem var  \r\n\r\n væsentligt forsinket, idet man må gå ud fra, at de fleste hellere vil have  \r\n\r\n deres avis leveret for sent engang imellem end slet ikke at få den de  \r\n\r\n pågældende dage. Kompagniet er således nødsaget til at foretage en generel  \r\n\r\n distribution af forsinkede morgenaviser. Man ville heller ikke kunne  \r\n\r\n praktisere en ordning, hvorefter abonnenterne individuelt kunne kræve  \r\n\r\n kreditering, såfremt de måtte være gået hjemmefra, førend avisen er bragt ud,  \r\n\r\n idet dette ville kunne bevirke, at alle anmodede om kreditering, selv om de  \r\n\r\n konkret ikke havde væsentlig interesse i udbringning af avisen på et  \r\n\r\n tidligere tidspunkt. </P>  \r\n\r\n<P>Endelig må det fremhæves, at forsinkelse af en morgenavis ikke behøver at  \r\n\r\n være forårsaget af vedkommende bladhus selv, men grunden kan være forsinkelse  \r\n\r\n i et andet bladhus, og såfremt der skulle ske kreditering ved for sen  \r\n\r\n levering af en avis, hvorledes skulle krediteringen i så fald debiteres, hvis  \r\n\r\n forsinkelsen skyldtes et andet bladhus' forsinkelser? </P>  \r\n\r\n<P>Sammenfattende er der således administrative vanskeligheder, der bevirker,  \r\n\r\n at det er ugørligt at kreditere abonnenten, fordi avisen måtte være  \r\n\r\n forsinket, og dette er baggrunden for, at Bladkompagniet og bladhusene har  \r\n\r\n set sig nødsaget til at fastsætte som standardbetingelse for  \r\n\r\n abonnementstegning, at der ikke sker godtgørelse for forsinkede leveringer.  \r\n\r\n</P>  \r\n\r\n<P>Under henvisning til de tilvejebragte oplysninger udtalte  \r\n\r\n forbrugerombudsmanden, at det nævnte forbehold efter hans opfattelse ikke  \r\n\r\n kunne antages at være i strid med markedsføringslovens § 1 om god  \r\n\r\n markedsføringsskik. </P>  \r\n\r\n<P>(1978-20-149) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1977-1978, side  \r\n\r\n 21, nr. 4 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19806028258"
        },
        {
            "displayName": "Entydig dokumentidentifikation",
            "displayValue": "CA006366"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60282"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "28/04/1980"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1978-20-149"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}