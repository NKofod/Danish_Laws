{
    "id": 108903,
    "title": "1994 BTL 120   BETÆNKNING OVER FORSLAG TIL LOV OM DYKKERARBEJDE OG DYKKERMATERIEL M.V.     NR L 120 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 120",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 120 </P>  \r\n\r\n<P></P>  \r\n\r\n<P>Betænkning over Forslag til lov om dykkerarbejde og dykkermateriel m.v.  \r\n\r\n<BR>  \r\n\r\n Nr L 120 1994-95, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19950406 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til erhvervsministeren, som denne har besvaret </P>  \r\n\r\n<P>skriftligt. To af udvalgets spørgsmål til erhvervsministeren og </P>  \r\n\r\n<P>dennes svar herpå er optrykt som bilag til betænkningen. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Centralforeningen for Stampersonel. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Fremskridtspartiets, Det Radikale Venstres og  \r\n\r\n Centrum-Demokraternes medlemmer af udvalget) lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>vedtagelse</I> med det stillede  \r\n\r\n ændringsforslag. </P>  \r\n\r\n<P>ÆndringsforslagAf et <I>mindretal</I> (SF), tiltrådt af et  \r\n\r\n<I>mindretal</I> (EL): </P>  \r\n\r\n<P>Til § 2 <B>1)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Loven finder ikke anvendelse på besætningsmedlemmer  \r\n\r\n på et udenlandsk skib, der udfører dykkerarbejde på det pågældende skib, og  \r\n\r\n på dykkerarbejde, der udføres af militære, og som kan henregnes til egentlig  \r\n\r\n militær dykkertjeneste.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget indebærer, at undtagelse fra lovens  \r\n\r\n bestemmelser alene gælder besætningsmedlemmer på udenlandske skibe og  \r\n\r\n dykkerarbejde, der kan henregnes til egentlig militærtjeneste. </P>  \r\n\r\n<P>Lissa Mathiasen (S) fmd. <I>Per Kaalund (S) Ole Vagn Christensen (S) Sonja  \r\n\r\n Mikkelsen (S) Hardy Hansen (S) Kjeld Rahbæk Møller (SF) Bjørn Elmquist (RV)  \r\n\r\n Frank Aaen (EL) Sonja Albrink (CD) Svend Erik Hovmand (V) Svend Heiselberg  \r\n\r\n (V) Pia Larsen (V) Erik Larsen (V) Kai Dige Bach (KF)</I> nfmd. <I>Pernille  \r\n\r\n Sams (KF) Niels Ahlmann-Ohlsen (KF) Kirsten Jacobsen (FP)</I>  </P>  \r\n\r\n<P> <B>Bilag </B></P>  \r\n\r\n<P>To af udvalgets spørgsmål til erhvervsministeren og dennes svar </P>  \r\n\r\n<P>herpå </P>  \r\n\r\n<P> <I>Spørgsmål 2:</I>  </P>  \r\n\r\n<P>&#187;Vil ministeren omformulere § 15, så der ikke er tvivl om, at  \r\n\r\n ministerens indblanding i markedsføring kun kan ske i forbindelse med  \r\n\r\n ulovligt grej?&#187; </P>  \r\n\r\n<P> <I>Svar:</I>  </P>  \r\n\r\n<P>Der er tale om en bemyndigelsesbestemmelse, som vil blive brugt til at  \r\n\r\n stille krav om, at dykkermateriel, der markedsføres i Danmark, skal være i  \r\n\r\n overensstemmelse med de regler, som bliver fastsat med hjemmel i § 14. </P>  \r\n\r\n<P>Herudover vil der kunne blive tale om forbud mod markedsføring af nærmere  \r\n\r\n angivet materiel, hvor erfaringer viser, at materiellet frembyder fare for  \r\n\r\n sikkerhed, sundhed og miljø. </P>  \r\n\r\n<P>I tilslutning til min besvarelse af spørsmål nr. 12 (L 120, bilag 8)  \r\n\r\n fremsender jeg hermed i 80 eksemplarer Forsvarsministeriets uddybende svar af  \r\n\r\n 21. marts 1995, hvortil jeg henviser. </P>  \r\n\r\n<P>FORSVARSMINISTERIET </P>  \r\n\r\n<P>Holmens Kanal 42 - 1060 København K. </P>  \r\n\r\n<P>Telefon 33 92 33 20 - Telefax 33 32 06 55 </P>  \r\n\r\n<P>Til Erhvervsministeriet </P>  \r\n\r\n<P>Eft.: Forsvarskommandoen </P>  \r\n\r\n<P>Emne: <I>Forslag til lov om dykkerarbejde og dykkermateriel m.v.</I>  </P>  \r\n\r\n<P>Ref. Forsvarsministeriets skrivelser af 8. og 14. marts 1995. </P>  \r\n\r\n<P>Under henvisning til ref., hvorved Forsvarsministeriet har oplyst, at man  \r\n\r\n ikke på det foreliggende grundlag kunne tilslutte sig en ændring af forslag  \r\n\r\n til lov om dykkerarbejde og dykkermateriel m.v., som foreslået af  \r\n\r\n Centralforeningen for Stampersonel, skal følgende oplyses: </P>  \r\n\r\n<P>Forsvarskommandoen har ved telefax af 21. marts 1995 uddybet sine  \r\n\r\n tidligere fremførte bemærkninger til forslaget. Forsvarskommandoen anfører  \r\n\r\n således: </P>  \r\n\r\n<P>&#187;Det er fortsat hovedsynspunktet, at såfremt der inden for  \r\n\r\n dykkerområdet fremover skal kunne skelnes mellem militær og ikkemilitær  \r\n\r\n dykning, eller hvilke dykninger der er omfattet af dykkerloven, og hvilke der  \r\n\r\n ikke er, må definition foretages, og herunder forudses betydelige  \r\n\r\n fortolkningsproblemer. </P>  \r\n\r\n<P>Da søværnet ikke udsteder erhvervsdykkerbevis til alle, vil der, jf. § 3,  \r\n\r\n kunne opstå tvivl om, hvilket personel der i givet fald må udføre en bestemt  \r\n\r\n opgave, jf. defintionen af dykkerarbejde i § 3, stk. 2. I tilslutning hertil  \r\n\r\n er det usikkert, hvordan straffebestemmelserne i §§ 23 og 24 harmonerer med  \r\n\r\n militær straffelov. </P>  \r\n\r\n<P>Lovforslaget bemyndiger erhvervsministeren til at fastsætte regler  \r\n\r\n vedrørende uddannelse (§ 4 og 5), helbredsmæssige krav (§ 6), dykkerarbejdets  \r\n\r\n sikre udførelse (§ 13) og dykkermateriels konstruktion samt godkendelse og  \r\n\r\n syn heraf (§ 14-16). De i medfør af den nugældende dykkerlov udstedte  \r\n\r\n forskrifter forbliver, jf. § 25, stk. 2, i kraft, indtil de ophæves eller  \r\n\r\n afløses af forskrifter i medfør af den nye lov. </P>  \r\n\r\n<P>De eksisterende og indtil videre ikraftværende bekendtgørelser </P>  \r\n\r\n<P>- nr. 29 og 30 af 15. januar 1988, samt </P>  \r\n\r\n<P>- nr. 501 og 502 af 25. november 1985 </P>  \r\n\r\n<P>er alle udarbejdet under forudsætning af, at forsvarets personel og  \r\n\r\n materiel ikke var omfattet af dykkerloven. På grund af den nævnte manglende  \r\n\r\n difinition og de heraf følgende fortolkningsproblemer vurderes det ikke  \r\n\r\n muligt på det foreliggende grundlag udtømmende at redegøre for de  \r\n\r\n uddannelses-, materiel- og sikkerhedsmæssige konsekvenser for forsvarets  \r\n\r\n dykkervirksomhed. Der kan dog umiddelbart peges på følgende bestemmelser, som  \r\n\r\n forsvaret ikke opfylder: </P>  \r\n\r\n<P>- Intet af det af søværnets dykkere anvendte materiel er typegodkendt, jf.  \r\n\r\n bekendtgørelse nr. 29 af 15. januar 1988, afsnit II. </P>  \r\n\r\n<P>- Telefonforbindelse anvendes normalt ikke ved dykninger i søværnet, og  \r\n\r\n der rådes ikke over det fornødne materiel til at kunne anvende en sådan ved  \r\n\r\n alle dykninger, jf. bekendtgørelse nr. 30 af 15. januar 1988, § 19. </P>  \r\n\r\n<P>- Der rådes ikke over transportable behandlingskamre som krævet ved  \r\n\r\n dykninger med blandingsgas, jf. bekendtgørelse nr. 30 af 15. januar 1988, §  \r\n\r\n 22, stk. 4 c. </P>  \r\n\r\n<P>Usikkerheden med hensyn til, om en forsvaret foreliggende dykkeropgave vil  \r\n\r\n være omfattet af loven, må derfor antages at kunne få som konsekvens, at  \r\n\r\n loven på disse og formentlig flere områder i realiteten vil gælde forsvaret i  \r\n\r\n fuldt omfang. I modsat fald vil der kunne opstå tvivl om, hvilket materiel  \r\n\r\n der i givet fald vil kunne anvendes under udførelse af en bestemt opgave.  \r\n\r\n</P>  \r\n\r\n<P>Det kan ikke på det foreliggende grundlag vurderes, om  \r\n\r\n undtagelsesbestemmelserne i §§ 20 og 21 eventuelt vil give hjemmel til at  \r\n\r\n afklare disse forhold. </P>  \r\n\r\n<P>I forsvaret er der ca. 200 dykkere, hvis virksomhed er omfattet af  \r\n\r\n bestemmelserne, som fremgår af bilag. </P>  \r\n\r\n<P>Disse bestemmelser er koordineret med allierede bestemmelser og udarbejdet  \r\n\r\n på baggrund af erfaringer ved Søværnets Teknikskole, Dykkerkursus, som  \r\n\r\n uddanner alle militære dykkere og mange civile. </P>  \r\n\r\n<P>Sammenfattende er det fortsat Forsvarskommandoens opfattelse, at den  \r\n\r\n nuværende tekst i § 2, stk. 2, bør bibeholdes&#171;. </P>  \r\n\r\n<P>På baggrund af ovenstående finder Forsvarsministeriet fortsat, at det vil  \r\n\r\n være uhensigtsmæssigt at ændre lovforslaget som foreslået.  \r\n\r\n Forsvarsministeriet lægger navnlig vægt på de problemer, der følger af en  \r\n\r\n fortolkning af &#187;militær dykkertjeneste&#171;. Hertil kommer, at der  \r\n\r\n stadig er mange uafklarede konsekvenser ved den foreslåede ændring, bl.a.  \r\n\r\n vedrørende materielgodkendelse/anvendelse. </P>  \r\n\r\n<P>Forsvarsministeriet skal derfor foreslå, at lovforslaget søges vedtaget i  \r\n\r\n sin nuværende form. </P>  \r\n\r\n<P>Til orientering vedlægges &#187;Bestemmelse for dykning i søværnet&#171;  \r\n\r\n udsendt af Søværnets Operative Kommando den 9. marts 1995. Som det fremgår  \r\n\r\n heraf, findes der omfattende bestemmelser for dykkervirksomheden i forsvaret.  \r\n\r\n Disse bestemmelser fastsætter ansvarsfordeling, sikkerhedsregler og  \r\n\r\n retningslinjer i forbindelse med dykning i forsvaret. </P>  \r\n\r\n<P>Forsvarsministeriet er indstillet på at foranledige, at de regler, der  \r\n\r\n bliver udstedt i medfør af lov om dykkerarbejde og dykkermateriel m.v.,  \r\n\r\n indarbejdes i forsvarets interne bestemmelser, således at de finder  \r\n\r\n anvendelse i det omfang, de ikke virker hindrende for tjenestens udførelse.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/04/1995"
        },
        {
            "displayName": "Accession",
            "displayValue": "199414K00120"
        },
        {
            "displayName": "Entydig dokumentidentifikation",
            "displayValue": "CL000704"
        },
        {
            "displayName": "Dato for førstegangsindlæggelse",
            "displayValue": "12/04/1995"
        },
        {
            "displayName": "Dato for indlæggelse",
            "displayValue": "12/04/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}