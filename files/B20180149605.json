{
    "id": 205582,
    "title": "Bekendtgørelse om vejledning om valg af ungdomsuddannelse og erhverv",
    "documentTypeId": "60",
    "isSagsforlobPeriodValid": true,
    "shortName": "BEK nr 1496 af 12/12/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id554b46c9-5da6-442a-897c-995b3f4a8cc1\">Kapitel 1</a>\r\n      </td>\r\n      <td class=\"IndholdsfortegnelseTekst\">Ungdommens Uddannelsesvejledning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id5d2f6791-2d65-4bcc-8c32-a4c8d0277040\">Kapitel 2</a>\r\n      </td>\r\n      <td class=\"IndholdsfortegnelseTekst\">Ansvar</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id3ade1925-3af2-46f1-886b-e79aba30c2b0\">Kapitel 3</a>\r\n      </td>\r\n      <td class=\"IndholdsfortegnelseTekst\">Differentieret vejledning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id0c8c8fa8-d47a-4c65-b6f3-0dece8544b54\">Kapitel 4</a>\r\n      </td>\r\n      <td class=\"IndholdsfortegnelseTekst\">Indhold af vejledningen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id219403e5-b04b-4ddd-b487-bb412a9ec65e\">Kapitel 5</a>\r\n      </td>\r\n      <td class=\"IndholdsfortegnelseTekst\">Uddannelsesguiden og den nationale vejledningsenhed eVejledning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb609fb19-39fb-4578-ac07-22a45129a283\">Kapitel 6</a>\r\n      </td>\r\n      <td class=\"IndholdsfortegnelseTekst\">Særlige vejledningsinitiativer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idaf4ac004-06af-4e77-9275-eb620005e0f7\">Kapitel 7</a>\r\n      </td>\r\n      <td class=\"IndholdsfortegnelseTekst\">Vejledning om optagelse på produktionsskole</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf1ad6b74-2185-467b-a9ba-e969b0cc05f9\">Kapitel 8</a>\r\n      </td>\r\n      <td class=\"IndholdsfortegnelseTekst\">Forberedende grunduddannelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id98632784-d80a-45ce-9be7-b25e79af3933\">Kapitel 9</a>\r\n      </td>\r\n      <td class=\"IndholdsfortegnelseTekst\">Vejledning i forbindelse med optagelse på almen voksenuddannelse og folkehøjskoler m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id8c53a844-8f6e-4123-be82-5c08e9b6ac52\">Kapitel 10</a>\r\n      </td>\r\n      <td class=\"IndholdsfortegnelseTekst\">Vejledning i forbindelse med ungdomsuddannelse for unge med særlige behov</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id724b79a1-2586-416e-8138-7445a872c075\">Kapitel 11</a>\r\n      </td>\r\n      <td class=\"IndholdsfortegnelseTekst\">Underretningspligt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id54c34b15-127f-4fbd-b6c8-a8c27fdfe637\">Kapitel 12</a>\r\n      </td>\r\n      <td class=\"IndholdsfortegnelseTekst\">Undervisningsministeriets fælles datagrundlag</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id86890435-3831-4fc2-a562-42c6402cf65d\">Kapitel 13</a>\r\n      </td>\r\n      <td class=\"IndholdsfortegnelseTekst\">Samarbejde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idbe100ce6-c388-4364-97c8-e0c16779e06a\">Kapitel 14</a>\r\n      </td>\r\n      <td class=\"IndholdsfortegnelseTekst\">Kvalitetsudvikling, kvalitetssikring og resultatmål</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb9b9acf0-37ec-452c-af6a-8c5a10496348\">Kapitel 15</a>\r\n      </td>\r\n      <td class=\"IndholdsfortegnelseTekst\">Uddannelseskrav til vejlederne</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id628469cf-a890-4e9c-bad4-db66614287ca\">Kapitel 16</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om vejledning om valg af ungdomsuddannelse og erhverv</p>\r\n<p class=\"Indledning2\">I medfør af § 2, stk. 3, § 2 k, stk. 7, § 3, stk. 6, § 4, stk. 4, § 5, stk. 5, § 10, stk. 3, § 12 c, stk. 2, og § 15 e i lov om vejledning om uddannelse og erhverv samt pligt til uddannelse, beskæftigelse m.v., jf. lovbekendtgørelse nr. 1097 af 28. september 2017, som ændret ved lov nr. 746 af 8. juni 2018, § 3, stk. 5, i lov om ungdomsuddannelse for unge med særlige behov, jf. lovbekendtgørelse nr. 783 af 15. juni 2015, og § 2, stk. 2, 2. pkt., i lov om almen voksenuddannelse og om anerkendelse af realkompetence i forhold til fag i almen voksenuddannelse, i uddannelsen til hf-eksamen og i uddannelsen til almen studentereksamen (avu-loven), jf. lovbekendtgørelse nr. 926 af 3. juli 2017, fastsættes efter bemyndigelse:</p>\r\n<p class=\"Kapitel\" id=\"id554b46c9-5da6-442a-897c-995b3f4a8cc1\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Ungdommens Uddannelsesvejledning</p>\r\n<p class=\"Paragraf\" id=\"idf3cb2cee-1104-4c14-98cf-b7835121ae03\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Vejledning efter denne bekendtgørelse varetages af kommunalbestyrelsen gennem Ungdommens Uddannelsesvejledning.</p>\r\n<p class=\"Stk2\">\r\n   <span class=\"StkNr\" id=\"id18d2aa0d-2ea9-4229-8227-96256e7beb8a\">Stk. 2.</span> Kommunalbestyrelsen kan beslutte, at vejledning til elever i ungdomsskolens heltidsundervisning varetages af ungdomsskolen. Vejledningen skal i givet fald følge reglerne i denne bekendtgørelse.</p>\r\n<p class=\"Kapitel\" id=\"id5d2f6791-2d65-4bcc-8c32-a4c8d0277040\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Ansvar</p>\r\n<p class=\"Paragraf\" id=\"id8ff50803-2ff4-4496-909d-4ae8fe3532ca\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ungdommens Uddannelsesvejledning skal vejlede:</p>\r\n<p class=\"Liste1\">\r\n   <span class=\"Liste1Nr\" id=\"idf791c526-64e9-480f-953b-3cb7896e04a6\">1)</span> Eleverne i folkeskolen, herunder kommunale 10. klasser, jf. §§ 5 og 6.</p>\r\n<p class=\"Liste1\">\r\n   <span class=\"Liste1Nr\" id=\"id62ca7efc-875e-49d8-b515-46bc2a5424df\">2)</span> 15-17-årige unge, jf. §§ 7 og 8.</p>\r\n<p class=\"Liste1\">\r\n   <span class=\"Liste1Nr\" id=\"id1e973602-7d36-48e1-abb8-b370eecba4a9\">3)</span> 18-24-årige unge om valg af uddannelse og erhverv, når de har opfyldt undervisningspligten, ikke går i 10. klasse, og hverken er i gang med eller har fuldført en ungdomsuddannelse eller en videregående uddannelse, jf. §§ 7 og 9.</p>\r\n<p class=\"Stk2\">\r\n   <span class=\"StkNr\" id=\"id3b2d4012-06f1-4567-acd2-6a1cad5c99e0\">Stk. 2.</span> Vejledning til elever på frie grundskoler (friskoler og private grundskoler) og efterskoler, frie fagskoler, som gives af kommunalbestyrelsen, jf. § 4 i lov om vejledning om uddannelse og erhverv samt pligt til uddannelse, beskæftigelse m.v., følger reglerne i denne bekendtgørelse og tilrettelægges efter aftale mellem Ungdommens Uddannelsesvejledning og skolerne under hensyntagen til skoleformernes særlige karakter.</p>\r\n<p class=\"Paragraf\" id=\"idb3175990-7a9b-4a2f-98ba-4920abcd8062\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Kommunalbestyrelsen skal sørge for, at alle de af kommunens borgere, som har forældremyndighed over 15-17-årige unge, bliver orienteret om den uddannelses- og erhvervsvejledning, som kommunen tilbyder de unge, og om hvilke uddannelsesmuligheder de unge har efter at have opfyldt undervisningspligten.</p>\r\n<p class=\"Stk2\">\r\n   <span class=\"StkNr\" id=\"id16683a0a-9d76-431f-abfe-a70be646a0e5\">Stk. 2.</span> Har den unges forældre et andet modersmål end dansk, skal kommunalbestyrelsen så vidt muligt sørge for en orientering, der sprogligt er målrettet forældrene.</p>\r\n<p class=\"Stk2\">\r\n   <span class=\"StkNr\" id=\"idf76ccc39-9ec8-4882-bce1-b9552b1bad0d\">Stk. 3.</span> Ungdommens Uddannelsesvejledning skal tilrettelægge vejledningen af unge under 18 år således, at forældremyndighedens indehaver inddrages i vejledningen og i den unges uddannelsesplanlægning.</p>\r\n<p class=\"Kapitel\" id=\"id3ade1925-3af2-46f1-886b-e79aba30c2b0\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Differentieret vejledning</p>\r\n<p class=\"Paragraf\" id=\"id4a83e3e8-dacb-4730-b8e4-85c7fc56f492\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Vejledningens indhold, tilrettelæggelse og tidsmæssige prioritering tilpasses den enkelte unges behov og forudsætninger, således at en særlig vejledningsindsats gives til elever, der er ikke-uddannelsesparate, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"idc12abed7-8e01-45b5-a15a-7239b4ed392f\">Stk. 2.</span> Ungdommens Uddannelsesvejledning iværksætter en særlig vejledningsindsats overfor ikke-uddannelsesparate elever, jf. bekendtgørelse om uddannelsesparathedsvurdering, uddannelsesplaner og procedurer ved valg af ungdomsuddannelse. Den særlige indsats iværksættes i samarbejde med skolens leder, således at vejledningsindsatsen kan understøtte den indsats, som skolens leder iværksætter for, at eleven kan blive uddannelsesparat ved afslutningen af 9. klasse, evt. 10. klasse.</p>\r\n<p class=\"Stk2\">\r\n   <span class=\"StkNr\" id=\"id99e54cc1-94a8-47d1-bc45-edb3cb944265\">Stk. 3.</span> Hvis Ungdommens Uddannelsesvejledning bliver bekendt med, at en ung har funktionsnedsættelse i form af specifikke læse- og skrivevanskeligheder, som ikke tidligere er identificeret, skal Ungdommens Uddannelsesvejledning iværksætte screening af den unge for ordblindhed for at afdække eventuelt støttebehov ved gennemførelse af en ungdomsuddannelse. Resultatet af screeningen stilles til rådighed for den ungdomsuddannelsesinstitution, som den unge søger optagelse på, ved anvendelse af den digitale løsning, som ministeriet stiller til rådighed til dette formål. Dette gælder også dokumentation for andre former for funktionsnedsættelse, som Ungdommens Uddannelsesvejledning er bekendt med.</p>\r\n<p class=\"Kapitel\" id=\"id0c8c8fa8-d47a-4c65-b6f3-0dece8544b54\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Indhold af vejledningen</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Indholdet af vejledningen i folkeskolen</span>\r\n   </span>\r\n</p>\r\n<p class=\"Paragraf\" id=\"idb49dedb3-ffa3-4911-bd4d-56753f0a6776\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Vejledning skal gives, så den understøtter progression og differentiering i vejledningsprocessen og understøtter, at eleven reflekterer over egne kompetencer og potentialer samt uddannelses- og erhvervsmuligheder.</p>\r\n<p class=\"Stk2\">\r\n   <span class=\"StkNr\" id=\"ida2e6f458-2d12-4faa-918a-ada727302726\">Stk. 2.</span> Vejledningen bygger oven på den viden og de færdigheder, som eleverne blandt andet har tilegnet sig i folkeskolens obligatoriske emne uddannelse og job. Undervisningen i emnet skal tilrettelægges i samarbejde med Ungdommens Uddannelsesvejledning, og vejledere fra Ungdommens Uddannelsesvejledning kan inddrages i gennemførelse af undervisningen.</p>\r\n<p class=\"Stk2\">\r\n   <span class=\"StkNr\" id=\"idfccca729-37f5-4174-8f1d-5b4326f5e7fb\">Stk. 3.</span> Vejledning om valg af uddannelse og erhverv i folkeskolen, herunder kommunale 10. klasser, omfatter kollektiv vejledning i 7.-9. klasse samt i 10. klasser.</p>\r\n<p class=\"Stk2\">\r\n   <span class=\"StkNr\" id=\"id9719d02d-dcb7-46d5-9a7f-aae5b3d3caba\">Stk. 4.</span> For elever, der er vurderet ikke-uddannelsesparate gives herudover vejledning, der tager udgangspunkt i denne elevgruppes særlige behov for vejledning. I tilrettelæggelsen vurderer Ungdommens Uddannelsesvejledning konkret, hvordan gruppevejledning og individuel vejledning kan supplere hinanden.</p>\r\n<p class=\"Paragraf\" id=\"id2d4654a7-f564-4654-ba67-331b9bf48f1d\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Vejledningen, jf. § 5, skal som minimum indeholde følgende aktiviteter:</p>\r\n<p class=\"Liste1\">\r\n   <span class=\"Liste1Nr\" id=\"id8e4a97ad-7a34-4004-a16d-fd080e1a6313\">1)</span> Introduktion til optagelse.dk og processen frem mod ansøgning til ungdomsuddannelse, herunder studievalgsportfolio jf. bekendtgørelse om uddannelsesparathedsvurdering, uddannelsesplaner og procedurer ved valg af ungdomsuddannelse.</p>\r\n<p class=\"Liste1\">\r\n   <span class=\"Liste1Nr\" id=\"idd9cfbe94-ffcd-4169-b592-4b39f8b55fea\">2)</span> Introduktion til ungdomsuddannelser, herunder karrieremuligheder.</p>\r\n<p class=\"Liste1\">\r\n   <span class=\"Liste1Nr\" id=\"idfc8c238a-d0b6-42f5-a84a-630cc0925ebb\">3)</span> Introduktion til at arbejde med Uddannelsesguiden (ug.dk) og til eVejledning.</p>\r\n<p class=\"Liste1\">\r\n   <span class=\"Liste1Nr\" id=\"id45acdd3a-1e1b-44d9-910f-e0011dc107b0\">4)</span> Informationsmøder for elever og forældre.</p>\r\n<p class=\"Liste1\">\r\n   <span class=\"Liste1Nr\" id=\"ida6969dbf-d5c3-4dd2-a6f4-1dc301df489c\">5)</span> Introduktionskurser til ungdomsuddannelser i 8. klasse.</p>\r\n<p class=\"Liste1\">\r\n   <span class=\"Liste1Nr\" id=\"idd0d85ec7-0c3c-49ea-a79b-210042637d31\">6)</span> Brobygningsforløb i 9. klasse.</p>\r\n<p class=\"Liste1\">\r\n   <span class=\"Liste1Nr\" id=\"id0704af8f-8f18-4b29-8da5-a389d28faa01\">7)</span> Brobygningsforløb i 10. klasse.</p>\r\n<p class=\"Liste1\">\r\n   <span class=\"Liste1Nr\" id=\"id38fc37e5-18f7-451a-bb27-6648ec582e78\">8)</span> Særlige initiativer, jf. folkeskolelovens § 9, stk. 4, og § 33, stk. 3-7.</p>\r\n<p class=\"Liste1\">\r\n   <span class=\"Liste1Nr\" id=\"id898fef90-f9ef-4e91-99f6-e3ac9092ccf9\">9)</span> Mentorer i 9. og 10. klasse, jf. §§ 12 og 13.</p>\r\n<p class=\"Liste1\">\r\n   <span class=\"Liste1Nr\" id=\"idec42fd4d-d590-4c4b-9a1e-f5c77750d71b\">10)</span> Praktikforløb, jf. folkeskolelovens § 9, stk. 3 og 4, og § 33, stk. 5.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Indholdet af vejledningen efter grundskolen og 10. klasse</span>\r\n   </span>\r\n</p>\r\n<p class=\"Paragraf\" id=\"idbe38ca11-a5f1-4768-808e-88e2aaa4c8d2\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Vejledningen omfatter gruppevejledning og individuel vejledning samt bistand til at løse praktiske problemer i forbindelse med den unges bestræbelser på at begynde på en uddannelse eller komme i beskæftigelse.</p>\r\n<p class=\"Stk2\">\r\n   <span class=\"StkNr\" id=\"idd2addd5f-9528-4fb1-a73a-496ae7bfe6bf\">Stk. 2.</span> Hvor det ikke er muligt at komme i kontakt med den unge skriftligt, elektronisk eller telefonisk, skal Ungdommens Uddannelsesvejledning sørge for, at der rettes personlig henvendelse til den unge.</p>\r\n<p class=\"Paragraf\" id=\"ide67b1ea7-1309-4522-9ce3-381f140ab12a\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Vejledningen af 15-17-årige unge sker i forbindelse med den løbende revision af den unges uddannelsesplan, jf. bekendtgørelse om uddannelsesparathedsvurdering, uddannelsesplaner og procedurer ved valg af ungdomsuddannelse.</p>\r\n<p class=\"Stk2\">\r\n   <span class=\"StkNr\" id=\"id07e08529-97bd-4c2c-ac60-ab3a6458801f\">Stk. 2.</span> I vejledningen kan anvendes de tilbud, der fremgår af bekendtgørelse om pligt til uddannelse, beskæftigelse eller anden aktivitet.</p>\r\n<p class=\"Paragraf\" id=\"idedbd7c9c-de0b-4504-bacb-da299361f9f3\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Vejledningen af 18-24-årige unge tilrettelægges og prioriteres, så den opsøgende og opfølgende indsats især rettes mod unge, der skønnes at have behov for en særlig vejledningsindsats, jf. § 4, og som ikke i forvejen modtager vejledning fra kommunale jobcentre, socialforvaltningen eller andre myndigheder, der beskæftiger sig med unge. Ungdommens Uddannelsesvejledning kan på initiativ fra og finansieret af jobcenteret yde vejledning til uddannelseshjælpsmodtagere under 30 år, der har fået et uddannelsespålæg.</p>\r\n<p class=\"Stk2\">\r\n   <span class=\"StkNr\" id=\"idc6d55574-2c2e-423c-afe4-5c780e4838d1\">Stk. 2.</span> Vejledningen skal tilbydes løbende, indtil den unge er fyldt 25 år eller er kommet i beskæftigelse, i en ordinær uddannelse eller følger en uddannelsesplan, der fører til ordinær uddannelse.</p>\r\n<p class=\"Stk2\">\r\n   <span class=\"StkNr\" id=\"idc7a6d5b5-d1ae-4acc-b101-9ae7e1b9b3a2\">Stk. 3.</span> Vejledningen bygger på den vejledning, som den unge tidligere har modtaget, herunder en tidligere udarbejdet uddannelsesplan, jf. bekendtgørelse om uddannelsesparathedsvurdering, uddannelsesplaner og procedurer ved valg af ungdomsuddannelse.</p>\r\n<p class=\"Kapitel\" id=\"id219403e5-b04b-4ddd-b487-bb412a9ec65e\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Uddannelsesguiden og den nationale vejledningsenhed eVejledning</p>\r\n<p class=\"Paragraf\" id=\"id75736330-4150-4771-984f-6ce818384bf2\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ungdommens Uddannelsesvejledning skal sørge for, at den nationale virtuelle vejledningsportal, www.uddannelsesguiden.dk, og den nationale vejledningsenhed, som tilbyder personlig vejledning gennem virtuelle kommunikations- og vejledningsværktøjer (eVejledning), anvendes i vejledningen. Herunder skal Ungdommens Uddannelsesvejledning i relevant omfang sørge for at henvise unge til Uddannelsesguiden og eVejledning.</p>\r\n<p class=\"Kapitel\" id=\"idb609fb19-39fb-4578-ac07-22a45129a283\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Særlige vejledningsinitiativer</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Vejledningsinitiativer ved overgangen til ungdomsuddannelse</span>\r\n   </span>\r\n</p>\r\n<p class=\"Paragraf\" id=\"ida791df17-d1c5-46aa-99f0-5b2e21434066\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Kommunalbestyrelsen skal sørge for, at der igennem Ungdommens Uddannelsesvejledning for elever i folkeskolens 9. og 10. klasse, der har en øget risiko for ikke at påbegynde eller gennemføre en ungdomsuddannelse, etableres en mentorordning, jf. § 12, eller i helt særlige tilfælde en anden indsats i overgangen til ungdomsuddannelse.</p>\r\n<p class=\"Stk2\">\r\n   <span class=\"StkNr\" id=\"id071c8d6d-1aeb-44bc-9d64-b556aca683bc\">Stk. 2.</span> Den særlige anden indsats kan gives til elever, som er vurderet uddannelsesparate sent i skoleforløbet, og hvor det vurderes, at der er en stærkt forøget risiko for, at eleven ikke påbegynder uddannelsen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Mentorer i 9. og 10. klasse</span>\r\n   </span>\r\n</p>\r\n<p class=\"Paragraf\" id=\"idd30a5778-1330-45fd-9384-54d0801078c3\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Mentorer yder en personlig støtte, der kan tilbydes elever i 9. og 10. klasse, som skønnes at få særlige vanskeligheder ved overgangen til ungdomsuddannelse.</p>\r\n<p class=\"Stk2\">\r\n   <span class=\"StkNr\" id=\"id9cb691ab-12d7-4866-b50a-0707501994bb\">Stk. 2.</span> På kommunalbestyrelsens initiativ etableres et samarbejde mellem Ungdommens Uddannelsesvejledning og områdets ungdomsuddannelsesinstitutioner om anvendelse af mentorer. Det lokale samarbejde skal sikre et tæt samspil med andre mentorordninger og kommunen og blandt andet medvirke til, at eleven kan have den samme mentor i 9. klasse, 10. klasse og de indledende dele af ungdomsuddannelsen.</p>\r\n<p class=\"Stk2\">\r\n   <span class=\"StkNr\" id=\"idddf1e146-f56b-486e-b482-e3d154c764bc\">Stk. 3.</span> Kommunalbestyrelsen har pligt til at sikre, at den enkelte mentor er tilstrækkelig forberedt på den aktuelle mentoropgave, og at vedkommende har de nødvendige forudsætninger for at kunne løfte opgaven til gavn for den unge.</p>\r\n<p class=\"Paragraf\" id=\"idd0314c18-05e1-41bd-b678-baf95d18e78c\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Den unge skal give sit samtykke til at få en mentor tilknyttet, og for unge under 18 år skal forældremyndighedens indehaver ligeledes give sit samtykke hertil.</p>\r\n<p class=\"Kapitel\" id=\"idaf4ac004-06af-4e77-9275-eb620005e0f7\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Vejledning om optagelse på produktionsskole</p>\r\n<p class=\"Paragraf\" id=\"idd8d72ddf-081e-4e1d-b441-33ced63fe31b\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Ungdommens Uddannelsesvejledning vurderer, om unge med bopæl i kommunen, der agter at ansøge eller har ansøgt om optagelse på en produktionsskole, tilhører produktionsskolernes målgruppe, jf. lov om produktionsskoler.</p>\r\n<p class=\"Stk2\">\r\n   <span class=\"StkNr\" id=\"ida6b0a7a7-8873-43f9-8082-6ac50a37095c\">Stk. 2.</span> Vurderingen udføres efter anmodning fra den unge eller fra produktionsskolen på den unges vegne.</p>\r\n<p class=\"Stk2\">\r\n   <span class=\"StkNr\" id=\"id2894eb69-7026-4b64-ab6a-6475c1b817be\">Stk. 3.</span> Vurderingen skal foretages umiddelbart og senest 14 dage efter den unges eller produktionsskolens henvendelse til Ungdommens Uddannelsesvejledning.</p>\r\n<p class=\"Stk2\">\r\n   <span class=\"StkNr\" id=\"id40c33953-c258-458b-83fe-537339423ce8\">Stk. 4.</span> Den unge har efter anmodning krav på at få foretaget en ny vurdering 6 måneder efter, at en tidligere vurdering har fundet sted.</p>\r\n<p class=\"Stk2\">\r\n   <span class=\"StkNr\" id=\"id1b6f471a-6d96-4cff-99fb-1f9d7953c164\">Stk. 5.</span> Ungdommens Uddannelsesvejledning foretager vurderingen, jf. stk. 1, ud fra en helhedsvurdering af den unges kort- og langsigtede uddannelsesmæssige muligheder, hvor den unges erfaringer fra gennemførte og eventuelt afbrudte skole-, uddannelses- og beskæftigelsesforløb inddrages. Der gennemføres mindst en samtale med den unge.</p>\r\n<p class=\"Stk2\">\r\n   <span class=\"StkNr\" id=\"id1a446f38-a332-4e10-864a-cd8f24218050\">Stk. 6.</span> Vurderingen, jf. stk. 1, skal være skriftlig.</p>\r\n<p class=\"Stk2\">\r\n   <span class=\"StkNr\" id=\"id21373ea4-39d3-4a59-b360-9b93ce6633ce\">Stk. 7.</span> Inden for de første 6 måneder efter vurderingen skal Ungdommens Uddannelsesvejledning ved henvendelse fra en produktionsskole, som den unge ansøger om optagelse på, oplyse om resultatet af vurderingen efter stk. 1. Hvis Ungdommens Uddannelsesvejledning har vurderet, at den unge tilhører målgruppen, skal Ungdommens Uddannelsesvejledning tillige sende kopi af vurderingen til produktionsskolen, hvis der anmodes herom.</p>\r\n<p class=\"Stk2\">\r\n   <span class=\"StkNr\" id=\"id1bd25167-4b02-4faf-900e-91ff0e183c7a\">Stk. 8.</span> Bestemmelserne i stk. 1–8 finder tilsvarende anvendelse for unge, der er udgået fra en dansk skole i Sydslesvig, jf. produktionsskolelovens § 1, stk. 6, 2. pkt. Opgaverne påhviler Ungdommens Uddannelsesvejledning i den ansøgte produktionsskoles beliggenhedskommune.</p>\r\n<p class=\"Kapitel\" id=\"idf1ad6b74-2185-467b-a9ba-e969b0cc05f9\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Forberedende grunduddannelse</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Procedurer for målgruppevurdering</span>\r\n   </span>\r\n</p>\r\n<p class=\"Paragraf\" id=\"id2edab562-d7ca-41f6-a066-87f3b111dacf\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Målgruppevurderingen skal foretages uden unødigt ophold og være afsluttet senest 14 dage efter den unges anmodning, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"id74c41319-e411-4366-b96f-9ffd4ac7151d\">Stk. 2.</span> Hvis det findes nødvendigt at etablere et afsøgningsforløb i forbindelse med målgruppevurderingen, kan fristen i stk. 1 forlænges med det antal dage, afsøgningsforløbet varer.</p>\r\n<p class=\"Stk2\">\r\n   <span class=\"StkNr\" id=\"id55bd7f12-c8a7-48ac-98d7-9d106c5c7155\">Stk. 3.</span> For elever i 9. og 10. klasse kan afsøgningsforløbet afvente grundskolens afslutning.</p>\r\n<p class=\"Paragraf\" id=\"ide1a52214-5fc3-403d-86d3-a3c0440f67a3\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> De i lovens § 2 k, stk. 3 angivne forudsætninger for målgruppevurdering kan tillige i særlige tilfælde omfatte personer over 25 år, hvis kommunalbestyrelsen vurderer, at forberedende grunduddannelse vil være det mest virksomme uddannelsestilbud.</p>\r\n<p class=\"Paragraf\" id=\"idad11b2d2-c665-487d-8586-209e12761f80\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> De i lovens § 2 k, stk. 3 angivne forudsætninger for målgruppevurdering kan tillige  omfatte unge, der er udgået fra en dansk skole i Sydslesvig. Opgaven kan varetages af kommunalbestyrelsen i den kommune, hvor institutionen for forberedende grunduddannelse er beliggende.</p>\r\n<p class=\"Kapitel\" id=\"id98632784-d80a-45ce-9be7-b25e79af3933\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Vejledning i forbindelse med optagelse på almen voksenuddannelse og folkehøjskoler m.v.</p>\r\n<p class=\"Paragraf\" id=\"id964e5972-71bc-4b19-acdf-157776ddd9b0\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Unge under 18 år, der har opfyldt undervisningspligten, kan ansøge om at modtage undervisning efter lov om almen voksenuddannelse, hvis uddannelsesforløbet indgår i en uddannelsesplan, som den unge har udarbejdet i samarbejde med Ungdommens Uddannelsesvejledning, jf. bekendtgørelse om uddannelsesparathedsvurdering, uddannelsesplaner og procedurer ved valg af ungdomsuddannelse m.v.</p>\r\n<p class=\"Paragraf\" id=\"ida9385c4f-8977-46f1-914a-ecb323f70760\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Unge uden en kompetencegivende uddannelse, der er mindst 17½ år og endnu ikke fyldt 25 år, kan ansøge om at få et kursusophold med mentorstøtte på en folkehøjskole eller en fri fagskole, jf. lov om efterskoler og frie fagskoler.</p>\r\n<p class=\"Stk2\">\r\n   <span class=\"StkNr\" id=\"id051a4dce-19ec-4357-9f5b-ba73f2819428\">Stk. 2.</span> Ungdommens Uddannelsesvejledning i den unges bopælskommune skal vurdere, om den unge, der ansøger om kursusophold efter stk. 1, tilhører målgruppen af unge, der med fordel kan tage et kursus på en fri kostskole med mentorstøtte.</p>\r\n<p class=\"Stk2\">\r\n   <span class=\"StkNr\" id=\"id709e6be2-ec79-4dae-8692-98101d22910b\">Stk. 3.</span> Hvis den unge tilhører målgruppen, jf. stk. 2, udarbejdes en uddannelsesplan i samarbejde med den unge og forældremyndighedens indehaver, hvis den unge ikke er fyldt 18 år. Af uddannelsesplanen skal det fremgå, at den unge med fordel kan tage kursus på en folkehøjskole eller en fri fagskole med mentorstøtte. Uddannelsesplanen sendes til den folkehøjskole m.v., hvorpå den unge søger optagelse.</p>\r\n<p class=\"Kapitel\" id=\"id8c53a844-8f6e-4123-be82-5c08e9b6ac52\">\r\n   <span id=\"K10\">\r\n   </span>\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Vejledning i forbindelse med ungdomsuddannelse for unge med særlige behov</p>\r\n<p class=\"Paragraf\" id=\"idb518f0a4-693f-44a0-9f03-eae4c10e6ef3\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Ungdommens Uddannelsesvejledning giver vejledning om ungdomsuddannelse for unge med særlige behov, jf. bekendtgørelse om ungdomsuddannelse for unge med særlige behov.</p>\r\n<p class=\"Kapitel\" id=\"id724b79a1-2586-416e-8138-7445a872c075\">\r\n   <span id=\"K11\">\r\n   </span>\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Underretningspligt</p>\r\n<p class=\"Paragraf\" id=\"id1821df29-9301-4697-b6f8-544cd0637c94\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Når uddannelsesinstitutionen vurderer, at der er en overhængende risiko for, at den unge afbryder et skole- eller uddannelsesforløb af mindst 3 måneders varighed uden at påbegynde et nyt, skal institutionen straks tage kontakt til Ungdommens Uddannelsesvejledning i den kommune, hvor den unge er tilmeldt folkeregistret, med henblik på at fastholde den unge i uddannelse.</p>\r\n<p class=\"Stk2\">\r\n   <span class=\"StkNr\" id=\"id362ef1df-2cdd-418c-9e56-70987d0cf22e\">Stk. 2.</span> Ved indgåelse og ophævelse af uddannelsesaftaler efter lov om erhvervsuddannelser underretter den skole, der foretager registreringen af uddannelsesaftalen eller ophævelsen, Ungdommens Uddannelsesvejledning i den kommune, hvor den unge er tilmeldt folkeregisteret, herom.</p>\r\n<p class=\"Stk2\">\r\n   <span class=\"StkNr\" id=\"id95047557-1680-4511-8d8a-71effeeccc1d\">Stk. 3.</span> Når den unge er under 18 år, og uddannelsesinstitutionen foretager underretning efter stk. 2 og kontakt efter stk. 1, skal uddannelsesinstitutionen tillige underrette forældremyndighedens indehaver.</p>\r\n<p class=\"Stk2\">\r\n   <span class=\"StkNr\" id=\"ide65aee3e-785c-4b6e-aa33-879e9bde8a4c\">Stk. 4.</span> Underretningen efter stk. 2 og kontakt efter stk. 1 skal ske elektronisk via Undervisningsministeriets fælles datagrundlag, jf. § 22, til Ungdommens Uddannelsesvejledning i den kommune, hvor den unge er tilmeldt folkeregisteret, og skal ske uden unødigt ophold. Underretningen af forældremyndighedens indehaver, jf. stk. 3, skal ske samtidigt med underretningen af Ungdommens Uddannelsesvejledning.</p>\r\n<p class=\"Kapitel\" id=\"id54c34b15-127f-4fbd-b6c8-a8c27fdfe637\">\r\n   <span id=\"K12\">\r\n   </span>\r\n   <span id=\"Kap12\">Kapitel 12</span>\r\n</p>\r\n<p class=\"KapitelOverskrift2\">Undervisningsministeriets fælles datagrundlag</p>\r\n<p class=\"Paragraf\" id=\"ida0c6416a-9344-489a-8507-9e194124265e\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Kommunalbestyrelsen skal sikre, at oplysninger på individniveau om unges uddannelses- og beskæftigelsesmæssige status elektronisk bliver indberettet til det fælles datagrundlag i Undervisningsministeriet, jf. lov om vejledning om uddannelse og erhverv samt pligt til uddannelse, beskæftigelse m.v.</p>\r\n<p class=\"Kapitel\" id=\"id86890435-3831-4fc2-a562-42c6402cf65d\">\r\n   <span id=\"K13\">\r\n   </span>\r\n   <span id=\"Kap13\">Kapitel 13</span>\r\n</p>\r\n<p class=\"KapitelOverskrift2\">Samarbejde</p>\r\n<p class=\"Paragraf\" id=\"id7efe1f41-9f29-4310-9eb3-7e7f9559c188\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Med henblik på at tilvejebringe en sammenhængende og koordineret vejledningsindsats skal Ungdommens Uddannelsesvejledning indgå i et samarbejde med de regionale vejledningscentre (Studievalg), ungdomsuddannelsesinstitutioner og andre uddannelsesinstitutioner, jobcentre, erhvervslivet, arbejdsmarkedets parter, skoler og institutioner, der udbyder folkeoplysende aktiviteter, institutioner, der udbyder uddannelse og undervisning til unge med særlige behov, skoleforvaltningen, herunder pædagogisk psykologisk rådgivning, socialforvaltningen, Den Nationale Videns- og Specialrådgivningsorganisation (VISO) samt Ungdommens Uddannelsesvejledning i andre geografiske områder, hvor dette samarbejde er relevant.</p>\r\n<p class=\"Stk2\">\r\n   <span class=\"StkNr\" id=\"id042e9145-4b34-41a5-8d4f-f15698be7825\">Stk. 2.</span> Samarbejdet skal omfatte konkrete vejledningsaktiviteter samt udvikling, tilrettelæggelse og koordinering af den samlede vejledningsindsats.</p>\r\n<p class=\"Stk2\">\r\n   <span class=\"StkNr\" id=\"idd0924508-12bf-4f91-bb7f-0d9e89c55b38\">Stk. 3.</span> Tilrettelæggelse og gennemførelse af vejledningsaktiviteterne, jf. kapitlerne 3 og 4, skal ske i samarbejde mellem Ungdommens Uddannelsesvejledning og de uddannelsesinstitutioner og virksomheder m.v., der står for gennemførelsen af aktiviteterne. Samarbejdet omfatter bl.a. aktiviteternes formål, indhold og varighed og tidsmæssig placering på året.</p>\r\n<p class=\"Paragraf\" id=\"id80b0c794-8e59-4fff-8746-f42207f60c73\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Med henblik på at tilvejebringe et helhedsorienteret vejledningsforløb i folkeskolen tilrettelægges indsatsen i henhold til kapitel 4 i samarbejde med skolens leder.</p>\r\n<p class=\"Stk2\">\r\n   <span class=\"StkNr\" id=\"idec483200-93b8-476b-84ca-89b8245a5b71\">Stk. 2.</span> Skolens leder sikrer, at vejledningsforløbet sker i tilknytning til folkeskolens løbende interne evaluering, jf. folkeskolelovens regler herom.</p>\r\n<p class=\"Stk2\">\r\n   <span class=\"StkNr\" id=\"id27402bfa-b539-4ab2-84c0-cfc56b8a987e\">Stk. 3.</span> Skolens leder sikrer, at arbejdet med elevernes uddannelses- og erhvervsvejledning kan foregå inden for skolens fysiske rammer og i elevens undervisningstid.</p>\r\n<p class=\"Stk2\">\r\n   <span class=\"StkNr\" id=\"idc88a2acd-6da4-4bf6-a564-cb79d0060d8d\">Stk. 4.</span> Skolens leder stiller egnede lokaler til rådighed for Ungdommens Uddannelsesvejledning, hvor samtaler kan finde sted, undervisnings- og vejledningsmaterialer kan opbevares, og IT-udstyr kan anvendes.</p>\r\n<p class=\"Stk2\">\r\n   <span class=\"StkNr\" id=\"id89fc1b54-14b4-4bbf-892c-dcb029a7ee33\">Stk. 5.</span> Ungdommens Uddannelsesvejledning sikrer, at arbejdet med elevernes uddannelses- og erhvervsvejledning kan indgå hensigtsmæssigt i skolens samlede planlægning og undervisning.</p>\r\n<p class=\"Stk2\">\r\n   <span class=\"StkNr\" id=\"id63e710af-2ab9-465b-9bad-e44a6e54c924\">Stk. 6.</span> Ungdommens Uddannelsesvejledning afholder møder med grundskolerne, udbyderne af 10. klasse og ungdomsuddannelsesinstitutionerne på baggrund af underretningen fra ungdomsuddannelsesinstitutionerne om elevernes udbytte af undervisningen, jf. kapitel 3 a i lov om vejledning om uddannelse og erhverv samt pligt til uddannelse, beskæftigelse m.v.</p>\r\n<p class=\"Kapitel\" id=\"idbe100ce6-c388-4364-97c8-e0c16779e06a\">\r\n   <span id=\"K14\">\r\n   </span>\r\n   <span id=\"Kap14\">Kapitel 14</span>\r\n</p>\r\n<p class=\"KapitelOverskrift2\">Kvalitetsudvikling, kvalitetssikring og resultatmål</p>\r\n<p class=\"Paragraf\" id=\"idff33741f-3625-40e1-a798-109f94e70495\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Ungdommens Uddannelsesvejledning skal have et system til kvalitetsudvikling og kvalitetssikring af den vejledning, der udbydes. Systemet skal, med udgangspunkt i de i henhold til kapitel 1 og § 10, stk. 1, i lov om vejledning om uddannelse og erhverv samt pligt til uddannelse, beskæftigelse m.v., opstillede mål og rammer, som minimum belyse vejledningens omfang, resultater og effekter samt samarbejdet mellem Ungdommens Uddannelsesvejledning og andre aktører, jf. § 23, stk. 1.</p>\r\n<p class=\"Paragraf\" id=\"id64daae3a-9044-450d-9083-b5ba7d69f6b8\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Ungdommens Uddannelsesvejledning udarbejder årligt en plan for opfølgning med henblik på at gennemføre den udvikling af vejledningen, som resultaterne af kvalitetssikringssystemet giver anledning til.</p>\r\n<p class=\"Paragraf\" id=\"id28d00efa-0b62-435a-8a38-f7ba3f0d2050\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Som en del af systemet til kvalitetsudvikling og kvalitetssikring indgår som minimum følgende:</p>\r\n<p class=\"Liste1\">\r\n   <span class=\"Liste1Nr\" id=\"id83e4428a-3df2-4cea-9a71-d2c511f81eff\">1)</span> Overgangsfrekvenser for overgangen mellem grundskole og ungdomsuddannelse, forberedende grunduddannelse eller anden aktivitet for de elever, der vejledes af Ungdommens Uddannelsesvejledning.</p>\r\n<p class=\"Liste1\">\r\n   <span class=\"Liste1Nr\" id=\"ide7258b4c-4484-4689-86d2-d372718da08b\">2)</span> En årlig brugerundersøgelse, der omfatter de personer, der er modtagere af vejledning af Ungdommens Uddannelsesvejledning.</p>\r\n<p class=\"Liste1\">\r\n   <span class=\"Liste1Nr\" id=\"idd2d21c83-9dd7-4799-9a21-a5b15ded2d79\">3)</span> Opgørelse over antallet af dage fra Ungdommens Uddannelsesvejledning er blevet bekendt med, at en 15-17-årig ikke følger sin uddannelsesplan, til Ungdommens Uddannelsesvejledning kontakter den unge, jf. § 11, stk. 1, i bekendtgørelse om pligt til uddannelse, beskæftigelse eller anden aktivitet.</p>\r\n<p class=\"Liste1\">\r\n   <span class=\"Liste1Nr\" id=\"id8d0adcce-b436-40c7-afb6-bbe51c3f83b1\">4)</span> Opgørelse over antallet af dage fra Ungdommens Uddannelsesvejledning er blevet bekendt med, at en 15-17-årig ikke følger sin uddannelsesplan, til Ungdommens Uddannelsesvejledning tilbyder den unge en ny aktivitet, jf. bekendtgørelse om pligt til uddannelse, beskæftigelse eller anden aktivitet.</p>\r\n<p class=\"Liste1\">\r\n   <span class=\"Liste1Nr\" id=\"id67fecb7b-677e-42b5-88db-db255a2868e8\">5)</span> Andel af 15-17-årige unge, der af Ungdommens Uddannelsesvejledning vurderes ikke-uddannelsesparate.</p>\r\n<p class=\"Paragraf\" id=\"id3aad496d-ee9c-463a-af4d-4a253d3f9672\">\r\n   <span id=\"P28\">\r\n   </span>\r\n   <span class=\"ParagrafNr\" id=\"Par28\">§ 28.</span> Ungdommens Uddannelsesvejledning offentliggør en beskrivelse af systemet til kvalitetsudvikling og kvalitetssikring og de opnåede resultater på en lettilgængelig måde på de berørte kommuners hjemmesider.</p>\r\n<p class=\"Kapitel\" id=\"idb9b9acf0-37ec-452c-af6a-8c5a10496348\">\r\n   <span id=\"K15\">\r\n   </span>\r\n   <span id=\"Kap15\">Kapitel 15</span>\r\n</p>\r\n<p class=\"KapitelOverskrift2\">Uddannelseskrav til vejlederne</p>\r\n<p class=\"Paragraf\" id=\"idffdb20b0-b3ed-4a0a-af8b-bfa62e535f75\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 29.</span> Vejledningen efter denne bekendtgørelse skal varetages af personer, der har enten en professionsbacheloruddannelse i forvaltning med studieretning i uddannelses- og erhvervsvejledning, en diplomuddannelse i uddannelses-, erhvervs- og karrierevejledning eller en masteruddannelse i vejledning, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"id248f58ac-288e-4ab7-ab84-2afcaf182e37\">Stk. 2.</span> Vejledningen kan endvidere varetages af:</p>\r\n<p class=\"Liste1\">\r\n   <span class=\"Liste1Nr\" id=\"id5ed118df-49c2-4398-a845-061bfc8967e2\">1)</span> Personer, som har mindst 5 års erhvervserfaring som vejleder og har gennemført en af følgende tidligere vejlederuddannelser:</p>\r\n<p class=\"Liste2\">\r\n   <span class=\"Liste2Nr\" id=\"idc0750e13-eaf0-4c54-a22e-f05c7663cd6f\">a)</span> Skole- og/eller ungdomsvejlederuddannelsen (Danmarks Lærerhøjskole m.fl.).</p>\r\n<p class=\"Liste2\">\r\n   <span class=\"Liste2Nr\" id=\"idae798536-e437-4509-8d09-5750dd070f64\">b)</span> Voksenvejlederuddannelsen (Danmarks Lærerhøjskole, Danmarks Erhvervspædagogiske Læreruddannelse m.fl.).</p>\r\n<p class=\"Liste2\">\r\n   <span class=\"Liste2Nr\" id=\"id7915eddb-3b0c-477e-8730-4f7942986a0f\">c)</span> Uddannelsen som uddannelses- og erhvervsvejleder ved erhvervsskolerne (Danmarks Erhvervspædagogiske Læreruddannelse).</p>\r\n<p class=\"Liste2\">\r\n   <span class=\"Liste2Nr\" id=\"id7a336210-1784-47fb-b1ee-6acac153b0fa\">d)</span> Studievejlederuddannelsen for studievejledere på gymnasier, hf-kurser og voksenuddannelsescentre (Undervisningsministeriet).</p>\r\n<p class=\"Liste2\">\r\n   <span class=\"Liste2Nr\" id=\"id64eb404a-2abd-49dd-883e-ba2809778017\">e)</span> Grunduddannelsen for uddannelsesvejledere inden for almen voksenuddannelse (Undervisningsministeriet).</p>\r\n<p class=\"Liste1\">\r\n   <span class=\"Liste1Nr\" id=\"idc0ad450f-c96e-4515-9664-3c75ddf0cc2f\">2)</span> Personer, som har mindst 3 års erhvervserfaring som vejleder og inden den 1. august 2008 har gennemført de tre basismoduler i diplomuddannelsen i uddannelses- og erhvervsvejledning.</p>\r\n<p class=\"Liste1\">\r\n   <span class=\"Liste1Nr\" id=\"id61ee3320-1feb-44a0-8ebd-c68a90b59d53\">3)</span> Personer, der kan dokumentere et tilsvarende vejledningsfagligt kompetenceniveau ved en realkompetencevurdering.</p>\r\n<p class=\"Stk2\">\r\n   <span class=\"StkNr\" id=\"id3b697766-0b3e-4382-9d6b-8c1b974d8777\">Stk. 3.</span> Ved alle nyansættelser skal ansøgeren opfylde uddannelseskravet eller dokumentere sine kompetencer efter stk. 1 eller 2. Er det ikke muligt at ansætte en egnet ansøger, der opfylder kravene efter stk. 1 eller 2, kan der ansættes ansøgere, som herefter indgår i kommunalbestyrelsens efteruddannelsesplaner, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"id0d09583b-1ae8-4c76-855d-2e8894798f51\">Stk. 4.</span> Kommunalbestyrelsen skal have en plan for, hvornår alle vejledere kan leve op til uddannelseskravene i stk. 1 og 2.</p>\r\n<p class=\"Kapitel\" id=\"id628469cf-a890-4e9c-bad4-db66614287ca\">\r\n   <span id=\"K16\">\r\n   </span>\r\n   <span id=\"Kap16\">Kapitel 16</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"id68b594f3-1fc5-415b-8b93-308d13566c78\">\r\n   <span id=\"P30\">\r\n   </span>\r\n   <span class=\"ParagrafNr\" id=\"Par30\">§ 30.</span> Bekendtgørelsen træder i kraft den 1. januar 2019.</p>\r\n<p class=\"Stk2\">\r\n   <span class=\"StkNr\" id=\"id4b81e4e8-27d9-4656-b7a4-e3475c925132\">Stk. 2.</span> Bekendtgørelse nr. 774 af 14. juni 2017 om vejledning om valg af ungdomsuddannelse og erhverv ophæves.</p>\r\n<p class=\"Paragraf\" id=\"idfd290be4-85b2-4a62-b851-50c413c06dee\">\r\n   <span id=\"P31\">\r\n   </span>\r\n   <span class=\"ParagrafNr\" id=\"Par31\">§ 31.</span> Kommunalbestyrelsen skal i forhold til målgruppevurderingen til forberedende grunduddannelse per 1.april 2019 have opgjort:</p>\r\n<p class=\"Liste1\">\r\n   <span class=\"Liste1Nr\" id=\"iddbe54f8d-2c91-4716-8182-1383cf897d68\">1)</span> Antallet af unge med en positiv målgruppevurdering.</p>\r\n<p class=\"Liste1\">\r\n   <span class=\"Liste1Nr\" id=\"id97fb0d9e-b625-4d34-8360-6ab5eb9f567d\">2)</span> Antallet af unge, som er ved at blive målgruppevurderet, og forventes positivt målgruppevurderet.</p>\r\n<p class=\"Liste1\">\r\n   <span class=\"Liste1Nr\" id=\"idf611ea1b-f763-436d-9868-953a790132d9\">3)</span> Antallet af unge, som forventes positivt målgruppevurderet til opstart 1. august.</p><div class=\"Givet\" id=\"Givet\"><p class=\"Givet\" align=\"center\">Styrelsen for Undervisning og Kvalitet, den 12. december 2018</p><p class=\"Sign1\" align=\"center\">Direktør <br />Birgitte Hansen</p><p class=\"Sign2\" align=\"right\">/ Kim Andersen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "popularTitle": "Vejledningsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/2018"
        },
        {
            "displayName": "Accession",
            "displayValue": "B20180149605"
        },
        {
            "displayName": "Entydig dokumentidentifikation",
            "displayValue": "CU000518"
        },
        {
            "displayName": "Dato for førstegangsindlæggelse",
            "displayValue": "15/12/2018"
        },
        {
            "displayName": "Dato for indlæggelse",
            "displayValue": "15/12/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1496"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "12/12/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Undervisningsmin., <br />Styrelsen for Undervisning og Kvalitet,  j.nr. 18/15467"
        },
        {
            "displayName": "Stikord",
            "displayValue": "Vejledning"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}