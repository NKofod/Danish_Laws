{
    "id": 55647,
    "title": "Vejledning om højlagre, der er omfattet af brandlovgivningen. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 11305 af 31/03/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om højlagre, der er omfattet af  \r\n\r\n brandlovgivningen. </H1>  \r\n\r\n<P></P>  \r\n\r\n<BR>  \r\n\r\n<P>1 INDLEDNING </P>  \r\n\r\n<P>Tekniske forskrifter af februar 1981 for korn- og foderstofvirksomheder,  \r\n\r\n tekniske forskrifter af februar 1981 for plastforarbejdning og plastoplag og  \r\n\r\n tekniske forskrifter af 1. februar 1983 for visse brandfarlige virksomheder  \r\n\r\n og oplag indeholder regler om højlagre. </P>  \r\n\r\n<P>Disse regler er bortfaldet og erstattet af justitsministeriets  \r\n\r\n bekendtgørelse nr. 37 af 6. februar 1984 om ændring af bekendtgørelse om  \r\n\r\n visse brandfarlige virksomheder og oplag. </P>  \r\n\r\n<P>2 DEFINITIONER </P>  \r\n\r\n<P>2.1 Højlager: Bygning på over 600 kvm med oplagring i større højde end 6 m  \r\n\r\n over gulv. </P>  \r\n\r\n<P>2.2 Højlager, der er omfattet af brandlovgivningen: Højlager for oplagring  \r\n\r\n af </P>  \r\n\r\n<UL CLASS=PLAIN-LIST>  \r\n\r\n<LI>a) brandfarlige væsker i emballage, b) produkter i brændbar emballage, c)  \r\n\r\n korn, foderstoffer, tobak eller sukker i emballage og d) plast, papirvarer,  \r\n\r\n tekstiler, tæpper, tovværk, gummi, tagpap, asfalt, tjære eller kolonialvarer.  \r\n\r\n</LI>  \r\n\r\n</UL>  \r\n\r\n<P>Oplagring som nævnt under b-d i butikkers salgs- og lagerområder er dog  \r\n\r\n undtaget. </P>  \r\n\r\n<P>2.3 Pakkeafsnit: Bygning eller rum, der anvendes til emballering af  \r\n\r\n produkter. </P>  \r\n\r\n<P>3 ANSØGNINGER OG TILLADELSER </P>  \r\n\r\n<P>3.1 Højlager må kun oprettes, udvides eller ændres på de vilkår, som  \r\n\r\n Statens brandinspektion i hvert enkelt tilfælde anser det for fornødent at  \r\n\r\n stille. </P>  \r\n\r\n<P>3.2 Ansøgning (stilet til Statens brandinspektion) skal indsendes til den  \r\n\r\n stedlige brandmyndighed, som videresender ansøgningen til brandinspektionen  \r\n\r\n med påtegning om brandmyndighedens indstilling til det ansøgte. </P>  \r\n\r\n<P>3.3 Ansøgning med tilhørende tegningsmateriale skal indsendes i mindst 3  \r\n\r\n eksemplarer. Al tekst på tegninger m.v. skal være affattet på dansk, eller  \r\n\r\n ansøgningen skal vedlægges en dansk oversættelse. </P>  \r\n\r\n<P>4 PLACERING, OPFØRELSE OG INDRETNING </P>  \r\n\r\n<P>4.1 Almindeligt. </P>  \r\n\r\n<P>4.1.1 Højlager skal placeres, opføres og indrettes som angivet i  \r\n\r\n efterfølgende punkter 4.2 - 4.8, jfr. dog punkterne 4.1.2 og 4.1.3. </P>  \r\n\r\n<P>4.1.2 Hvis oplagring af produkter i brændbar emballage sker ved  \r\n\r\n temperaturer, der er lavere end minus 20 grader C (frostlager), kan reglerne  \r\n\r\n i kapitel 5 anvendes. </P>  \r\n\r\n<P>4.1.3 Til højlager for oplagring af brandfarlige væsker i emballage vil  \r\n\r\n der normalt blive stillet strengere krav end de, der er angivet i punkterne  \r\n\r\n 4.2 - 4.8. </P>  \r\n\r\n<P>4.1.4 Alle efterfølgende henvisninger til krav i tekniske forskrifter har  \r\n\r\n relation til tekniske forskrifter af 1. februar 1983 for visse brandfarlige  \r\n\r\n virksomheder og oplag. Disse forskrifter forhandles af Schultz' Boghandel,  \r\n\r\n Lovafdelingen, Møntergade 19, 1116 København K, tlf. 01 141195. </P>  \r\n\r\n<P>4.2 Rumindhold og stablingshøjde. </P>  \r\n\r\n<P>4.2.1 Rumindholdet må ikke overstige 60.000 kbm. </P>  \r\n\r\n<P>4.2.2 For hver påbegyndt 0,5 m reol- eller stablingshøjde over 8 m  \r\n\r\n reduceres det i punkt 4.2.1 angivne rumindhold med 1.000 kbm. </P>  \r\n\r\n<P>4.3 Afstandsforhold. </P>  \r\n\r\n<P>4.3.1 Højlager skal have en afstand af mindst 10 m til naboskel samt vej-  \r\n\r\n og stimidte. </P>  \r\n\r\n<P>4.3.2 Afstandsforhold til bygninger m.v. på egen grund fastsættes efter  \r\n\r\n reglerne i punkterne 7.2.1 og 7.2.2, jfr. 7.2.6, i de tekniske forskrifter.  \r\n\r\n</P>  \r\n\r\n<P>4.4 Brandsektion. </P>  \r\n\r\n<P>4.4.1 Højlager skal udgøre en selvstændig brandsektion, der </P>  \r\n\r\n<P>enten er fritliggende, jfr. punkt 7.2.4 i de tekniske forskrifter, </P>  \r\n\r\n<P>eller er adskilt fra andre bygninger eller rum som angivet i efterfølgende  \r\n\r\n punkter 4.4.2 - 4.4.5. </P>  \r\n\r\n<P>4.4.2 Sektionsafgrænsende vægge skal udføres af mur eller beton som mindst  \r\n\r\n BS-væg 60 - dog mindst BS-væg 120, hvis reol- eller stablingshøjden  \r\n\r\n overstiger 8 m. </P>  \r\n\r\n<P>Åbninger i sektionsafgrænsende vægge skal lukkes med mindst BS-dør 60.  \r\n\r\n</P>  \r\n\r\n<P>4.4.3 Ved ydervæg, der er ringere end BD-væg 60, skal en  \r\n\r\n sektionsafgrænsende væg videreføres gennem ydervæggen til en afstand af  \r\n\r\n mindst 0,5 m fra bygningens udvendige side. Alternativt kan ydervæggen  \r\n\r\n udføres med en brandmodstandsevne på mindst 60 minutter på en strækning af  \r\n\r\n mindst 5 m ved den sektionsafgrænsende væg. </P>  \r\n\r\n<P>4.4.4 Ved tag, der er ringere end BD-bygningsdel 60, skal en  \r\n\r\n sektionsafgrænsende væg føres op over taget med en forsvarligt afdækket  \r\n\r\n brandkam af samme konstruktion som den underliggende væg med en højde af  \r\n\r\n mindst 0,5 m målt vilkelret på tagfladen. En muret kam skal have vandrette  \r\n\r\n skifter. Brandkam kan udelades, når taget udføres med en brandmodstandsevne  \r\n\r\n på mindst 60 minutter i et mindst 5 m bredt bælte ved den sektionsafgrænsende  \r\n\r\n væg. Dette bælte skal være understøttet og fastholdt af konstruktioner med  \r\n\r\n samme brandmodstandsevne. </P>  \r\n\r\n<P>4.4.5 Kravene i punkterne 6.1.4, 6.2.1 e, 6.2.2 a og d, 6.2.3 a, c og d,  \r\n\r\n 6.2.4 og 6.2.5 i de tekniske forskrifter skal opfyldes. </P>  \r\n\r\n<P>4.4.6 Flugtveje, opvarmning og ventilation skal opfylde kravene i  \r\n\r\n punkterne 6.5, 6.6 og 6.7 i de tekniske forskrifter. </P>  \r\n\r\n<P>4.5 Brandventilation. </P>  \r\n\r\n<P>4.5.1 Højlager skal forsynes med brandventilation, medmindre taget er let  \r\n\r\n gennembrændeligt. </P>  \r\n\r\n<P>4.5.2 Brandventilation skal udføres med et frit åbningsareal på ca. 5  \r\n\r\n procent af gulvarealet. </P>  \r\n\r\n<P>4.5.3 Kravene i punkterne 6.3.1 b og c, 6.3.2 b og 6.3.3 i de tekniske  \r\n\r\n forskrifter skal opfyldes. </P>  \r\n\r\n<P>4.6 Sprinkleranlæg. </P>  \r\n\r\n<P>4.6.1 Højlager med et rumindhold på over 16.000 kbm eller med reol- eller  \r\n\r\n stablingshøjde på over 8 m skal forsynes med automatisk sprinkleranlæg. </P>  \r\n\r\n<P>4.6.2 En brandsektion, der er forsynet med sprinkleranlæg, kan indeholde  \r\n\r\n såvel højlager som et til højlageret hørende pakkeafsnit, hvis dette ikke er  \r\n\r\n større end ca. 200 kvm. </P>  \r\n\r\n<P>4.6.3 Kravene i punkterne 6.4.3 og 6.4.4 i de tekniske forskrifter skal  \r\n\r\n opfyldes. </P>  \r\n\r\n<P>4.7 Konstruktive forhold. </P>  \r\n\r\n<P>4.7.1 Bærende konstruktioner skal udføres som mindst BS- bygningsdel 60.  \r\n\r\n</P>  \r\n\r\n<P>4.7.2 Ydervægge skal udføres af mur eller beton som mindst BS-væg 60. Fra  \r\n\r\n en højde af 2,5 m over terræn kan ydervægge dog udføres af stålplader. </P>  \r\n\r\n<P>4.7.3 Loftsoverflader samt indvendige og udvendige vægoverflader må ikke  \r\n\r\n være ringere end overflader på klasse 1 beklædning. </P>  \r\n\r\n<P>4.7.4 Kravene i punkterne 2.2.1, 2.2.3 d og 2.2.4 i de tekniske  \r\n\r\n forskrifter skal opfyldes. </P>  \r\n\r\n<P>4.8 Brandslukning, ordensregler m.v. </P>  \r\n\r\n<P>Kravene i punkt 3.3 samt i kapitlerne 8 og 9 i de tekniske forskrifter  \r\n\r\n skal opfyldes. </P>  \r\n\r\n<P>5 FROSTLAGER </P>  \r\n\r\n<P>5.1 Almindeligt. </P>  \r\n\r\n<P>Højlager for oplagring af produkter i brændbar emballage ved temperaturer,  \r\n\r\n der er lavere end minus 20 grader C, kan placeres, opføres og indrettes som  \r\n\r\n angivet i efterfølgende punkter 5.2 - 5.8. </P>  \r\n\r\n<P>5.2 Rumindhold og stablingshøjde. </P>  \r\n\r\n<P>Rumindholdet må ikke overstige 30.000 kbm. Reol- eller stablingshøjde må  \r\n\r\n ikke overstige 12 m. </P>  \r\n\r\n<P>5.3 Afstandsforhold. </P>  \r\n\r\n<P>Kravene i foranstående punkt 4.3 skal opfyldes. </P>  \r\n\r\n<P>5.4 Brandsektion. </P>  \r\n\r\n<P>Kravene i foranstående punkt 4.4 skal opfyldes. </P>  \r\n\r\n<P>5.5 Brandventilation. </P>  \r\n\r\n<P>I modstående ydervægge skal der anbringes lemme, der er let oplukkelige  \r\n\r\n udefra, med et samlet, frit åbningsareal på ca. 3 procent af gulvarealet.  \r\n\r\n</P>  \r\n\r\n<P>5.6 Sprinkleranlæg. </P>  \r\n\r\n<P>Intet krav. </P>  \r\n\r\n<P>5.7 Konstruktive forhold. </P>  \r\n\r\n<P>Kravene i foranstående punkt 4.7 skal opfyldes - dog kan der anvendes PIR-  \r\n\r\n og PUR-isolering i tæt samlede stålpladevægge og stålpladetage. </P>  \r\n\r\n<P>5.8 Brandslukning, ordensregler m.v. </P>  \r\n\r\n<P>Kravene i punkterne 3.3 og 8.1.1 samt i kapitel 9 i de tekniske  \r\n\r\n forskrifter skal opfyldes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19861130560"
        },
        {
            "displayName": "Entydig dokumentidentifikation",
            "displayValue": "CM014537"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "28/03/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11305"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "31/03/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}