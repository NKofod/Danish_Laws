{
    "id": 79097,
    "title": "Cirkulæreskrivelse til samtlige dyrlæger ved virksomheder autoriserede til udførsel af kød, slagteaffald og kødvarer, slagtede kaniner og/eller slagtet fjerkræ og fjerkræprodukter (Anmeldelse af ulykkestilfælde og erhvervssygdomme) ",
    "documentTypeId": "210",
    "isSagsforlobPeriodValid": false,
    "shortName": "CIS nr 13070 af 15/07/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til samtlige dyrlæger ved  \r\n\r\n virksomheder autoriserede til udførsel af kød, slagteaffald og kødvarer,  \r\n\r\n slagtede kaniner og/eller slagtet fjerkræ og fjerkræprodukter (Anmeldelse af  \r\n\r\n ulykkestilfælde og erhvervssygdomme) </H1>  \r\n\r\n<P></P>  \r\n\r\n<BR>  \r\n\r\n<P>Sikringsstyrelsen har ved cirkulære af 4. juni 1976 vedrørende  \r\n\r\n statsinstitutioners anmeldelse af ulykkestilfælde og erhvervssygdomme i  \r\n\r\n henhold til ulykkesforsikringsloven henledt opmærksomheden på de gældende  \r\n\r\n regler om anmeldelse af ulykkestilfælde og erhvervssygdomme. </P>  \r\n\r\n<P>Fra cirkulæret skal fremhæves følgende punkter, idet tilføjes, at  \r\n\r\n cirkulæret i sin helhed kan fås udleveret ved henvendelse til Afdelingen for  \r\n\r\n kødkontrol, (01) 11 48 88 lok. 225 og 275. </P>  \r\n\r\n<P>&#187;Anmeldelse skal indgives til sikringsstyrelsen i følgende tilfælde:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) såfremt tilfældet må antages at medføre invaliditet, skal anmeldelse  \r\n\r\n ske snarest muligt og senest inden 8 dage, </LI>  \r\n\r\n<LI>b) såfremt tilfældet har medført uarbejdsdygtighed i 3 uger skal  \r\n\r\n anmeldelse indgives inden 8 dage derefter, </LI>  \r\n\r\n<LI>c) medfører tilfældet døden, skal sikringsstyrelsen underrettes inden 48  \r\n\r\n timer (telefon (01) 29 95 33) og formel anmeldelse indgives snarest muligt,  \r\n\r\n</LI>  \r\n\r\n<LI>d) medfører tilfældet krav på godtgørelse af udgifter til proteser,  \r\n\r\n briller eller andre hjælpemidler, sygebehandling eller optræning, indsendes  \r\n\r\n anmeldelse inden 8 dage. </LI>  \r\n\r\n</UL>  \r\n\r\n<P>Tilfælde, der ikke med rimelighed kan antages at medføre krav på ydelser,  \r\n\r\n som f.eks. bløddelslæsioner eller andre bagatelskader, bør således ikke  \r\n\r\n anmeldes, med mindre skadelidte selv ønsker det, eller med mindre de medfører  \r\n\r\n uarbejdsdygtighed i 3 uger og derover.&#171; </P>  \r\n\r\n<P>&#187;Af hensyn til eventuel senere anmeldelse af tilfældet, bør der dog i  \r\n\r\n de tilfælde, hvor anmeldelse skønnes ikke at burde indgives til styrelsen,  \r\n\r\n gøres fyldige notater om tilfældet svarende til de oplysninger, der normalt  \r\n\r\n afgives ved anmeldelse af ulykkestilfælde, eventuel udfærdiges anmeldelse,  \r\n\r\n der beror på tjenestestedet.&#171; </P>  \r\n\r\n<P>&#187;Staten yder efter ulykkesforsikringsloven erstatning til såvel  \r\n\r\n fastansatte som til midlertidigt beskæftigede.&#171; </P>  \r\n\r\n<P>&#187;Ulykkestilfælde, der indtræffer på vejen til eller fra  \r\n\r\n tjenestestedet, falder uden for loven, såfremt den pågældende ikke ved  \r\n\r\n udførelsen af tjenesteanliggende må siges også på sin vej til eller fra  \r\n\r\n tjenestestedet at udføre arbejde i institutionens tjeneste.&#171; </P>  \r\n\r\n<P>&#187;Opmærksomheden henledes på, at dette cirkulære ikke indskrænker  \r\n\r\n pligten i henhold til arbejdsministeriets bekendtgørelse af 2. maj 1973 om  \r\n\r\n anmeldelse af ulykkestilfælde og forgiftningstilfælde til  \r\n\r\n arbejdstilsynet,&#187;-jvf. veterinærdirektoratets skrivelse af 2. april  \r\n\r\n 1974, KK. 1609-1974 vedrørende anmeldelse af arbejdsulykker og  \r\n\r\n arbejdstilsynets ulykkesstatistik, samt at anmeldelsen i udfyldt stand skal  \r\n\r\n indsendes til veterinærdirektoratet til underskrift (arbejdsgiverens  \r\n\r\n underskrift). </P>  \r\n\r\n<P>P.V.V. </P>  \r\n\r\n<P>K. Hermansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19761307010"
        },
        {
            "displayName": "Entydig dokumentidentifikation",
            "displayValue": "CM038309"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/07/2018"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13070"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "15/07/1976"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "KK 2315-1976"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}