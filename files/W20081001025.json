{
    "id": 124366,
    "title": "Fradrag i efterløn for ferie optjent i 2005",
    "documentTypeId": "240",
    "isSagsforlobPeriodValid": true,
    "shortName": "KEN nr 10010 af 22/08/2008",
    "documentHtml": "<div class=\"bjelke\">Den fulde tekst</div><p class=\"Titel2\">Fradrag i efterløn for ferie optjent i 2005</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet modtog efterløn og anmodede i november 2006 om udbetaling af 21 dages feriegodtgørelse, som hun havde optjent i 2005, og som skulle afvikles i ferieåret 2006/2007, der udløb den 30. april 2007.</div>\r\n        </p>\r\n        <p class=\"Tekst2\">\r\n          <div>I brev af 6. november 2006 vejledte a-kassen medlemmet om regelændringen pr. 1. maj 2006, der ville bevirke, at hun i efterlønnen skulle have modregnet for ferie, uanset om ferien blev holdt eller ej.</div>\r\n        </p>\r\n        <p class=\"Tekst2\">\r\n          <div>A-kassen oplyste endvidere, at der foregik både juridiske og politiske drøftelser om ændringen, og man anbefalede derfor, at hun ventede med at få udbetalt feriegodtgørelsen, til der kom en endelig afklaring af denne.</div>\r\n        </p>\r\n        <p class=\"Tekst2\">\r\n          <div>Af andet relevant oplyste a-kassen, at det kun var feriegodtgørelse for afholdt ferie, som ville kunne medregnes i den endelige opgørelse af skattefri præmie.</div>\r\n        </p>\r\n        <p class=\"Tekst2\">\r\n          <div>Medlemmet fastholdt sit ønske og fik underskrevet sine feriekort, således at hun kunne afholde 21 dages ferie.</div>\r\n        </p>\r\n        <p class=\"Tekst2\">\r\n          <div>Medlemmet klagede til Arbejdsdirektoratet med henvisning til, at modregningen ville være i strid med ferielovens § 34 b, hvor der fuldstændig er gjort op med, hvilke grupper, der skal have foretaget fradrag. Medlemmet anførte, at hun, i lighed med andre efterlønsmodtagere, måtte have ret til at undlade at afholde ferie i ferieåret, og i stedet få udbetalt sine feriepenge uden fradrag i efterlønnen.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet traf afgørelse om, at der skulle foretages fradrag for antallet af feriedage i medlemmets efterløn.</div>\r\n        </p>\r\n        <p class=\"Tekst2\">\r\n          <div>Medlemmet gentog sine synspunkter i klagen til Arbejdsmarkedets Ankenævn.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn tiltrådte Arbejdsdirektoratets afgørelse med henvisning til, at reglerne var ændret med virkning fra 1. maj 2006, således at der ikke længere var ret til at vælge, om ferien skulle holdes i ferieåret (med fradrag i efterlønnen) eller om feriegodtgørelsen skulle udbetales efter ferieårets udløb (uden fradrag i efterlønnen).</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 21. august 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Deres ferie i tiden fra den 13. november til den 11. december 2006 skal medføre fradrag i Deres efterløn.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 25. juni 2007.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at De modtager efterløn.</p>\r\n      <p class=\"TekstV\">I november 2006 anmodede De om udbetaling af 21 dages feriegodtgørelse (fra 10. november til 8. december 2006), som De havde optjent i 2005. Ferien skulle afvikles i ferieåret 2006/2007, der udløb den 30. april 2007.</p>\r\n      <p class=\"TekstV\">I brev af 6. november 2006 vejledte a-kassen Dem om regelændringen pr. 1. maj 2006, der bevirkede, at De skulle have modregnet for ferie i efterlønnen, uanset om ferien blev holdt eller ej.</p>\r\n      <p class=\"TekstV\">A-kassen oplyste samtidig, at der foregik både juridiske og politiske drøftelser om ændringen, og man anbefalede Dem derfor at vente med at få udbetalt feriegodtgørelsen, til der kom en endelig afklaring.</p>\r\n      <p class=\"TekstV\">A-kassen oplyste endvidere, at det kun var feriegodtgørelse for afholdt ferie, som ville kunne medregnes i den endelige opgørelse af skattefri præmie.</p>\r\n      <p class=\"TekstV\">De fastholdt Deres ønske og fik underskrevet feriekortene, således at De kunne afholde 21 dages ferie i perioden fra 13. november til 11. december 2006, men med modregning i efterlønnen for de samme dage. De klagede dog straks over afgørelsen til Arbejdsdirektoratet, som fastholdt, at feriegodtgørelsen skulle modregnes i Deres efterløn.</p>\r\n      <p class=\"TekstV\">Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, hvilken betydning arbejde og indtægter i efterlønsperioden skal have for efterlønnens størrelse. Det fremgår af § 74 h, stk. 1 i den dagældende lov om arbejdsløshedsforsikring mv.</p>\r\n      <p class=\"TekstV\">Direktøren for Arbejdsdirektoratet har fastsat regler for fradrag af indtægter i efterlønnen i bekendtgørelsen om fleksibel efterløn. Det fremgår af bekendtgørelsens § 33, stk. 2, at ferie med feriegodtgørelse medfører fradrag på ferietidspunktet i forhold til det antal feriedage, der holdes.</p>\r\n      <p class=\"TekstV\">Arbejdsmarkedets Ankenævn finder, at der skal foretages fradrag i Deres efterløn for perioden fra den 13. november til den 11. december 2006, fordi De har afholdt ferie med feriegodtgørelse, som beskrevet i bekendtgørelsens § 33, stk. 2.</p>\r\n      <p class=\"TekstV\">I Deres klage til Arbejdsdirektoratet og Arbejdsmarkedets Ankenævn har De anført, at modregning af feriegodtgørelsen i Deres efterløn vil være i strid med ferielovens § 34 b, hvor der fuldstændig er gjort op med, hvilke grupper, der skal have foretaget fradrag i feriegodtgørelsen. De mener, at De i lighed med andre efterlønsmodtagere, måtte have ret til at undlade at afholde ferie i ferieåret, og i stedet få udbetalt feriegodtgørelsen uden fradrag i efterlønnen.</p>\r\n      <p class=\"TekstV\">Som reglerne er fra 1. maj 2006 har De ikke ret til at vælge om ferien skulle holdes i ferieåret (med fradrag i efterlønnen) eller om feriegodtgørelsen skulle udbetales efter ferieårets udløb (uden fradrag i efterlønnen).</p>\r\n      <p class=\"TekstV\">Det forhold, at Arbejdsdirektoratet har ændret reglerne for udbetaling af efterløn fra 1. maj 2006, medfører ikke, at de regler, der var gældende før 1. maj 2006, kan anvendes for Deres forhold, selvom de tidligere regler ville have stillet Dem gunstigere. I den forbindelse kan nævnet henvise til, at lovens § 74 h, stk. 1 bemyndiger Direktøren for Arbejdsdirektoratet til at fastsætte regler for fradrag af indtægter i efterlønnen. Direktøren for Arbejdsdirektoratet har derfor også bemyndigelse til at ændre disse regler inden for de rammer, som Folketinget har fastsat.</p>\r\n      <p class=\"TekstV\">Tidspunktet for ændring af bekendtgørelsen betyder, at alle efterlønsmodtagere i ferieåret 2006/2007 er stillet ens.</p>\r\n      <p class=\"TekstV\">Det forhold, at det i ferielovens § 34 b, stk. 4 er anført, at der skal ske fradrag i feriepengene, hvis lønmodtageren har fået arbejdsløshedsdagpenge, ydelse efter lov om børnepasningsorlov eller kontanthjælp i ferieåret, medfører ikke, at Direktøren for Arbejdsdirektoratet er forhindret i at fastsætte regler for, hvornår der skal ske fradrag for feriegodtgørelse i efterlønnen.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 74 h, stk. 1 i lov om arbejdsløshedsforsikring m.v., jf. lovbekendtgørelse nr. 874 af 11. september 2005</p>\r\n        <p class=\"Liste1\"><span class=\"Liste1Nr\" id=\"\">–</span> § 33, stk. 2 i Arbejdsdirektoratets bekendtgørelse nr. 601 af 15. juni 2006 om fleksibel efterløn.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Arbejdsdirektoratet, Stormgade 10, Postboks 1103, 1009 København K.</p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt</p>\r\n      </p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11 . september 2005</span></p>\r\n      <p class=\"TekstV\"><span class=\"Bold\">§ 74 h.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, hvilken betydning arbejde og indtægter i efterlønsperioden skal have for efterlønnens størrelse.</p>\r\n      <p class=\"TekstV\"><span class=\"Italic\">Stk. 2</span>. …</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 601 af 15. juni 2006 om fleksibel efterløn</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Kapitel 9</span></p>\r\n      <p class=\"TekstV\"><span class=\"Italic\">Fradrag for andre indtægter mv.</span></p>\r\n      <p class=\"TekstV\"><span class=\"Bold\">§ 33.</span> Ferie med løn medfører fradrag i efterlønnen. Fradraget sker på det tidspunkt, hvor ferien holdes og med antallet af løntimer i ferieperioden.</p>\r\n      <p class=\"TekstV\"><span class=\"Italic\">Stk. 2.</span> Ferie med feriegodtgørelse medfører fradrag på ferietidspunktet i forhold til det antal feriedage, der holdes. For hver feriedag, et medlem holder, fratrækkes 1/5 af efterlønnen for en uge. Der afrundes til hele eller halve feriedage. Feriedage, der er optjent i en 6 dages uge, skal ganges med 5/6.</p>\r\n      <p class=\"TekstV\"><span class=\"Italic\">Stk. 3</span>. Udgør feriegodtgørelsen i ferieperioden et mindre beløb end fradraget i efterlønnen, kan medlemmet få udbetalt differencen som efterløn.</p>\r\n      <p class=\"TekstV\"><span class=\"Italic\">Stk. 4.</span> Et medlem, som holder ferie i et ansættelsesforhold, kan få omregnet feriegodtgørelsen pr. dag til timer. Dette sker ved at dele feriegodtgørelsens bruttobeløb med medlemmets timeløn i ansættelsesforholdet. Hvis det timetal, der fremkommer, er færre timer end fuld tid, kan medlemmet få efterløn med fradrag for de beregnede timer.</p>\r\n      <p class=\"TekstV\"><span class=\"Bold\">§ 34.</span> Feriepenge, der udbetales som et engangsbeløb i henhold til ferielovens § 30, stk. 1, i perioden med efterløn eller indenfor 3 måneder før overgang til efterløn, medfører fradrag i efterlønnen.</p>\r\n      <p class=\"TekstV\"><span class=\"Italic\">Stk. 2.</span> Feriepenge, der udbetales i henhold til ferielovens § 34 b, stk. 2 og 3, medfører fradrag i efterlønnen. Fradraget sker på det tidspunkt, hvor medlemmet får udbetalt feriepengene.</p>\r\n      <p class=\"TekstV\"><span class=\"Italic\">Stk. 3.</span> Feriepengene medfører fradrag efter det antal feriedage, der udbetales. Der afrundes til hele eller halve feriedage. For hver feriedag, et medlem får udbetalt, fratrækkes 1/5 af efterlønnen for en uge. Feriedage, der er optjent i en 6 dages uge, ganges med 5/6.</p>\r\n      <p class=\"TekstV\"><span class=\"Italic\">Stk. 4</span>. Hvis feriepengene er et mindre beløb end fradraget i efterlønnen, kan medlemmet få udbetalt differencen som efterløn.</p>\r\n      <p class=\"TekstV\"><span class=\"Italic\">Stk. 5.</span> Et medlem, som forud for overgangen til efterløn har været ansat på nedsat tid, kan få omregnet feriepengene pr. dag til timer. Omregningen sker ved at dele feriepengenes bruttobeløb pr. dag med den seneste timeløn, medlemmet havde før overgang til efterløn. Det beregnede timetal skal fradrages i efterlønnen.</p>\r\n      <p class=\"TekstV\"><span class=\"Italic\">Stk. 6.</span> For deltidsforsikrede medlemmer skal fradraget efter stk. 5 ske i forhold til den gennemsnitlige ugentlige arbejdstid, som medlemmets efterlønssats er beregnet på grundlag af.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/04/2009"
        },
        {
            "displayName": "Accession",
            "displayValue": "W20081001025"
        },
        {
            "displayName": "Entydig dokumentidentifikation",
            "displayValue": "BE003309"
        },
        {
            "displayName": "Dato for indlæggelse",
            "displayValue": "04/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10010"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "22/08/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100351-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}