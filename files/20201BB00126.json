{
    "id": 219531,
    "title": "Forslag til folketingsbeslutning om at give unge i efterværn ret til at modtage su, mens de er under uddannelse",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 126",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. januar 2021 af Jens Henrik Thulesen Dahl (DF), Karina Adsbøl (DF), Alex Arendtsen (DF), Kristian Thulesen Dahl (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at give unge i efterværn ret til at modtage su, mens de er under uddannelse</p>\r\n<p class=\"NormalInd\">Folketinget pålægger regeringen inden udgangen af indeværende folketingsår at foretage de nødvendige ændringer af reglerne med henblik på at sikre, at unge, der modtager efterværn, og som tager en uddannelse, der berettiger til statens uddannelsesstøtte (su), også får ret til at modtage su, medmindre den unge modtager anden offentlig støtte, der tilsigter at dække den unges leveomkostninger.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Formålet med efterværn er at yde støtte til unge med særlige behov og således sikre dem en god overgang til en selvstændig voksentilværelse. Tilbuddet om efterværn har hjemmel i § 76 i lov om social service, der forpligter kommunen til at vurdere, om unge i alderen 18 til 22 år, der umiddelbart op til deres 18. år har været anbragt uden for hjemmet eller har haft en fast kontaktperson, skal have hjælp i form af efterværn. Denne støtte kan efter serviceloven bl.a. være familiebehandling, en fast kontaktperson, anskaffelse af bolig eller anbringelse af den unge på et anbringelsessted. Efterværn har også til formål at understøtte den unges uddannelse og beskæftigelse.</p>\r\n<p class=\"NormalInd\">\r\n</p>\r\n<p class=\"NormalInd\">I undersøgelsen »Indkomst og egenbetaling blandt unge i efterværn – en kortlægning« udgivet af Ankestyrelsen og Børne- og Socialministeriet i 2019 fremgår det, at en del af de unge, der modtager efterværn og er under uddannelse, modtager su (127 ud af en gruppe på 754 i undersøgelsen) (»Indkomst og egenbetaling blandt unge i efterværn – en kortlægning«, Ankestyrelsen og Børne- og Socialministeriet, 2019). Det fremgår dog ikke af undersøgelsen, hvorvidt alle unge i efterværn, som tager en uddannelse, der berettiger til su, og som ikke modtager anden offentlig støtte, modtager su.</p>\r\n<p class=\"NormalInd\">\r\n</p>\r\n<p class=\"NormalInd\">Det fremgår af undersøgelsen, at reglerne om su fortolkes således, at unge, der er anbragt uden for hjemmet som led i efterværn, er under anden offentlig forsørgelse, og derfor ikke er berettigede til at modtage su. Denne fortolkning af reglerne fremgår også af Uddannelses- og Forskningsstyrelsens hjemmeside om su (https://www.su.dk/su/su-betingelser/anden-offentlig-stoette/). Imidlertid dokumenterer undersøgelsen ikke, om unge i efterværn nødvendigvis modtager anden offentlig forsørgelse.</p>\r\n<p class=\"NormalInd\">\r\n</p>\r\n<p class=\"NormalInd\">Diskussionen om su til unge i efterværn har tidligere været behandlet i Folketinget. Ved behandling af beslutningsforslag nr. B 121 om at lade unge over 18 år anbragt uden for hjemmet få muligheden for at modtage su fremsat af Dansk Folkeparti (folketingsåret 2017-18) afgav Uddannelses- og Forskningsudvalget i forlængelse af beslutningsforslaget en beretning. Heri fremhævede udvalget blandt andet, at udvalget fandt det vigtigt, at unge anbragt uden for hjemmet havde ret til at modtage su under uddannelse. Det fremgik ligeledes, at udvalget opfordrede den daværende uddannelses- og forskningsminister til at indkalde Folketingets partier til forhandlinger om, hvordan det fremover kan sikres, at unge, der er anbragt uden for hjemmet, får mulighed for at tilvælge su i stedet for uddannelseshjælp, hvis de starter en uddannelse, når undersøgelsen af området foretaget af Ankestyrelsen og Børne- og Socialministeriet forelå.</p>\r\n<p class=\"NormalInd\">\r\n</p>\r\n<p class=\"NormalInd\">Undersøgelsen blev som nævnt offentliggjort i 2019 og afspejler uklarhed på området om, hvorvidt unge i efterværn har ret til at modtage su, hvis de ikke modtager anden offentlig forsørgelse.</p>\r\n<p class=\"NormalInd\">\r\n</p>\r\n<p class=\"NormalInd\">Det er forslagsstillernes klare holdning, at unge i efterværn, som tager en uddannelse, der berettiger til su, skal modtage su på lige fod med andre borgere, medmindre det kan dokumenteres, at den unge samtidig modtager anden offentlig støtte, der tilsigter at dække leveomkostningerne. Med beslutningsforslaget pålægges regeringen derfor at ændre reglerne på området i overensstemmelse hermed.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jens Henrik Thulesen Dahl </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at give unge i efterværn ret til at modtage su, mens de er under uddannelse.</p>\r\n<p class=\"ForslagsNummer\">(Beslutningsforslag nr. B 126)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 126",
            "stateLabel": "Bortfaldet",
            "references": [
                {
                    "shortName": "2020/1 BSF 126",
                    "title": "Forslag til folketingsbeslutning om at give unge i efterværn ret til at modtage su, mens de er under uddannelse",
                    "presentationName": "Beslutningsforslag som fremsat",
                    "documentTypeId": 480,
                    "documentId": 219531,
                    "eliUri": "/eli/ft/20201BB00126",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b126/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/01/2021"
        },
        {
            "displayName": "Accession",
            "displayValue": "20201BB00126"
        },
        {
            "displayName": "Entydig dokumentidentifikation",
            "displayValue": "AX025672"
        },
        {
            "displayName": "Dato for førstegangsindlæggelse",
            "displayValue": "27/01/2021"
        },
        {
            "displayName": "Dato for indlæggelse",
            "displayValue": "27/01/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "126"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}