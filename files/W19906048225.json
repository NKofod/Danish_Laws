{
    "id": 39584,
    "title": "Sammenlægning - færdselsforhold. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60482 af 08/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ansøgning om sammenlægning af jorderne til to landbrugsejendomme, der  \r\n\r\n vil medføre trafik over hovedlandevej med en årsdøgnstrafik på 2.800 biler.  \r\n\r\n Tilladelse meddelt, idet ejendommen, der skulle nedlægges, i forvejen havde  \r\n\r\n jorder på begge sider af vejen. Det blev skønnet, at færdslen over  \r\n\r\n hovedlandevejen forbliver uændret. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sammenlægning - færdselsforhold. </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 15. december 1989 har De på vegne af Svend Erik Olling  \r\n\r\n påklaget den af Jordbrugsdirektoratet ved skrivelse af 22. november 1989  \r\n\r\n trufne afgørelse, hvorved der meddeltes afslag på ansøgning om sammenlægning  \r\n\r\n af jorderne til landbrugsejendommen matr. nr. 48 b Ramten Hede, Ørum m.fl. på  \r\n\r\n 36,2 ha med landbrugsejendommen matr. nr. 9 a Ramten By, Ørum m.fl. </P>  \r\n\r\n<P>Det fremgår af sagen, at landinspektør J. Staunskjær har ansøgt om  \r\n\r\n tilladelse til udstykning af den førstnævnte landbrugsejendom, således at et  \r\n\r\n areal på 34,7989 ha, der ligger på begge sider af hovedlandevej A16, søges  \r\n\r\n fraskilt til sammenlægning med Deres klients anden landbrugsejendom. </P>  \r\n\r\n<P>Jordbrugsdirektoratet begrunder afgørelsen med, at den pågældende  \r\n\r\n sammenlægning ikke kan tillades, da denne vil medføre færdsel over en  \r\n\r\n hovedvej med en årsdøgnstrafik på 2800 biler. </P>  \r\n\r\n<P>I klagen anfører De, at Deres klient købte landbrugsejendommen matr.  \r\n\r\n nr. 48 b Ramten Hede, Ørum m.fl. med det sigte at sammenlægge den med  \r\n\r\n ejendommen matr. nr. 9 a m.fl., som Deres klient har overtaget ved  \r\n\r\n generationsskifte, og på denne måde etablere en lønsom bedrift. De anfører  \r\n\r\n videre, at den ansøgte udstykning og sammenlægning ikke vil medføre en  \r\n\r\n forøget færdsel over hovedvej A16, men at situationen i færdselsmæssig  \r\n\r\n henseende vil være uændret. Endelig bemærker De, at det ikke bør være  \r\n\r\n afgørende for sagens udfald, hvilket af de to bygningssæt der ønskes  \r\n\r\n frastykket. De finder derfor ikke, at sammenlægningen vil indebære, at  \r\n\r\n ejendommens jorder bliver opdelt på en for driften uhensigtsmæssig måde. </P>  \r\n\r\n<P>Jordbrugsdirektoratet har ved skrivelse af 9. januar 1990 videresendt  \r\n\r\n klagen hertil og samtidig oplyst, at direktoratet ikke mener, at der i klagen  \r\n\r\n er fremført nye oplysninger, der kan begrunde, at afgørelsen ændres. </P>  \r\n\r\n<P>Landbrugsministeriet finder imidlertid, at der er grundlag for at ændre  \r\n\r\n Jordbrugsdirektoratets afgørelse i sagen. </P>  \r\n\r\n<P>Landbrugsministeriet har ved afgørelsen bl.a. lagt vægt på, at ejendommen,  \r\n\r\n der søges nedlagt i forvejen har jorder på begge sider af landevejen samt på  \r\n\r\n ovenstående øvrige forhold, der taler for at tillade det ansøgte. </P>  \r\n\r\n<P>Landbrugsministeriet meddeler herved i medfør af landbrugslovens § 13  \r\n\r\n tilladelse til, at jorderne til landbrugsejendommen matr. nr. 48  \r\n\r\n b Ramten Hede, Ørum m.fl. sammenlægges med landbrugsejendommen matr. nr. 9  \r\n\r\n a Ramten By, Ørum m.fl. </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19906048225"
        },
        {
            "displayName": "Entydig dokumentidentifikation",
            "displayValue": "CA007519"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60482"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "08/03/1990"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "90-315-32"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}