{
    "id": 40619,
    "title": "Skattefri aktieombytning ",
    "documentTypeId": "230",
    "isSagsforlobPeriodValid": false,
    "shortName": "AFG nr 18434 af 26/03/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En aktionær, der havde opnået stemmemajoriteten i et selskab ved  \r\n\r\n overdragelse af 1 pct. af selskabets aktiekapital fra medaktionæren, ansøgte  \r\n\r\n om tilladelse til skattefri aktieombytning. </I> </P>  \r\n\r\n<P> <I>De to aktionærer havde været ligstillet, og da overdragelsen af de 1 %  \r\n\r\n af selskabets aktiekapital fra medaktionæren var sket for at gøre det muligt  \r\n\r\n at foretage den ansøgte ombytning, gav Ligningsrådet afslag på ansøgningen.  \r\n\r\n Det gjorde i den forbindelse ingen forskel, at stemmemajoriteten var opnået i  \r\n\r\n forbindelse med, at medaktionærn var blevet dirketør for selskabet, og at det  \r\n\r\n var tilkendegivet, at det ikke var hensigten, at medaktionæren senere skulle  \r\n\r\n erhverve yderligere aktier i selskabet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skattefri aktieombytning </H1>  \r\n\r\n<P></P>  \r\n\r\n<P>En aktionær X ejede 51 % eller nom. 255.000 kr. af aktiekapitalen på nom.  \r\n\r\n 500.000 kr. i et selskab. Den regnskabsmæssige egenkapital i selskabet  \r\n\r\n udgjorde ved udgangen af 1995 ca. 8,4 mio. kr. </P>  \r\n\r\n<P>Selskabet var stiftet som et skuffeselskab og aktiekapitalen var erhvervet  \r\n\r\n af to aktionærer med hver halvdelen i 1990. </P>  \r\n\r\n<P>I august 1996 erhvervede aktionær X nom. 3.000 kr. aktier (dengang  \r\n\r\n svarende til 1 % af aktiekapitalen) i selskabet fra medaktionæren, hvorved  \r\n\r\n aktionær X fik majoriteten. Det var ikke aftalt og heller ikke hensigten, at  \r\n\r\n medaktionæren senere skulle erhverve yderligere aktier i selskabet. </P>  \r\n\r\n<P>Indtil udgangen af 1994 drev selskabet virksomhed med catering. Dengang  \r\n\r\n blev driftsaktiviteten overdraget til et selskab, som to tidligere ansatte  \r\n\r\n havde stiftet til formålet. </P>  \r\n\r\n<P>Selskabets aktivitet bestod nu i udleje af en ejendom samt driftsmidler  \r\n\r\n til de to tidligere ansattes selskab. Selskabets væsentligste aktiv var en  \r\n\r\n fordring på ca. 13 mio kr., der var erhvervet i forbindelse med salget af  \r\n\r\n driftsaktiviteten. </P>  \r\n\r\n<P>Ombytningen ønskedes gennemført ved, at aktionæren skulle indskyde sin  \r\n\r\n aktiepost i selskabet i et andet af ham tilhørende selskab mod alene at blive  \r\n\r\n vederlagt med nyudstedte anparter i dette selskab. </P>  \r\n\r\n<P>Selskabet, der skulle være holdingselskab, drev virksomhed med  \r\n\r\n finansiering, factoring, leasing og lignende og havde ved udgangen af 1995 en  \r\n\r\n regnskabsmæssig egenkapital på ca. 14 mio. kr. </P>  \r\n\r\n<P>Om formålet med ombytningen var der i ansøgningen anført følgende: </P>  \r\n\r\n<P> <I>&#187;Etableringen af ..... som holdingselskab ønskes gennemført med  \r\n\r\n det formål at oparbejde kapital i selskabet gennem udlodning fra ..... og for  \r\n\r\n at beskytte denne kapital mod eventuelle fremtidige kreditorkrav mod  \r\n\r\n driftsselskabet. </I></P>  \r\n\r\n<P>Desuden ønskes aktieombytningen gennemført, da et eventuelt fremtidigt  \r\n\r\n generationsskifte ..... forventes at kunne ske lettere under gennemførelsen  \r\n\r\n af den påtænkte struktur. Der er dog på nuværende tidspunkt ingen aktuelle  \r\n\r\n planer om generationsskift.&#171; </P>  \r\n\r\n<P>Der var endvidere henvist til, at selskabets eksistens i høj grad var  \r\n\r\n afhængig af den fortsatte drift af det selskab, der havde erhvervet  \r\n\r\n cateringaktiviteten, og at der på det grundlag var truffet beslutning om at  \r\n\r\n udvide selskabets aktiviteter. </P>  \r\n\r\n<P>Med henblik herpå var medaktionæren ansat som direktør i selskabet med  \r\n\r\n virkning fra 1. januar 1997. Påbegyndelsen af nye aktiviteter forventedes  \r\n\r\n rent driftsmæssigt at blive mere risikobetonet. </P>  \r\n\r\n<P>De to aktionærer havde forskellig interesse med hensyn til udlodning af  \r\n\r\n udbytte fra selskabet. Aktionæren X havde en betydelig formue og gode  \r\n\r\n indkomstforhold og havde ikke umiddelbart nogen interesse i at hæve udbytte i  \r\n\r\n selskabet med beskatning til følge. Medaktionæren ønskede derimod i videre  \r\n\r\n udstrækning at hæve udbytte i selskabet. </P>  \r\n\r\n<P>Om beskyttelse af den oparbejdede kapital var oplyst, at selskabets grunde  \r\n\r\n bl.a. havde været anvendt til holdepladser for tankbiler, og at selskabet  \r\n\r\n eventuelt kunne blive mødt med et krav om oprensning. </P>  \r\n\r\n<P>Der var ikke planer om at ændre på ejerforholdet til det fremtidige  \r\n\r\n datterselskab i de første 3 år efter ombytningen. </P>  \r\n\r\n<P>Berørte kommuner og region udtalte, at de kunne tilslutte sig, at der blev  \r\n\r\n givet tilladelse til aktieombytning på vilkår, at det ny moderselskabs  \r\n\r\n ejerskab af det fremtidige datterselskab blev bevaret i mindst 3 år. </P>  \r\n\r\n<P>Ligningsrådet fandt, at ansøgningn ikke kunne imødekommes, fordi de to  \r\n\r\n aktionærer havde været ligestillet, og fordi overdragelsen af de 1 % af  \r\n\r\n selskabets aktiekapital var sket for at gøre det muligt at foretage den  \r\n\r\n ansøgte aktieombytning. </P>  \r\n\r\n<P>Det gjorde i den forbindelse ingen forskel, at stemmemajoriteten var  \r\n\r\n opnået i forbindelse med, at medaktionæren var blevet direktør for selskabet,  \r\n\r\n og at det var tilkendegivet, at det ikke var hensigten, at medaktionæren  \r\n\r\n senere skulle erhverve yderligere aktier i selskabet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ligningsvejldning 1996 S.G.3.5. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19971843401"
        },
        {
            "displayName": "Entydig dokumentidentifikation",
            "displayValue": "CA008589"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18434"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "26/03/1997"
        },
        {
            "displayName": "Administrerende myndighed",
            "displayValue": "Ligningsrådet"
        },
        {
            "displayName": "Ressortministeriets journalnummer",
            "displayValue": "99/96-04332-01604"
        },
        {
            "displayName": "Stikord",
            "displayValue": "AFSLAG, OMGÅELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}