{
    "id": 82133,
    "title": "Immunprofylakse ved hepatitis A ",
    "documentTypeId": "180",
    "isSagsforlobPeriodValid": false,
    "shortName": "VEJ nr 15050 af 30/06/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Immunprofylakse ved hepatitis A </H1>  \r\n\r\n<P></P>  \r\n\r\n<BR>  \r\n\r\n<P>Der er nu 2 muligheder for immunprofylakse mod hepatitis A. I Danmark har  \r\n\r\n man hidtil udelukkende anvendt immunglobulin til beskyttelse mod hepatitis A,  \r\n\r\n men nu er der til brug fra 1-års alderen registreret en vaccine mod hepatitis  \r\n\r\n A. </P>  \r\n\r\n<P> <B>Immunglobulin</B>  </P>  \r\n\r\n<P>I de tilfælde, hvor man ønsker en hurtigt indsættende og kortvarig  \r\n\r\n beskyttelse kan der være indikation for at anvende immunglobulin.  \r\n\r\n Intramuskulær injektion med humant normalt immunglobulin forebygger hepatitis  \r\n\r\n A, hvis det gives forud for eksposition. En vis effekt kan dog forventes ved  \r\n\r\n injektion op til 10 dage efter udsættelsen. Immunglobulin giver beskyttelse i  \r\n\r\n 2-5 måneder afhængigt af dosis. Der er ikke kontraindikation mod at give  \r\n\r\n immunglobulin til gravide. </P>  \r\n\r\n<P> <B>Hepatitis A-vaccine</B>  </P>  \r\n\r\n<P>Hepatitis A-vaccination er indiceret, når der er behov for langvarig  \r\n\r\n beskyttelse. Hepatitis A-vaccine består af formalininaktiveret hepatitis  \r\n\r\n virus bundet til aluminiumhydroxyd og konserveret med fenoxyethanol. </P>  \r\n\r\n<P>I dag gives almindeligvis 3 doser vaccine. Basisvaccination består af 2  \r\n\r\n doser givet i.m. i regio deltoidea med 1 måneds mellemrum (minimum 2 uger).  \r\n\r\n Der opnås herved en høj serokonversion (over 98%) og beskyttelse i mindst 1  \r\n\r\n år. Ved 3. dosis 6-12 måneder efter opnås langvarig beskyttelse, formentlig i  \r\n\r\n op til 10 år. Dosis er for voksne 1 ml og for 1- til 15-årige er dosis 0,5  \r\n\r\n ml. </P>  \r\n\r\n<P>Angående eventuel anden dosering henvises til Lægemiddelkataloget og den  \r\n\r\n vedlagte brugsanvisning. </P>  \r\n\r\n<P>Der er endnu ikke tilstrækkelig dokumentation for effekten af postexposure  \r\n\r\n vaccination. </P>  \r\n\r\n<P>Udover lokalreaktion kan der undertiden forekomme kortvarig feber, kvalme,  \r\n\r\n hovedpinge og utilpashed efter vaccination. </P>  \r\n\r\n<P> <B>Hepatitis A i husstanden</B>  </P>  \r\n\r\n<P>I tilfælde af hepatitis A tilrådes det at give immunglobulin til  \r\n\r\n medlemmerne af patientens husstand. Da hepatitis A infektion sædvanligvis  \r\n\r\n forløber mildt hos børn under 10 år, er der kun sjældent indikation for  \r\n\r\n immunglobulinprofylakse hos disse. </P>  \r\n\r\n<P>Familier, der modtager adoptivbørn fra områder, hvor hepatitis A er  \r\n\r\n endemisk, anbefales immunglobulin umiddelbart før barnets ankomst. </P>  \r\n\r\n<P> <B>Rejsende</B>  </P>  \r\n\r\n<P>Personer, der rejser i Afrika, Fjerne Østen, Nær- og Mellemøsten, Oceanien  \r\n\r\n (undtagen Australien og New Zealand) samt Mellem- og Sydamerika bør have  \r\n\r\n immunprofylakse. Dette gælder også rejser til det tidligere Sovjetunionen og  \r\n\r\n lande i det øvrige Østeuropa. Når det drejer sig om kortvarige ophold kan  \r\n\r\n immunglobulin anvendes. Ved langvarige ophold og hyppig rejseaktivitet til  \r\n\r\n endemiske områder vil vaccinen med fordel kunne anvendes. </P>  \r\n\r\n<P>Udover turistrejsende vil eksempelvis personer, der udstationeres,  \r\n\r\n militærpersonale og søfolk, kunne have gavn af vaccination. </P>  \r\n\r\n<P> <B>Børneinstitutioner</B>  </P>  \r\n\r\n<P>I tilfælde af udbrud i børneinstitutioner kan det anbefales, at de ansatte  \r\n\r\n og eventuelt visse af forældrene får immunglobulin efter en konkret  \r\n\r\n vurdering. Denne vurdering foretages af embedslægen og i tilfælde af risiko  \r\n\r\n for erhvervsmæssig smitte tillige Arbejdstilsynets læge. </P>  \r\n\r\n<P>Erfaringsmæssigt kan man gå frem som følger: </P>  \r\n\r\n<P>Når det drejer sig om vuggestuer, vil man anbefale immunglobulin til de  \r\n\r\n ansatte, der har passet barnet, såfremt der kun har været eet tilfælde og det  \r\n\r\n er sandsynligt, at smitten er erhvervet uden for institutionen. Hvis det er  \r\n\r\n sandsynligt, at der er sket smittespredning i institutionen, anbefales  \r\n\r\n immunglobulin til øvrige ansatte, der kan være blevet udsat. Herudover kan  \r\n\r\n det være relevant at anbefale immunglobulin til forældre med børn på den  \r\n\r\n stue, hvor de fleste tilfælde har været erkendt (oftest spædbørnsstuen). </P>  \r\n\r\n<P>Når det drejer sig om daginstitutioner for renlige børn og skoler, vil der  \r\n\r\n almindeligvis ikke være grund til at anbefale immunglobulin. </P>  \r\n\r\n<P>I særlige situationer kan det være indiceret at anbefale immunglobulin  \r\n\r\n også til børn under 10 år for at stoppe smittespredningen. </P>  \r\n\r\n<P>Der er i dag ingen pligt fra det offentlige til at betale for  \r\n\r\n immunglobulin, men i nogle tilfælde har kommunen betalt i forbindelse med  \r\n\r\n udbrud i daginstitutioner. </P>  \r\n\r\n<P> <B>Erhvervsmæssig risiko</B>  </P>  \r\n\r\n<P>Erhvervsmæssig smitte med hepatitis A er sjælden og kan almindeligvis  \r\n\r\n undgås ved overholdelse af hygiejniske forholdregler. I nogle tilfælde kan  \r\n\r\n Arbejdstilsynets læge og embedslægen vurdere, at der er behov for  \r\n\r\n immunprofylakse. Afhængig af forholdene kan immunglobulin anvendes i tilfælde  \r\n\r\n af kortere varende smitterisiko, medens hepatitis A-vaccine anvendes ved en  \r\n\r\n vedvarende erhvervsmæssig risiko. </P>  \r\n\r\n<P>Vedrørende dosis og pris for immunglobulin og vaccine se  \r\n\r\n Lægemiddelkataloget. </P>  \r\n\r\n<P> <B>Antistofundersøgelser</B>  </P>  \r\n\r\n<P>Ældre mennesker eller personer fra højendemiske områder, herunder  \r\n\r\n flygtninge eller danskere, der har rejst meget eller været udstationeret, vil  \r\n\r\n have øget forekomst af hepatitis A antistoffer. Det kan derfor hos sådanne  \r\n\r\n grupper være relevant at måle IgG-antistoffer, inden der gives hepatitis A  \r\n\r\n profylakse. </P>  \r\n\r\n<P> <B>Sammenfatning</B>  </P>  \r\n\r\n<P>I de tilfælde, hvor der er behov for en kortvarig og hurtigt indsættende  \r\n\r\n beskyttelse mod hepatitis A, er immunglobulin indiceret. </P>  \r\n\r\n<P>Hepatitis A-vaccine vil først og fremmest være indiceret til personer med  \r\n\r\n hyppige eller længerevarende udlandsrejser. Herudover vil vaccinen kunne være  \r\n\r\n indiceret i tilfælde af profylakse i forbindelse med udbrud, hvor  \r\n\r\n persongrupper ønskes mere permanent beskyttet, eller der er vedvarende  \r\n\r\n erhvervsmæssig risiko. Der kan da være tale om, at der er en mulighed for  \r\n\r\n smitterisiko efter ophør af virkningen af immunglobulin. </P>  \r\n\r\n<P>Michael von Magnus </P>  \r\n\r\n<P>/Kirsten Kaaber </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19941505060"
        },
        {
            "displayName": "Entydig dokumentidentifikation",
            "displayValue": "CM041469"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "13/09/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15050"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "30/06/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsstyrelsens 4. afdeling"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}