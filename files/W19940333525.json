{
    "id": 38756,
    "title": "Spørgsmålet om påbegyndelse af vedvarende selvstændig virksomhed i efterlønsperioden. ",
    "documentTypeId": "240",
    "isSagsforlobPeriodValid": false,
    "shortName": "KEN nr 3335 af 23/11/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Medlemmet overtog uskiftet bo, som omfattede afdøde ægtefælles  \r\n\r\n hobbyproduktion af juletræer. Da kunderne henvendte sig - uden at vide, at  \r\n\r\n ægtefællen var død - lod medlemmet kunderne fælde træer selv og afregne til  \r\n\r\n hende. På efterlønserklæringen oplyste medlemmet om beskæftigelsen, som  \r\n\r\n udgjorde ialt 48 timer med en indtægt på ca. 15.000 kr. </I> </P>  \r\n\r\n<P> <I>Direktoratet anså medlemmet for at have påbegyndt selvstændig  \r\n\r\n virksomhed ved ægtefællens død, men tillod hende at forblive i  \r\n\r\n efterlønsordningen på betingelse af, at hun på tro og love erklærede, at hun  \r\n\r\n ikke ville påbegynde selvstændig virksomhed igen i efterlønsperioden, og at  \r\n\r\n indtægten skulle fradrages krone for krone i efterlønnen. </I> </P>  \r\n\r\n<P> <I>Ankenævnet fandt, at forholdet kunne anses for et enkeltstående  \r\n\r\n tilfælde af selvstændig virksomhed, der kunne udøves inden for 200 timers  \r\n\r\n begrænsningen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Spørgsmålet om påbegyndelse af vedvarende  \r\n\r\n selvstændig virksomhed i efterlønsperioden. </H1>  \r\n\r\n<P></P>  \r\n\r\n<P>Medlemmet overgik til efterløn sommeren 1990. </P>  \r\n\r\n<P>Medlemmets ægtefælle drev produktion og salg af juletræer fra bopælen.  \r\n\r\n Ejendommens grundværdi var 105.900 kr. og arealet var 4,5 hektar. Medlemmet  \r\n\r\n havde oplyst om ægtefællens virksomhed, som hun aldrig havde deltaget i. </P>  \r\n\r\n<P>I sommeren 1993 døde ægtefællen pludselig, og medlemmet overtog boet som  \r\n\r\n uskiftet bo. </P>  \r\n\r\n<P>På efterlønserklæringen i januar 1994 oplyste medlemmet, at hun i ugerne  \r\n\r\n 48 - 51 i 1993 havde haft beskæftigelse ved selvstændig virksomhed, med i alt  \r\n\r\n 48 arbejdstimer og en indtægt på 14.907 kr. ved salg af juletræer. </P>  \r\n\r\n<P>Arbejdsløshedskassens hovedledelse fandt, at medlemmet måtte anses for at  \r\n\r\n have påbegyndt vedvarende selvstændig virksomhed ved ægtefællens død og måtte  \r\n\r\n anses for udtrådt af efterlønsordningen. </P>  \r\n\r\n<P>Medlemmet skulle tilbagebetale efterløn udbetalt fra ægtefællens død frem  \r\n\r\n til januar 1994, hvor hun oplyste om arbejdet. Tilbagebetalingsbeløbet var på  \r\n\r\n ca. 34.000 kr. </P>  \r\n\r\n<P>Medlemmet forklarede, at hendes indtægt udelukkende skyldtes, at hun ikke  \r\n\r\n kunne fraflytte ejendommen dagen efter mandens død, og at hun ikke kunne  \r\n\r\n sælge ejendommen, før den var overdraget til hende ved skifteretsattest, som  \r\n\r\n hun fik i januar 1994. </P>  \r\n\r\n<P>Medlemmet søgte dispensation for tilbagebetalingen og genindtræden i  \r\n\r\n efterlønsordningen, da hun ikke havde drevet landbrug, men alene havde solgt  \r\n\r\n de juletræer, hendes ægtefælle havde sat. Jorden havde ikke været dyrket i  \r\n\r\n mange år, og på grund af sygdom var medlemmet slet ikke i stand til at drive  \r\n\r\n landbrug. </P>  \r\n\r\n<P>Direktoratet for Arbejdsløshedsforsikringen fandt, at medlemmet påbegyndte  \r\n\r\n selvstændig virksomhed, da hun overtog juletræsproduktionen efter sin mand,  \r\n\r\n hvorefter hun som udgangspunkt havde mistet retten til efterløn. </P>  \r\n\r\n<P>Direktoratet fandt dog, at der forelå sådanne særlige undskyldende  \r\n\r\n omstændigheder, at der kunne gives tilladelse til, at medlemmet kunne  \r\n\r\n fortsætte i efterlønsordningen, såfremt hun snarest og inden en måned fra  \r\n\r\n afgørelsen var ophørt med drift af den selvstændige virksomhed i  \r\n\r\n overensstemmelse med reglerne i direktoratets bekendtgørelse om udøvelse af  \r\n\r\n selvstændig virksomhed som bibeskæftigelse. Medlemmet skulle på tro og love  \r\n\r\n erklære, at hun ikke ville påbegynde selvstændig virksomhed igen i  \r\n\r\n efterlønsperioden. </P>  \r\n\r\n<P>Tilladelsen blev givet på vilkår, at den opnåede indtægt skulle fradrages  \r\n\r\n krone for krone i efterlønnen. </P>  \r\n\r\n<P>Medlemmet ankede over, at hun ikke kunne blive omfattet af 200 timers  \r\n\r\n reglen. </P>  \r\n\r\n<P>Medlemmet forklarede bl.a., at ægtefællens sædvanlige kunder havde  \r\n\r\n henvendt sig i december 1993. De vidste ikke, at han var død. For at slutte  \r\n\r\n virksomheden på en ordentlig måde havde medlemmet udleveret en sav, så  \r\n\r\n kunderne selv kunne fælde træerne og betale for dem. Der var ikke annonceret  \r\n\r\n med juletræssalg. </P>  \r\n\r\n<P>Ankenævnet fandt ikke tilstrækkeligt grundlag for at fastslå, at medlemmet  \r\n\r\n ved ægtefælles død påbegyndte vedvarende selvstændig virksomhed med  \r\n\r\n juletræsproduktion. </P>  \r\n\r\n<P>Ankenævnet fandt, at salget af juletræer i december 1993 efter  \r\n\r\n omstændighederne kunne anses for enkeltstående arbejdsopgaver, der havde  \r\n\r\n karakter af selvstændig virksomhed, og som kunne udøves inden for 200 timers  \r\n\r\n begrænsningen. </P>  \r\n\r\n<P>Ankenævnet lagde vægt på, at medlemmet alene havde til hensigt at afslutte  \r\n\r\n ægtefællens juletræsforretning og ikke at drive virksomheden videre. </P>  \r\n\r\n<P>Ankenævnet ændrede således direktoratets afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19940333525"
        },
        {
            "displayName": "Entydig dokumentidentifikation",
            "displayValue": "CA006691"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "3335"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "23/11/1994"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "1994-1-2074"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}