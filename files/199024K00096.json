{
    "id": 109741,
    "title": "1990 BTL 96   BETÆNKNING OVER FORSLAG TIL LOV OM ÆNDRING AF LOV OM REVISIONEN AF STATENS   REGNSKABER M.M.    NR L 96 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 96",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 96 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om revisionen af statens  \r\n\r\n regnskaber m.m. <BR>  \r\n\r\n Nr L 96 1990-91, 2. samling </P>  \r\n\r\n<P></P>  \r\n\r\n<P>Afgivet af Udvalget for Forretningsordenen </P>  \r\n\r\n<P></P>  \r\n\r\n<P>Afgivet: 19910403 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>navnlig søgt at klarlægge og vurdere lovforslagets virkninger i </P>  \r\n\r\n<P>forhold til forvaltningsloven og offentlighedsloven. Udvalget har </P>  \r\n\r\n<P>herunder lagt vægt på, at offentlighedens og navnlig pressens </P>  \r\n\r\n<P>retsstilling sikres på tilsvarende måde som i dag, og finder, at </P>  \r\n\r\n<P>disse forhold bør være omtalt i lovens tekst. </P>  \r\n\r\n<P>Det er endvidere fundet hensigtsmæssigt, at Rigsrevisionens arkivalier  \r\n\r\n fortsat afleveres til Rigsarkivet og følger de for den offentlige forvaltning  \r\n\r\n gældende arkivregler, det være sig den nugældende bekendtgørelse eller den  \r\n\r\n kommende lovgivning. </P>  \r\n\r\n<P>På baggrund af ovennævnte har udvalget stillet ændringsforslag nr. 1,  \r\n\r\n hvortil der i øvrigt henvises. </P>  \r\n\r\n<P>Som anført i bemærkningerne til lovforslaget har en række ministerier  \r\n\r\n oplyst, at der er et behov for oprettelse af interne revisioner ved aftale  \r\n\r\n mellem de pågældende ministre og rigsrevisor i henhold til rigsrevisorlovens  \r\n\r\n § 9. Spørgsmålet om de økonomiske konsekvenser heraf skal gøres til genstand  \r\n\r\n for udredning af et sagkyndigt udvalg, som i bemærkningerne til lovforslaget  \r\n\r\n er forudsat nedsat efter lovforslagets vedtagelse. Udvalget for  \r\n\r\n Forretningsordenen lægger herved vægt på, at det i alle forhold vedrørende  \r\n\r\n Rigsrevisionen og Folketinget er Udvalget for Forretningsordenen, der er den  \r\n\r\n bevilgende myndighed. Udvalget forudsætter derfor, at det sagkyndige udvalgs  \r\n\r\n betænkning tilsendes dette, når betænkningen foreligger. </P>  \r\n\r\n<P>Da lovforslaget ikke har kunnet færdigbehandles så betids, at det kunne  \r\n\r\n træde i kraft den 1. marts 1991, er der endvidere af udvalget stillet  \r\n\r\n ændringsforslag nr. 2 om at lade lovforslaget træde i kraft den 1. maj 1991.  \r\n\r\n</P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>udvalget: </I></P>  \r\n\r\n<P> Til § 1 </P>  \r\n\r\n<P> <B>1)</B> I <I>nr. 3</I> ændres i indledningen ordene &#187;ny  \r\n\r\n paragraf&#171; til: &#187;nye paragraffer&#171;, og efter den foreslåede § 18  \r\n\r\n a indsættes: </P>  \r\n\r\n<P> <B>&#187;§ 18 b.</B> Udvalget for Forretningsordenen fastsætter efter  \r\n\r\n forelæggelse for statsrevisorerne almindelige bestemmelser for rigsrevisor  \r\n\r\n med hensyn til sådanne forhold, der for den offentlige forvaltning er  \r\n\r\n reguleret ved forvaltningsloven og lov om offentlighed i forvaltningen. </P>  \r\n\r\n<P> <B>§ 18 c.</B> For Rigsrevisionens arkiver gælder reglerne om behandling  \r\n\r\n af den offentlige forvaltnings arkivalier.&#171; </P>  \r\n\r\n<P>Til § 2 </P>  \r\n\r\n<P> <B>2)</B> Datoen &#187;1. marts 1991&#171; ændres til: &#187;1. maj  \r\n\r\n 1991&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ad § 18 b </P>  \r\n\r\n<P>Med Rigsrevisionens overførelse til Folketinget vil forvaltningsloven og  \r\n\r\n loven om offentlighed i forvaltningen ikke længere finde anvendelse på denne  \r\n\r\n institution. Det er imidlertid udvalgets opfattelse, at der også efter  \r\n\r\n overførelsen til Folketinget bør gælde regler for Rigsrevisionen, der  \r\n\r\n tilgodeser samme hensyn som disse love. En fortsat direkte anvendelse af  \r\n\r\n disse efter Rigsrevisionens overførelse er imidlertid ikke fundet  \r\n\r\n hensigtsmæssig, da de er formuleret med særligt henblik på  \r\n\r\n forvaltningsmyndigheder. Således henlægger lovene f.eks. kompetencen til at  \r\n\r\n supplere eller fravige lovbestemmelserne til justitsministeren eller  \r\n\r\n &#187;vedkommende minister&#171;. En del bestemmelser, specielt i  \r\n\r\n forvaltningsloven, vil endvidere være uden praktisk betydning for  \r\n\r\n Rigsrevisionen, hvis virksomhed er rettet mod offentlige myndigheder, jf. dog  \r\n\r\n eksempelvis personalesager. En direkte anvendelse efter Rigsrevisionens  \r\n\r\n overførelse ville endvidere skabe behov for, at der blev taget særskilt  \r\n\r\n stilling til spørgsmålet, om det skulle være muligt at påklage rigsrevisors  \r\n\r\n afgørelser af forvaltningsretlig karakter, herunder spørgsmål om aktindsigt,  \r\n\r\n og i givet fald til hvem. </P>  \r\n\r\n<P>Da det endelig ud fra et principielt forfatningsretligt synspunkt må anses  \r\n\r\n for rigtigst, at reglerne for Folketinget og dets institutioner fastsættes af  \r\n\r\n Folketinget alene, foreslås det, at der i rigsrevisorloven indsættes en  \r\n\r\n bestemmelse om, at disse regler fastsættes af Udvalget for Forretningsordenen  \r\n\r\n efter forudgående forelæggelse for statsrevisorerne. Dette vil sikre, at  \r\n\r\n reglerne kan udformes specielt med henblik på forholdene i Rigsrevisionen.  \r\n\r\n Endvidere vil de regler om adgang for offentligheden til skrivelser og  \r\n\r\n notater mellem rigsrevisor og statsrevisorerne, der hidtil har beroet på  \r\n\r\n aftale mellem disse, kunne indpasses i reglerne. </P>  \r\n\r\n<P>Det forudsættes, at rigsrevisor snarest efter lovens vedtagelse udarbejder  \r\n\r\n udkast til sådanne regler, og at rigsrevisor, indtil sådanne specielle regler  \r\n\r\n er fastsat, fortsat følger forvaltningslovens og offentlighedslovens  \r\n\r\n almindelige principper. </P>  \r\n\r\n<P>Ad § 18 c </P>  \r\n\r\n<P>De nugældende regler m.v. på arkivområdet består dels af love om  \r\n\r\n arkivernes institutionelle opbygning og dels af Kulturministeriets  \r\n\r\n bekendtgørelse om statsinstitutionernes arkiver og deres forhold til  \r\n\r\n Rigsarkivet og landsarkiverne (bekendtgørelse nr. 91 af 20. februar 1976).  \r\n\r\n Bekendtgørelsen indeholder regler om kassation, tilgængelighed og arkivernes  \r\n\r\n funktion i øvrigt. Ifølge § 10, stk. 2, i bekendtgørelsen omfatter denne ikke  \r\n\r\n Folketinget, hvis arkivalier opbevares i Folketingets eget arkiv. Dette  \r\n\r\n regelsæt forventes inden for en kortere tid afløst af en lov om offentlige  \r\n\r\n arkiver m.v., der forventes at skulle omfatte den offentlige forvaltning,  \r\n\r\n domstolene og rigsmyndighederne på Færøerne og i Grønland. Med  \r\n\r\n Rigsrevisionens overførelse til Folketinget ville Rigsrevisionens arkivalier  \r\n\r\n således ikke være omfattet af de statslige arkivregler, men skulle opbevares  \r\n\r\n i Folketingets Arkiv, medmindre andet bestemmes. </P>  \r\n\r\n<P>Da det imidlertid er fundet hensigtsmæssigt, at Rigsrevisionens arkivalier  \r\n\r\n fortsat afleveres til Rigsarkivet og følger de for den offentlige forvaltning  \r\n\r\n gældende arkivregler, det være sig den nugældende bekendtgørelse eller den  \r\n\r\n kommende lovgivning, stilles der ændringsforslag herom. </P>  \r\n\r\n<P>Til nr. 2 </P>  \r\n\r\n<P>Da lovforslaget ikke har kunnet færdigbehandles inden den oprindeligt  \r\n\r\n foreslåede dato, foreslås det at ændre ikrafttrædelsesdatoen til den 1. maj  \r\n\r\n 1991. </P>  \r\n\r\n<P> <I>H. P. Clausen (KF)</I> fmd. <I>Henning Rasmussen (S)</I> nfmd. <I>Ivar  \r\n\r\n Hansen (V) Lilli Gyldenkilde (SF) Kirsten Jacobsen (FP) Ritt Bjerregaard (S)  \r\n\r\n Hjortnæs (S) Arne Jensen (S) Torben Lund (S) Stavad (S) Trøjborg (S) Rahbæk  \r\n\r\n Møller (SF) Ebba Strange (SF) Arne Melchior (CD) Gammelgaard (KF) Grove (KF)  \r\n\r\n Mejdahl (V) Inge Dahl-Sørensen (V) Aage Brusgaard (FP) Marianne Jelved (RV)  \r\n\r\n Glønborg (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/04/1991"
        },
        {
            "displayName": "Accession",
            "displayValue": "199024K00096"
        },
        {
            "displayName": "Entydig dokumentidentifikation",
            "displayValue": "CL002878"
        },
        {
            "displayName": "Dato for førstegangsindlæggelse",
            "displayValue": "05/04/1991"
        },
        {
            "displayName": "Dato for indlæggelse",
            "displayValue": "05/04/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "96"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}