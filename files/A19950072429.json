{
    "id": 66217,
    "title": "Bekendtgørelse af lov om erhvervsfremme ",
    "documentTypeId": "30",
    "isSagsforlobPeriodValid": false,
    "shortName": "LBK nr 724 af 04/09/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om erhvervsfremme </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov om erhvervsfremme, jf.  \r\n\r\n lovbekendtgørelse nr. 84 af 22. februar 1993, med de ændringer der følger af  \r\n\r\n lov nr. 1093 af 22. december 1993, lov nr. 284 af 27. april 1994 og lov nr.  \r\n\r\n 364 af 14. juni 1995. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Formålet med denne lov er at styrke  \r\n\r\n erhvervsudviklingen i Danmark og den internationale konkurrenceevne ved  \r\n\r\n erhvervsfremmende foranstaltninger, der navnlig sigter på: </P>  \r\n\r\n<UL CLASS=PLAIN-LIST>  \r\n\r\n<LI>1) At fremme udvikling og udnyttelse af teknologisk, ledelsesmæssig og  \r\n\r\n markedsmæssig viden. </LI>  \r\n\r\n<LI>2) At fremme virksomhedernes eksport og internationalisering. </LI>  \r\n\r\n<LI>3) At fremme forsknings- og udviklingsindsatsen i virksomhederne. </LI>  \r\n\r\n<LI>4) At fremme tilpasningen i erhvervsstrukturen til konkurrenceforhold,  \r\n\r\n miljøforhold og den samfundsmæssige udvikling i øvrigt. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Med henblik på opfyldelse af lovens formål kan  \r\n\r\n statslige erhvervsfremmende aktiviteter navnlig finde sted ved: </P>  \r\n\r\n<UL CLASS=PLAIN-LIST>  \r\n\r\n<LI>1) Medfinansiering af særlig risikofyldte udviklingsprojekter. </LI>  \r\n\r\n<LI>2) Udnyttelse i erhvervsmæssigt øjemed af det offentliges viden og  \r\n\r\n efterspørgsel efter varer og tjenesteydelser. </LI>  \r\n\r\n<LI>3) Initiativer til fremme af tilgangen af nye virksomheder. </LI>  \r\n\r\n<LI>4) Initiativer med henblik på at fremme tilpasningen i  \r\n\r\n erhvervsstrukturen. </LI>  \r\n\r\n<LI>5) Initiativer til fremme af virksomhedernes internationalisering. </LI>  \r\n\r\n<LI>6) Eksportfremmende foranstaltninger. </LI>  \r\n\r\n<LI>7) Udvikling, indsamling og bearbejdning af teknisk og dermed  \r\n\r\n sammenhørende virksomhedsøkonomisk og ledelsesmæssig viden til  \r\n\r\n videreformidling. </LI>  \r\n\r\n<LI>8) Faciliteter for måleteknik, prøvning, certificering m.v. </LI>  \r\n\r\n<LI>9) Regionale og lokale erhvervsfremmende foranstaltninger. </LI>  \r\n\r\n<LI>10) Midlertidige initiativer til fremme af den erhvervsmæssige udvikling  \r\n\r\n i egne af landet, hvor dette er særligt påkrævet. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Der kan ydes medfinansiering og tilbydes andre  \r\n\r\n økonomiske incitamenter til aktiviteter, som omfattes af lovens formål. </P>  \r\n\r\n<P CLASS=STK> <I>Stk. 2. </I> Til opfyldelse af lovens formål kan følgende  \r\n\r\n midler tages i anvendelse: </P>  \r\n\r\n<UL CLASS=PLAIN-LIST>  \r\n\r\n<LI>1) Tilskud. </LI>  \r\n\r\n<LI>2) Kapitalindskud. </LI>  \r\n\r\n<LI>3) Lån. </LI>  \r\n\r\n<LI>4) Udviklingskontrakter. </LI>  \r\n\r\n<LI>5) Projektgaranti. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Erhvervsministeren fastsætter regler om  \r\n\r\n tilbagebetaling. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Til fremme af lovens formål nedsætter  \r\n\r\n erhvervsministeren et erhvervsudviklingsråd og et eksportfremmeråd. </P>  \r\n\r\n<P CLASS=STK> <I>Stk. 2. </I> Til behandling af ansøgninger om  \r\n\r\n medfinansiering til virksomheder, enkeltpersoner m.v. nedsætter  \r\n\r\n erhvervsministeren et bevillingsudvalg. </P>  \r\n\r\n<P CLASS=STK> <I>Stk. 3. </I> Erhvervsfremme Styrelsen er sekretariat for  \r\n\r\n Erhvervsudviklingsrådet, Eksportfremmerådet og Bevillingsudvalget. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Erhvervsudviklingsrådet rådgiver regeringen om  \r\n\r\n forhold af væsentlig betydning for virksomhedernes produktionsvilkår og for  \r\n\r\n erhvervsudviklingen i øvrigt. </P>  \r\n\r\n<P CLASS=STK> <I>Stk. 2. </I> Erhvervsudviklingsrådet har inden for rammerne  \r\n\r\n af § 2 til opgave at: </P>  \r\n\r\n<UL CLASS=PLAIN-LIST>  \r\n\r\n<LI>1) Udarbejde analyser og forslag vedrørende virksomhedernes  \r\n\r\n produktionsvilkår samt forhold i øvrigt af væsentlig betydning for  \r\n\r\n virksomhedernes erhvervsmæssige og teknologiske udvikling. </LI>  \r\n\r\n<LI>2) Samordne, vurdere og iværksætte foranstaltninger til vedligeholdelse  \r\n\r\n og fremme af den samfundsmæssige indsats for den regionale og nationale  \r\n\r\n erhvervsmæssige infrastruktur samt fremme af den samfundsmæssige indsats  \r\n\r\n vedrørende forskning og udvikling samt strukturtilpasning. </LI>  \r\n\r\n<LI>3) Træffe afgørelse i større principielle sager, jf. dog § 9, stk. 1, og  \r\n\r\n fastsætte principper for Bevillingsudvalgets behandling af øvrige sager,  \r\n\r\n herunder sager om medfinansiering til virksomheder, enkeltpersoner m.v., der  \r\n\r\n henhører under Erhvervsudviklingsrådets kompetence. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Erhvervsministeren fastsætter nærmere regler  \r\n\r\n for rådets virke, herunder regler for medfinansiering af projekter og kontrol  \r\n\r\n og tilsyn hermed, udvikling og vedligeholdelse af en teknologisk  \r\n\r\n servicestruktur, standardiserings- og normarbejde, prøvning og metrologi.  \r\n\r\n</P>  \r\n\r\n<P CLASS=STK> <I>Stk. 4. </I> Rådets afgørelser kan ikke indbringes for anden  \r\n\r\n administrativ myndighed, men Erhvervsministeriets medlem af rådet kan begære  \r\n\r\n en sag forelagt erhvervsministeren til afgørelse, såfremt den skønnes at være  \r\n\r\n af principiel betydning. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Erhvervsudviklingsrådet består af en formand og  \r\n\r\n 20 medlemmer. Rådets formand og medlemmerne udpeges af erhvervsministeren.  \r\n\r\n Erhvervsministeren udpeger en næstformand blandt rådets medlemmer.  \r\n\r\n Erhvervsministeren kan udpege medlemmer af rådet efter indstilling af  \r\n\r\n organisationer, dog således at det overvejende flertal af sådanne medlemmer  \r\n\r\n skal være medlemmer af de pågældende organisationer. Rådet sammensættes  \r\n\r\n således, at erhvervsmæssig, lokal og regional, teknologisk, finansiel og  \r\n\r\n samfundsmæssig indsigt er repræsenteret. </P>  \r\n\r\n<P CLASS=STK> <I>Stk. 2. </I> Formanden og medlemmerne udpeges for indtil 3  \r\n\r\n år ad gangen og kan udpeges i alt 2 gange. </P>  \r\n\r\n<P CLASS=STK> <I>Stk. 3. </I> Erhvervsministeren fastsætter en  \r\n\r\n forretningsorden for rådet. I forretningsordenen kan optages bestemmelser om,  \r\n\r\n i hvilket omfang Erhvervsfremme Styrelsen træffer afgørelse på rådets vegne.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Eksportfremmerådet har inden for rammerne af § 2  \r\n\r\n til opgave at: </P>  \r\n\r\n<UL CLASS=PLAIN-LIST>  \r\n\r\n<LI>1) Rådgive regeringen om eksportfremmespørgsmål af væsentlig betydning.  \r\n\r\n</LI>  \r\n\r\n<LI>2) Udarbejde analyser og forslag vedrørende eksportfremme af væsentlig  \r\n\r\n betydning for virksomhederne. </LI>  \r\n\r\n<LI>3) Udpege områder, inden for hvilke det skønnes nødvendigt med en særlig  \r\n\r\n indsats for at overvinde barrierer, der vanskeliggør eller hindrer etablering  \r\n\r\n eller forøgelse af eksport, samt at anvise og i givet fald træffe beslutning  \r\n\r\n om egnede foranstaltninger til at overvinde sådanne hindringer. </LI>  \r\n\r\n<LI>4) Fastsætte principper for Bevillingsudvalgets ydelse af medfinansiering  \r\n\r\n til eksportfremmende formål. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Erhvervsministeren fastsætter nærmere regler  \r\n\r\n for rådets virke. </P>  \r\n\r\n<P CLASS=STK> <I>Stk. 3. </I> Rådets afgørelser kan ikke indbringes for anden  \r\n\r\n administrativ myndighed, men Erhvervsministeriets medlem af rådet kan begære  \r\n\r\n en sag forelagt erhvervsministeren til afgørelse, såfremt den skønnes at være  \r\n\r\n af principiel betydning. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Eksportfremmerådet består af en formand og 17  \r\n\r\n medlemmer. Rådets formand og medlemmerne udpeges af erhvervsministeren.  \r\n\r\n Ministeren udpeger en næstformand blandt rådets medlemmer. Rådet sammensættes  \r\n\r\n således, at eksportøkonomisk sagkundskab, samfundsmæssig indsigt og praktisk  \r\n\r\n kendskab til eksportforhold inden for forskellige virksomhedstyper og erhverv  \r\n\r\n er repræsenteret. </P>  \r\n\r\n<P CLASS=STK> <I>Stk. 2. </I> Formanden og medlemmerne udpeges for indtil 3  \r\n\r\n år ad gangen. De kan udpeges i alt 2 gange, i særlige tilfælde dog flere  \r\n\r\n gange. </P>  \r\n\r\n<P CLASS=STK> <I>Stk. 3. </I> Erhvervsministeren fastsætter en  \r\n\r\n forretningsorden for rådet. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bevillingsudvalget har til opgave at træffe  \r\n\r\n afgørelse i sager vedrørende ansøgninger om medfinansiering til virksomheder,  \r\n\r\n enkeltpersoner m.v. Erhvervsudviklingsrådet og Eksportfremmerådet kan  \r\n\r\n overlade Bevillingsudvalget andre bevillingsopgaver. Bevillingsudvalget kan  \r\n\r\n henlægge visse afgørelser til Erhvervsfremme Styrelsen. </P>  \r\n\r\n<P CLASS=STK> <I>Stk. 2. </I> Udvalgets afgørelser er endelige, men  \r\n\r\n Erhvervsministeriets medlem af udvalget kan begære en sag forelagt  \r\n\r\n erhvervsministeren til afgørelse, såfremt sagen skønnes at være af principiel  \r\n\r\n betydning. Afgørelser truffet af Erhvervsfremme Styrelsen er endelige. </P>  \r\n\r\n<P CLASS=STK> <I>Stk. 3. </I> Bevillingsudvalget består af en formand og 6  \r\n\r\n medlemmer, der udpeges af erhvervsministeren. Erhvervsministeren udpeger en  \r\n\r\n næstformand blandt udvalgets medlemmer. </P>  \r\n\r\n<P CLASS=STK> <I>Stk. 4. </I> Erhvervsministeren fastsætter en  \r\n\r\n forretningsorden for Bevillingsudvalget. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Erhvervsministeren fastsætter regler om, hvilke  \r\n\r\n måleenheder der finder anvendelse, regler om etablering og vedligeholdelse af  \r\n\r\n primær- og referencenormaler, regler om vejere og målere, herunder at  \r\n\r\n beskikkelse som vejer og måler kan nægtes, såfremt den pågældende har  \r\n\r\n betydelig forfalden gæld til det offentlige, regler om måleteknik,  \r\n\r\n måleinstrumenter og deres anvendelse samt måleteknisk kontrol. </P>  \r\n\r\n<P>Ved betydelig forfalden gæld til det offentlige forstås beløb i  \r\n\r\n størrelsesordenen 50.000 kr. og derover. </P>  \r\n\r\n<P>Der kan herunder foreskrives anmeldelsespligt for ibrugværende  \r\n\r\n måleinstrumenter. </P>  \r\n\r\n<P CLASS=STK> <I>Stk. 2. </I> Erhvervsministeren fastsætter regler om  \r\n\r\n akkreditering af virksomheder, laboratorier og andre organisationer til  \r\n\r\n teknisk prøvning, inspektion og certificering samt regler om inspektion og  \r\n\r\n certificering af personer, produkter og systemer, herunder at certificering  \r\n\r\n af personer kan nægtes, såfremt den pågældende har betydelig forfalden gæld  \r\n\r\n til det offentlige, hvorved forstås beløb i størrelsesordenen 50.000 kr. og  \r\n\r\n derover. </P>  \r\n\r\n<P CLASS=STK> <I>Stk. 3. </I> På områder, hvor der efter anden lovgivning er  \r\n\r\n givet forskrifter om akkrediteret teknisk prøvning, inspektion og  \r\n\r\n certificering eller om måleteknik, kan erhvervsministeren alene fastsætte  \r\n\r\n bestemmelser i henhold til stk. 1 eller 2 efter aftale med vedkommende  \r\n\r\n myndighed. </P>  \r\n\r\n<P CLASS=STK> <I>Stk. 4. </I> En akkreditering, certificering m.v. kan  \r\n\r\n tilbagekaldes, hvis forudsætningerne herfor ikke længere er opfyldt, eller i  \r\n\r\n tilfælde af grov eller oftere gentagen overtrædelse af vilkårene. </P>  \r\n\r\n<P CLASS=STK> <I>Stk. 5. </I> Erhvervsministeren kan endvidere tilbagekalde  \r\n\r\n en certificering af en person og beskikkelse som vejer eller måler, såfremt  \r\n\r\n den pågældende har betydelig forfalden gæld til det offentlige, hvorved  \r\n\r\n forstås beløb i størrelsesordenen 100.000 kr. og derover. Afgørelsen skal  \r\n\r\n indeholde oplysning om adgangen til at begære domstolsprøvelse efter stk. 6  \r\n\r\n og om fristen herfor. </P>  \r\n\r\n<P CLASS=STK> <I>Stk. 6. </I> En afgørelse i henhold til stk. 4 og stk. 5 kan  \r\n\r\n af den, afgørelsen vedrører, forlanges indbragt for domstolene. Begæring  \r\n\r\n herom skal fremsættes inden 4 uger efter, at afgørelsen er meddelt den  \r\n\r\n pågældende. </P>  \r\n\r\n<P CLASS=STK> <I>Stk. 7. </I> Anmodning om sagsanlæg efter stk. 5 har ikke  \r\n\r\n opsættende virkning, men retten kan ved kendelse bestemme, at den pågældende  \r\n\r\n under sagens behandling skal have adgang til at udøve den virksomhed, hvortil  \r\n\r\n certificering og beskikkelse som vejer og måler kræves. Ankes en dom, hvorved  \r\n\r\n en tilbagekaldelse ikke findes lovlig, kan den ret, der har afsagt dommen,  \r\n\r\n eller den ret, hvortil sagen er indbragt, bestemme, at virksomheden, hvortil  \r\n\r\n certificering og beskikkelse som vejer og måler kræves, ikke må drives under  \r\n\r\n ankesagen. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Erhvervsministeren kan bemyndige akkrediterede  \r\n\r\n eller certificerede personer, virksomheder, laboratorier og andre organer  \r\n\r\n samt statslige og kommunale myndigheder til at foretage tilsyn inden for  \r\n\r\n afgrænsede områder af måleteknik, måleinstrumenter og deres anvendelse samt  \r\n\r\n måleteknisk kontrol. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Erhvervsministeren kan kræve meddelt alle  \r\n\r\n sådanne oplysninger, som skønnes nødvendige for virksomheden i henhold til §§  \r\n\r\n 10 og 11. </P>  \r\n\r\n<P CLASS=STK> <I>Stk. 2. </I> Erhvervsministeren har, hvis det skønnes  \r\n\r\n nødvendigt, til enhver tid mod behørig legitimation uden retskendelse adgang  \r\n\r\n til offentlige og private ejendomme og lokaliteter for at varetage hvervet i  \r\n\r\n forbindelse med måleteknisk kontrol og akkrediteret teknisk prøvning,  \r\n\r\n inspektion og certificering i henhold til § 10, stk. 1 og 2. </P>  \r\n\r\n<P CLASS=STK> <I>Stk. 3. </I> Erhvervsministeren kan bestemme, at stk. 2  \r\n\r\n finder tilsvarende anvendelse på bemyndigede i henhold til § 11. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Erhvervsministeren fastsætter nærmere regler om  \r\n\r\n gebyrer til dækning af udgifterne ved administration af loven. </P>  \r\n\r\n</DIV>  \r\n\r\n<A NAME=\"\"P13A\"\"></A>\r\n\r\n<DIV CLASS=PARAGRAPH ID=\"P13A\">  \r\n\r\n<P CLASS=PARAB> <B>§ 13 a. </B> Kongeriget Danmarks Hypotekbank og  \r\n\r\n Finansforvaltning (Hypotekbanken) kan med tillæg af renter og omkostninger  \r\n\r\n inddrive statskassens tilgodehavende efter indfrielse af en ifølge denne lov  \r\n\r\n ydet statsgaranti samt misligholdte statslån ved indeholdelse i løn m.v. hos  \r\n\r\n den pågældende efter reglerne for inddrivelse af personlige skatter i  \r\n\r\n kildeskatteloven. </P>  \r\n\r\n<P CLASS=STK> <I>Stk. 2. </I> Erhvervsministeren kan fastsætte nærmere regler  \r\n\r\n om fremgangsmåden i forbindelse med lønindeholdelsen. </P>  \r\n\r\n<P CLASS=STK> <I>Stk. 3. </I> Hypotekbanken kan indhente de oplysninger hos  \r\n\r\n skattemyndigheder og andre offentlige myndigheder om den pågældende, som er  \r\n\r\n nødvendige for at varetage inddrivelsen af skyldige beløb efter stk. 1,  \r\n\r\n herunder oplysninger om indkomst- og formueforhold. </P>  \r\n\r\n<P CLASS=STK> <I>Stk. 4. </I> Reglerne i stk. 1-3 finder tilsvarende  \r\n\r\n anvendelse for inddrivelse af statskassens tilgodehavende hidrørende fra  \r\n\r\n indfriede statsgarantier og misligholdte statslån i henhold til lov nr. 221  \r\n\r\n af 13. april 1988 om egnsudvikling og den tidligere egnsudviklingslovgivning  \r\n\r\n samt i henhold til lov nr. 211 af 28. maj 1975 med senere ændringer om lån  \r\n\r\n til håndværk og mindre industri. </P>  \r\n\r\n</DIV>  \r\n\r\n<A NAME=\"\"P13B\"\"></A>\r\n\r\n<DIV CLASS=PARAGRAPH ID=\"P13B\">  \r\n\r\n<P CLASS=PARAB> <B>§ 13 b. </B> Op til 20 pct. af tilskud til erhvervsfremme  \r\n\r\n efter § 3, stk. 2, nr. 1, eller med hjemmel i finansloven kan tilbageholdes  \r\n\r\n og anvendes til modregning med virksomhedens eventuelle restancer til det  \r\n\r\n offentlige. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Medmindre højere straf er forskyldt efter anden  \r\n\r\n lovgivning, straffes med bøde den, der i forbindelse med en ansøgning afgiver  \r\n\r\n urigtige eller vildledende oplysninger eller fortier oplysninger af betydning  \r\n\r\n for en sags afgørelse. </P>  \r\n\r\n<P CLASS=STK> <I>Stk. 2. </I> I forskrifter, der udfærdiges i henhold til  \r\n\r\n loven, kan der fastsættes straf af bøde for overtrædelse af bestemmelser i  \r\n\r\n forskrifterne. </P>  \r\n\r\n<P CLASS=STK> <I>Stk. 3. </I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af en kommune eller et kommunalt  \r\n\r\n fællesskab, der er omfattet af § 60 i lov om kommuners styrelse, kan der  \r\n\r\n pålægges kommunen eller det kommunale fællesskab som sådant bødeansvar. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Erhvervsministeren fastsætter tidspunktet for  \r\n\r\n lovens ikrafttræden. § 4, jf. §§ 6 og 8, træder dog i kraft dagen efter  \r\n\r\n lovens bekendtgørelse i Lovtidende. </P>  \r\n\r\n<P CLASS=STK> <I>Stk. 2. </I> Ved lovens ikrafttræden ophæves: </P>  \r\n\r\n<UL CLASS=PLAIN-LIST>  \r\n\r\n<LI>1) Lov om mål og vægt (metrologi), jf. lovbekendtgørelse nr. 139 af 15.  \r\n\r\n marts 1988. </LI>  \r\n\r\n<LI>2) Lov om Statens Tekniske Prøvenævn, jf. lovbekendtgørelse nr. 142 af  \r\n\r\n 15. marts 1988. </LI>  \r\n\r\n<LI>3) Lov om teknologisk service, jf. lovbekendtgørelse nr. 140 af 15. marts  \r\n\r\n 1988. </LI>  \r\n\r\n<LI>4) Lov nr. 104 af 20. marts 1970 om &#187;Fondet til fremme af teknisk og  \r\n\r\n industriel udvikling&#171;. </LI>  \r\n\r\n<LI>5) Lov om statstilskud til produktudvikling, jf. lovbekendtgørelse nr.  \r\n\r\n 141 af 15. marts 1988. </LI>  \r\n\r\n<LI>6) Lov nr. 221 af 13. april 1988 om egnsudvikling. </LI>  \r\n\r\n<LI>7) Lov om statsligt indskud i Finansieringsinstituttet for Industri og  \r\n\r\n Håndværk A/S med henblik på udlån til håndværk og den mindre industri, jf.  \r\n\r\n lovbekendtgørelse nr. 168 af 9. marts 1989. </LI>  \r\n\r\n<LI>8) Lov om statsligt indskud i Finansieringsinstituttet for Industri og  \r\n\r\n Håndværk A/S, jf. lovbekendtgørelse nr. 103 af 28. februar 1986. </LI>  \r\n\r\n<LI>9) Lov om garantier til finansieringsinstitutter for virksomheder inden  \r\n\r\n for håndværket og mindre industri, handelen, vognmandserhvervet og andre  \r\n\r\n serviceerhverv, jf. lovbekendtgørelse nr. 143 af 15. marts 1988. </LI>  \r\n\r\n<LI>10) Lov nr. 315 af 26. juni 1975 om oprettelse af en fond til midlertidig  \r\n\r\n finansieringsbistand til konjunkturramte erhvervsvirksomheder. </LI>  \r\n\r\n<LI>11) Lov nr. 48 af 11. februar 1976 om et finansieringsinstitut for  \r\n\r\n hoteller m.v. samt om ændring af lov om indkomstbeskatning af aktieselskaber  \r\n\r\n m.v. </LI>  \r\n\r\n<LI>12) § 11 i lov om Danmarks Erhvervsfond, jf. lovbekendtgørelse nr. 125 af  \r\n\r\n 17. marts 1986. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Ansøgninger, der er indsendt til Erhvervsfremme  \r\n\r\n Styrelsen i henhold til bestemmelser, der nu ophæves, jf. § 15, stk. 2, inden  \r\n\r\n nærværende lovs ikrafttræden, behandles efter hidtil gældende bestemmelser.  \r\n\r\n</P>  \r\n\r\n<P CLASS=STK> <I>Stk. 2. </I> De i henhold til tidligere lov om mål og vægt  \r\n\r\n (metrologi), udstedte forskrifter og typegodkendelser, meddelte tilladelser  \r\n\r\n og bemyndigelser vedbliver at have gyldighed, indtil de ændres eller  \r\n\r\n tilbagekaldes i medfør af bestemmelser i denne lov. </P>  \r\n\r\n<P CLASS=STK> <I>Stk. 3. </I> De i henhold til tidligere lov om Statens  \r\n\r\n Tekniske Prøvenævn udstedte autorisationer af laboratorier til at udføre  \r\n\r\n autoriseret teknisk prøvning fortsætter på de givne vilkår til deres  \r\n\r\n udløbsdato. </P>  \r\n\r\n<P CLASS=STK> <I>Stk. 4. </I> Henlægger erhvervsministeren sine beføjelser  \r\n\r\n efter §§ 10-12 til Erhvervsfremme Styrelsen, kan ministeren fastsætte regler  \r\n\r\n om klageadgangen, herunder at klager ikke kan indbringes for højere  \r\n\r\n administrativ myndighed. </P>  \r\n\r\n<P CLASS=STK> <I>Stk. 5. </I> Den i henhold til tidligere lov nr. 104 af 20.  \r\n\r\n marts 1970 om &#187;Fondet til fremme af teknisk og industriel  \r\n\r\n udvikling&#171; oparbejdede formue i fondet tilfalder ved fondets opløsning  \r\n\r\n statskassen. Renter, afdrag, afgifter m.v. indgået efter fondets opløsning  \r\n\r\n tilfalder ligeledes statskassen. De forpligtelser, som fondet har påtaget sig  \r\n\r\n over for borgere, virksomheder m.v., overtages ligeledes af staten. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Loven gælder ikke for Grønland og Færøerne, men  \r\n\r\n kan ved kgl. anordning sættes i kraft for disse landsdele med de afvigelser,  \r\n\r\n som de særlige grønlandske og færøske forhold tilsiger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Erhvervsministeriet, den 4. september  \r\n\r\n 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Mimi Jakobsen </P>  \r\n\r\n<P CLASS=MINISTER ALIGN=RIGHT>/ Gurli Martinussen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/09/1995"
        },
        {
            "displayName": "Accession",
            "displayValue": "A19950072429"
        },
        {
            "displayName": "Entydig dokumentidentifikation",
            "displayValue": "CM025335"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "724"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "04/09/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsfremme Styrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin. j.nr. 95-323-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}