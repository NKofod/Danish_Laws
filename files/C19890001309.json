{
    "id": 45884,
    "title": "Cirkulære om sager vedrørende Grønland (Til samtlige ministerier) ",
    "documentTypeId": "140",
    "isSagsforlobPeriodValid": false,
    "shortName": "CIR nr 13 af 06/02/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om sager vedrørende Grønland </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige ministerier) </P>  \r\n\r\n<BR>  \r\n\r\n<P CLASS=PUNKT> <B>1.</B> Med virkning fra 1. maj 1979 er der indført  \r\n\r\n hjemmestyre i Grønland, jf. lov nr. 577 af 29. november 1978 om Grønlands  \r\n\r\n hjemmestyre. Hjemmestyreordningen indebærer, at det grønlandske hjemmestyre,  \r\n\r\n der består af et folkevalgt landsting og en forvaltning, der ledes af et  \r\n\r\n landsstyre, gradvist har overtaget den regelfastsættende og administrative  \r\n\r\n myndighed på en række sagsområder, der hidtil har været varetaget af  \r\n\r\n rigsmyndighederne. I II og III i bilaget til cirkulæret er nærmere angivet,  \r\n\r\n hvilke sagsområder der kan overgå til hjemmestyret. </P>  \r\n\r\n<P>Visse sagsområder kan som følge af rigsenheden ikke overtages af  \r\n\r\n hjemmestyret, jf. nærmere I i bilaget til cirkulæret. </P>  \r\n\r\n<P CLASS=PUNKT> <B>2.</B> Statsministeriet varetager koordineringen af  \r\n\r\n rigsmyndighedernes virksomhed i Grønland. Under Statsministeriet er nedsat et  \r\n\r\n permanent rådgivende udvalg vedrørende Grønlands økonomi. Udvalget skal følge  \r\n\r\n den økonomiske udvikling i Grønland og afgive beretninger herom til  \r\n\r\n statsministeren og Grønlands hjemmestyre. </P>  \r\n\r\n<P>Statsministeriet yder efter anmodning tolkebistand i forbindelse med  \r\n\r\n oversættelse af lovforslag, mødeoplæg, korrespondance m.v. fra dansk til  \r\n\r\n grønlandsk eller omvendt. </P>  \r\n\r\n<P>I henhold til forvaltningsaftale af 2. februar 1989 mellem  \r\n\r\n Statsministeriet og De grønlandske Kommuners Landsforening varetager  \r\n\r\n kommunalbestyrelsen i de enkelte kommuner i Grønland en række opgaver, der  \r\n\r\n henhøres under rigsmyndighedernes ansvarsområde. </P>  \r\n\r\n<P>Rigsombudsmanden er rigets øverste repræsentant i Grønland. </P>  \r\n\r\n<P>Rigsombudsmanden hører under Statsministeriet. Rigsombudsmanden afgiver  \r\n\r\n periodiske indberegninger til Statsministeriet om den politiske og  \r\n\r\n samfundsmæssige udvikling i Grønland. Under Grønlands landstings samlinger  \r\n\r\n afgiver rigsombudsmanden løbende indberetninger til Statsministeriet om  \r\n\r\n landstingets drøftelser. </P>  \r\n\r\n<P CLASS=PUNKT> <B>3.</B> Sager vedrørende Grønland skal af rigsmyndighederne  \r\n\r\n behandles efter følgende retningslinjer: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> På sagsområder, der henhører under  \r\n\r\n rigsmyndighederne, og som varetages af de enkelte fagministerier, skal  \r\n\r\n følgende sager forelægges Statsministeriet til udtalelse: </P>  \r\n\r\n<UL CLASS=PLAIN-LIST>  \r\n\r\n<LI>1) Forslag om indførelse af ny eller ændring af gældende lovgivning i  \r\n\r\n Grønland. </LI>  \r\n\r\n<LI>2) Forslag om væsentlige ændringer i de retningslinier, som ligger til  \r\n\r\n grund for ydelse af statstilskud til hjemmestyret samt andre dispositioner,  \r\n\r\n der har væsentlig betydning for Grønlands økonomi. </LI>  \r\n\r\n<LI>3) Forslag om indførelse af nye eller ændring af bestående ordninger  \r\n\r\n iøvrigt i Grønland af mere principiel karakter, herunder forslag om  \r\n\r\n overførsel af sagsområder til Grønlands hjemmestyre, der ikke kræver  \r\n\r\n lovgivning. </LI>  \r\n\r\n<LI>4) Sager vedrørende forholdet til udlandet, herunder sager vedrørende EF,  \r\n\r\n der har eller vil kunne få væsentlig betydning for Grønland. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Forelæggelsen for Statsministeriet skal ske  \r\n\r\n tidligst muligt og altid inden sagens forelæggelse for Grønlands hjemmestyre  \r\n\r\n jf. § 6. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> På sagsområder, der henhører under  \r\n\r\n rigsmyndighederne, og som varetages af de enkelte fagministerier, skal  \r\n\r\n Statsministeriet underrettes om følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Forhandlinger med Grønlands hjemmestyre om emner af væsentlig politisk  \r\n\r\n betydning. </LI>  \r\n\r\n<LI>2) Planlagte besøg i Grønland af betydende repræsentanter for  \r\n\r\n rigsmyndighederne og planlagte officielle udenlandske besøg. </LI>  \r\n\r\n<LI>3) Andre foranstaltninger af betydning for de økonomiske forhold i  \r\n\r\n Grønland end dem, der er nævnt i § 1, stk. 1, nr. 2. </LI>  \r\n\r\n<LI>4) Sager, der forelægges Grønlands hjemmestyre, jf. § 6. </LI>  \r\n\r\n<LI>5) Retsforskrifter, der sættes i kraft for Grønland, jf. § 7. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Efter aftale yder rigsombudsmanden bistand med  \r\n\r\n tilrettelæggelse og gennemførelse af de besøg, der er nævnt i stk. 1, nr. 2,  \r\n\r\n samt deltager i den mødevirksomhed, der er tilrettelagt i forbindelse med  \r\n\r\n besøget. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> I sager, der vedrører forholdet til udlandet og  \r\n\r\n som væsentligt berører grønlandske interesser, skal det ministerium, der  \r\n\r\n iøvrigt behandler sagen, påse, at der forud for internationale forhandlinger  \r\n\r\n indhentes en udtalelse fra Grønlands hjemmestyre, jf. § 6. </P>  \r\n\r\n<P CLASS=STK> <I>Stk. 2. </I> Inden dansk undertegnelse eller ratifikation af  \r\n\r\n en international aftale (traktat) vedrørende et sagsområde, der væsentligt  \r\n\r\n berører grønlandske interesser skal der, jf. § 6, indhentes en udtalelse fra  \r\n\r\n Grønlands hjemmestyre om, hvorvidt Grønland ønskes omfattet af aftalen, og  \r\n\r\n for så vidt angår sagsområder, der er overgået til hjemmestyret, tillige om,  \r\n\r\n hvornår aftalen i givet fald vil kunne gennemføres i Grønland. </P>  \r\n\r\n<P CLASS=STK> <I>Stk. 3. </I> Om fornødent skal der ved undertegnelse  \r\n\r\n og/eller ratifikation af internationale aftaler tages forbehold for deres  \r\n\r\n gyldighed for Grønland. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> På sagsområder, der er overgået til Grønlands  \r\n\r\n hjemmestyre, yder Statsministeriet eller det fagministerium, hvorunder det  \r\n\r\n til svarende sagsområde i Danmark henhører, hjemmestyret råd og vejledning  \r\n\r\n med hensyn til regelfastsættelse og løsning af administrative spørgsmål,  \r\n\r\n såfremt hjemmestyret ønsker det. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Finansministeriet koordinerer overenskomst- og  \r\n\r\n aftaleforhold for det personale, rigsmyndighederne beskæftiger i Grønland, og  \r\n\r\n har det overordnede ansvar for løn- og ansættelsesvilkår for dette personale,  \r\n\r\n jf. skrivelse af 15. december 1988 fra Administrations~ og  \r\n\r\n Personaledepartementet til samtlige ministeriet og styrelser m.v. </P>  \r\n\r\n<P CLASS=STK> <I>Stk. 2. </I> Finansministeriet varetager sit ansvar for løn-  \r\n\r\n og ansættelsesvilkår gennem sin repræsentation i bestyrelsen for Det  \r\n\r\n offentlige Aftalenævn. Det offentlige Aftalenævn indgår kollektive aftaler og  \r\n\r\n overenskomster m.v. for rigsmyndighedernes, Grønlands hjemmestyres og de  \r\n\r\n grønlandske kommuners personale i Grønland, jf. lov nr. 182 af 14. maj 1980.  \r\n\r\n</P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Følgende sager skal forelægges Grønlands  \r\n\r\n hjemmestyre til udtalelse: </P>  \r\n\r\n<UL CLASS=PLAIN-LIST>  \r\n\r\n<LI>1) Forslag til love, der indeholder bestemmelser, der udelukkende  \r\n\r\n vedrører Grønland. </LI>  \r\n\r\n<LI>2) Udkast til administrative forskrifter, der indeholder bestemmelser,  \r\n\r\n der udelukkende vedrører Grønland. </LI>  \r\n\r\n<LI>3) Forslag til love og administrative forskrifter, der iøvrigt har  \r\n\r\n væsentlig betydning for Grønland. </LI>  \r\n\r\n<LI>4) Sager, der vedrører forholdet til udlandet, og som væsentligt berører  \r\n\r\n grønlandske interesser, jf. § 3. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Statsministeriet yder efter anmodning bistand i  \r\n\r\n forbindelse med sagers forelæggelse for hjemmestyret, herunder med hensyn til  \r\n\r\n materialets oversættelse til grønlandsk. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Love og bekendtgørelser m.v., der gælder for  \r\n\r\n Grønland, kundgøres i Lovtidende. Kundgørelse i Lovtidende er afgørende for  \r\n\r\n forskrifternes ikrafttrædelse i Grønland på samme måde som i den øvrige del  \r\n\r\n af riget bortset fra Færøerne. </P>  \r\n\r\n<P CLASS=STK> <I>Stk. 2. </I> Love og bekendtgørelser m.v., der gælder for  \r\n\r\n Grønland, optages tillige i Nalunaerutit/Grønlandsk Lovsamling. Optagelsen i  \r\n\r\n Nalunaerutit, der er uden betydning for spørgsmålet om forskrifternes  \r\n\r\n ikrafttræden i Grønland, sker ved Statsministeriets foranstaltning. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Statsministeriets cirkulære af 18. august 1981  \r\n\r\n om sager vedrørende Grønland ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsministeriet, den 6. februar 1989  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Poul Schluter </P>  \r\n\r\n<P CLASS=MINISTER ALIGN=RIGHT>/Christian Jensen </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P>I. Sagsområder, der som følge af rigsenheden ikke kan overgå til  \r\n\r\n hjemmestyret. </P>  \r\n\r\n<P CLASS=PUNKT> <B>1.</B> Statsforfatningen, herunder øverste  \r\n\r\n statsmyndigheder, valgret og valgbarhed til folketinget, retsplejen og  \r\n\r\n frihedsrettighederne. </P>  \r\n\r\n<P CLASS=PUNKT> <B>2.</B> Statsborgerbegrebet, pas, visa, statssymboler. </P>  \r\n\r\n<P CLASS=PUNKT> <B>3.</B> Udenrigspolitiske anliggender. </P>  \r\n\r\n<P CLASS=PUNKT> <B>4.</B> Forsvar. </P>  \r\n\r\n<P CLASS=PUNKT> <B>5.</B> Rigets finanser, Nationalbanken, seddeludstedelse,  \r\n\r\n mønt, mål og vægt, valuta. </P>  \r\n\r\n<P CLASS=PUNKT> <B>6.</B> De almindelige lovsystemer for personret,  \r\n\r\n familieret, arveret samt formueret. </P>  \r\n\r\n<P CLASS=PUNKT> <B>7.</B> Strafferetspleje, fængselsvæsen. </P>  \r\n\r\n<P>II. Sagsområder, der ifølge bilaget til lov om Grønlands hjemmestyre kan  \r\n\r\n overgå til hjemmestyret. </P>  \r\n\r\n<P CLASS=PUNKT> <B>1.</B> Grønlands styrelsesordning. </P>  \r\n\r\n<P CLASS=PUNKT> <B>2.</B> Styrelsesordning for kommunerne. </P>  \r\n\r\n<P CLASS=PUNKT> <B>3.</B> Skatter og afgifter. </P>  \r\n\r\n<P CLASS=PUNKT> <B>4.</B> Folkekirken og de fra folkekirken afvigende  \r\n\r\n trossamfund. </P>  \r\n\r\n<P CLASS=PUNKT> <B>5.</B> Fiskeri på territoriet, jagt, landbrug og renavl.  \r\n\r\n</P>  \r\n\r\n<P CLASS=PUNKT> <B>6.</B> Fredning. </P>  \r\n\r\n<P CLASS=PUNKT> <B>7.</B> Landsplanlægning. </P>  \r\n\r\n<P CLASS=PUNKT> <B>8.</B> Nærings- og konkurrencelovgivning, herunder også  \r\n\r\n lovgivning om restaurations- og hotelvirksomhed, regler om alkoholholdige  \r\n\r\n drikke samt regler om lukketid. </P>  \r\n\r\n<P CLASS=PUNKT> <B>9.</B> Sociale forhold. </P>  \r\n\r\n<P CLASS=PUNKT> <B>10.</B> Arbejdsmarkedsforhold. </P>  \r\n\r\n<P CLASS=PUNKT> <B>11.</B> Undervisning og kultur, herunder  \r\n\r\n erhvervsuddannelse. </P>  \r\n\r\n<P CLASS=PUNKT> <B>12.</B> Erhvervsforhold i øvrigt, herunder statens  \r\n\r\n fiskeri- og produktionsvirksomhed, erhvervsstøtte og erhvervsudvikling. </P>  \r\n\r\n<P CLASS=PUNKT> <B>13.</B> Sundhedsvæsen. </P>  \r\n\r\n<P CLASS=PUNKT> <B>14.</B> Lejelovgivning, boligstøtte og boligforvaltning.  \r\n\r\n</P>  \r\n\r\n<P CLASS=PUNKT> <B>15.</B> Vareforsyning. </P>  \r\n\r\n<P CLASS=PUNKT> <B>16.</B> Intern passager- og godsbefordring. </P>  \r\n\r\n<P CLASS=PUNKT> <B>17.</B> Miljøbeskyttelse. </P>  \r\n\r\n<P>III. Sagsområder, der eventuelt kan overgå til hjemmestyret. </P>  \r\n\r\n<P>Sagsområder, der ikke er nævnt i bilaget til lov om Grønlands hjemmestyre,  \r\n\r\n kan eventuelt overgå til hjemmestyret. Afgørelsen af, hvorvidt et sagsområde  \r\n\r\n kan overgå til hjemmestyret, træffes ud fra hensynet til rigsenheden og til,  \r\n\r\n at hjemmestyret får en udstrakt indflydelse på områder, der særligt berører  \r\n\r\n grønlandske forhold, jf. lov om Grønlands hjemmestyre § 7. </P>  \r\n\r\n<P>Bortset fra sundhedsvæsenet er de sagsområder, der er nævnt under II, alle  \r\n\r\n helt eller delvist overtaget af hjemmestyret. Endvidere har hjemmestyret  \r\n\r\n overtaget visse sagsområder som nævnt under III. </P>  \r\n\r\n<P>Statsministeriet vil kunne give nærmere oplysning om, hvilke sagsområder  \r\n\r\n eller dele af sagsområder, der er overgået til hjemmestyret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Statsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/1989"
        },
        {
            "displayName": "Accession",
            "displayValue": "C19890001309"
        },
        {
            "displayName": "Entydig dokumentidentifikation",
            "displayValue": "CM004500"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "09/08/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "06/02/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Statsministeriet"
        },
        {
            "displayName": "Ressortministeriets journalnummer",
            "displayValue": "7210-02"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}