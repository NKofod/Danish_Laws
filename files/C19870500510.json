{
    "id": 49169,
    "title": "Cirkulæreskrivelse om energibesparende foranstaltninger i statens bygninger m.v. Fordeling af rådighedsbeløb for 1987 ",
    "documentTypeId": "210",
    "isSagsforlobPeriodValid": false,
    "shortName": "CIS nr 5005 af 30/01/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om energibesparende  \r\n\r\n foranstaltninger i statens bygninger m.v. Fordeling af rådighedsbeløb for  \r\n\r\n 1987 </H1>  \r\n\r\n<P></P>  \r\n\r\n<BR>  \r\n\r\n<P>Til samtlige ministerier og styrelser </P>  \r\n\r\n<P> Fordeling af rådighedsbeløb for 1987 </P>  \r\n\r\n<P>På FL 1987 er der optaget et rådighedsbeløb til fordeling til ministerier  \r\n\r\n og styrelser til gennemførelse i finasåret 1987 af energibesparende  \r\n\r\n foranstaltninger i statens bygninger m.v. </P>  \r\n\r\n<P>Efter anmærkningerne til forslag til finanslov skal fordelingen af  \r\n\r\n rådighedsbeløbet ske efter de hidtil gældende retningslinier. Man skal dog  \r\n\r\n gøre opmærksom på, at der i finansåret 1987 er foretaget en væsentlig  \r\n\r\n ændring, idet den energibesparelse, der skønnes at kunne opnås ved at  \r\n\r\n gennemføre de ansøgte foranstaltninger, skal angives uden energiafgift (og  \r\n\r\n som hidtil excl. moms). Endvidere skal energiafgiften angives særskilt. </P>  \r\n\r\n<P>Oplysninger om størrelsen af energiafgiften for forskellige brændsler fås  \r\n\r\n ved henvendelse til det lokale distriktstoldkammer. Oplysninger om  \r\n\r\n energiafgiftens størrelse for fjernvarme fås hos den aktuelle  \r\n\r\n fjernvarmeforsyning, jfr. iøvrigt nedenstående afsnit II, 2, f. </P>  \r\n\r\n<P>Bevillingen på finansloven tager sigte på at opfylde målsætningen i lov om  \r\n\r\n begrænsning af energiforbruget i bygninger (varmesynsloven) om, at alle  \r\n\r\n offentlige bygninger skal bringes i en rimelig energiøkonomisk stand så vidt  \r\n\r\n muligt inden udgangen af 1989. </P>  \r\n\r\n<P>Derudover kan bevillingen anvendes til foranstaltninger i forbindelse med  \r\n\r\n tilslutning til kollektiv energiforsyning jfr. Boligministeriets  \r\n\r\n cirkulæreskrivelse af 5. april 1984 og Byggestyrelsens cirkulæreskrivelse af  \r\n\r\n 28. juni 1984 om tilslutning af statens bygninger til kollektive  \r\n\r\n varmeforsyningssystemer. Det fremgår heraf, at alle statslige bygninger i  \r\n\r\n videst muligt omfang bør tilsluttes kollektive varmeforsyningssystemer.  \r\n\r\n Endvidere fremgår, at tilslutning til naturgasnettet skal finde sted snarest  \r\n\r\n muligt og - medmindre der foreligger ganske særlige forhold - senest 1 år  \r\n\r\n efter, at naturgasforsyning er mulig i det pågældende område. Pligten til  \r\n\r\n overgang til naturgas gælder dog alene for egentligt statsejede bygninger.  \r\n\r\n</P>  \r\n\r\n<P>Ved Byggestyrelsens prioritering af anmodninger, der bliver indsendt i  \r\n\r\n 1987, vil der som hidtil blive lagt vægt på energibesparelses- og  \r\n\r\n beskæftigelseseffekt, ligesom der vil blive taget hensyn til  \r\n\r\n beskæftigelsessituationen regionalt. Anmodninger om midler til konvertering  \r\n\r\n til naturgas og overgang til fjernvarme vil blive prioriteret højt, og for  \r\n\r\n naturgaskonverteringernes vedkommende uanset omfanget af de efterfølgende  \r\n\r\n driftsbesparelser. </P>  \r\n\r\n<P>Der gives nedenfor en samlet fremstilling af de retningslinier, som vil  \r\n\r\n være gældende for fordelingen af rådighedsbeløbet. </P>  \r\n\r\n<P>Fremstillingen er opdelt i tre hovedafsnit: </P>  \r\n\r\n<P>I. Almindelige retningslinier for midlernes anvendelse. </P>  \r\n\r\n<P>II. Fremgangsmåden ved midlernes fordeling, og </P>  \r\n\r\n<P>III. Tilbagemelding om arbejdernes udførelse. </P>  \r\n\r\n<P>I. Almindelige retningslinier for midlernes anvendelse </P>  \r\n\r\n<P> 1. de til rådighed værende midler kan anvendes til energibesparende  \r\n\r\n foranstaltninger i bygninger opført før 1. februar 1979, som tilhører staten  \r\n\r\n eller selvejende institutioner, </P>  \r\n\r\n<P>hvis drift støttes af staten med mindst 50 pct. </P>  \r\n\r\n<P>Der kan ikke stilles midler til rådighed for bygninger, bygningsanlæg og  \r\n\r\n institutioner, som ejes af kommunerne eller drives helt eller overvejende med  \r\n\r\n tilskud fra kommunerne. </P>  \r\n\r\n<P>Derudover kan der endvidere i visse tilfælde stilles midler til rådighed  \r\n\r\n for bygninger eller lokaler, som staten eller selvejende institutioner  \r\n\r\n (mindst 50 pct. statsstøtte) har lejet hos private. Opmærksomheden henledes i  \r\n\r\n denne forbindelse på, at gennemførelse af foranstaltninger i lejede bygninger  \r\n\r\n kun kan gennemføres efter aftale med bygningsejeren. </P>  \r\n\r\n<P>Administrationen af bevillingen vil i øvrigt blive tilrettelagt således,  \r\n\r\n at bevillingen fortrinsvis vil blive stillet til rådighed for  \r\n\r\n foranstaltninger i statens egne bygninger, og  kun i mere begrænset omfang  \r\n\r\n stillet til rådighed for foranstaltninger i lejede bygninger, og da kun i  \r\n\r\n mere langvarige lejemål, som omfatter hele bygninger/bygningsafsnit. </P>  \r\n\r\n<P> 2. Ved fordeling af midler til energibesparende foranstaltninger i  \r\n\r\n statens bygninger (herunder statens tjeneste- og lejeboliger), henledes  \r\n\r\n opmærksomheden på, at det til stadighed har været og fortsat er en  \r\n\r\n forudsætning for anvendelsen af bevillingen, at der efter udførelse af de  \r\n\r\n energibesparende foranstaltninger på bevillingslov (og statsregnskab) kan  \r\n\r\n eftervises en besparelse, respektive en forøgelse af indtægterne som følge af  \r\n\r\n investeringen, jfr. dog det om naturgaskonverteringer anførte. </P>  \r\n\r\n<P> 3. De bevilgede beløb kan alene anvendes til energibesparende  \r\n\r\n foranstaltninger i overensstemmelse med det i bilag 1 til nærværende  \r\n\r\n skrivelse anførte. </P>  \r\n\r\n<P> 4. Det er en forudsætning, at de energibesparende foranstaltninger, der  \r\n\r\n ansøges om midler til, er foreslået af en beskikket energikonsulent, jfr. lov  \r\n\r\n om begrænsning af energiforbruget i bygninger. </P>  \r\n\r\n<P>Et eksemplar af bekendtgørelsen samt en liste over registrerede  \r\n\r\n energikonsulenter vedlægges. Yderligere eksemplarer kan fås ved henvendelse  \r\n\r\n til Byggecentrum i København, tlf.: (01) 127373. </P>  \r\n\r\n<P>Udførelsen af de energibesparende foranstaltninger skal i fornødent omfang  \r\n\r\n koordineres med andre arbejder på den pågældende bygning, eksempelvis  \r\n\r\n brandsikringsforanstaltninger, almindelige vedligeholdelsesarbejder m.v. </P>  \r\n\r\n<P>Det forudsættes, at den energikonsulent, som har foreslået de  \r\n\r\n bygningsmæssige foranstaltninger, fører tilsyn med arbejdets udførelse, og  \r\n\r\n efter arbejdets udførelse attesterer over for det pågældende ministerium  \r\n\r\n eller styrelse, at arbejdet er udført tilfredsstillende og i overensstemmelse  \r\n\r\n med over for Byggestyrelsens oplyste. </P>  \r\n\r\n<P>Endvidere må attestationen i givet fald indeholde en opdeling af  \r\n\r\n udgifterne i beløb, som herfra stilles til rådighed i medfør af denne  \r\n\r\n cirkulæreskrivelse, jfr. bilag 1, og beløb, som ministeriet/styrelsen må  \r\n\r\n afholde på anden måde. Det førstnævnte beløb anføres derpå i  \r\n\r\n tilbagemeldingsskemaet, jfr. nedenfor. </P>  \r\n\r\n<P>Man skal i denne forbindelse understrege nødvendigheden af, at konsulenten  \r\n\r\n ved færdiggørelsen giver fornøden vejledning om, hvorledes de udførte  \r\n\r\n driftsmæssige ændringer og forbedringer følges op, således at besparelsen  \r\n\r\n opretholdes. Derudover er det hensigtsmæssigt, at bygningen er omfattet  \r\n\r\n effektiv energistyring, bl.a. for at kontrollere, om den forventede  \r\n\r\n besparelse rent faktisk realiseres. Der kan i denne forbindelse henvises til  \r\n\r\n de af Byggestyrelsen udsendte vejledninger senest &#187;Energistyring i  \r\n\r\n offentlige bygninger - der er penge at spare&#171; december 1985. Yderligere  \r\n\r\n eksemplarer heraf kan rekvireres ved henvendelse til Byggestyrelsen. </P>  \r\n\r\n<P> 5. Som det fremgår af de generelle bemærkninger, bør tilslutning til  \r\n\r\n kollektive varmeforsyningsanlæg - herunder naturgas - søges gennemført,  \r\n\r\n såfremt mulighed foreligger. Tilslutning skal i givet fald gennemføres i  \r\n\r\n overensstemmelse med kommunale varmeforsyningsplaner, godkendte delplaner  \r\n\r\n eller godkendte varmeforsyningsprojekter i henhold til lov om varmeforsyning.  \r\n\r\n</P>  \r\n\r\n<P> 6. I &#187;Bygherrevejledning 1983&#171; har Byggestyrelsen søgt at give  \r\n\r\n de statslige bygherrer et hjælpemiddel til varetagelse af byggeopgaver.  \r\n\r\n Vejledningen vil navnlig have interesse for styrelser uden særlig  \r\n\r\n byggeadministration. </P>  \r\n\r\n<P> 7. Lovens midler kan alene anvendes til energibesparende  \r\n\r\n foranstaltninger, som ikke har kunnet indpasses i de enkelte ministeriers og  \r\n\r\n styrelsers normale bevillinger på finansloven. </P>  \r\n\r\n<P> 8. Foranstaltningerne skal gennemføres inden udgangen af december 1987,  \r\n\r\n medmindre genbevilling opnås. Såfremt genbevilling opnås, skal dette bl.a. af  \r\n\r\n hensyn til tilbagemelding meddeles Byggestyrelsen. </P>  \r\n\r\n<P> 9. For så vidt angår selvejende institutioner er det en betingelse, at  \r\n\r\n udgifterne til de energibesparende foranstaltninger ikke dækkes helt eller  \r\n\r\n delvis ved støtte efter anden lovgivning. Støtten skal i øvrigt ydes på  \r\n\r\n grundlag af de inden for de forskellige områder gældende regler om ydelse af  \r\n\r\n statsstøtte, medmindre Finansministeriet i særlige tilfælde godkender en  \r\n\r\n afvigelse herfra. </P>  \r\n\r\n<P> 10. Energibesparende foranstaltninger, hvortil der stilles midler til  \r\n\r\n rådighed, skal ikke forelægges særskilt for Finansudvalget, heller ikke hvis  \r\n\r\n totaludgiften overstiger 5 mill. kr., uanset bestemmelsen i pkt. 54.41.2 i  \r\n\r\n Budgetvejledning 1985. </P>  \r\n\r\n<P> 11. Ved opgørelsen af de forventede udgifter og disses afløb må der tages  \r\n\r\n hensyn til, at der inden for udgiftsskønnet skal være mulighed for at afholde  \r\n\r\n pris- og lønstigninger i forbindelse med de enkelte projekters udførelse,  \r\n\r\n medmindre der foreligger tilbud i fast pris og tid, idet der ikke er adgang  \r\n\r\n til pris- og lønregulering af de udgifter, der er forbundet med  \r\n\r\n gennemførelsen af de enkelte projekter. </P>  \r\n\r\n<P> 12. De enkelte ministerier og styrelser skal på de respektive konti på  \r\n\r\n TBF 1987 optage de afholdte udgifter til energibesparende foranstaltninger.  \r\n\r\n</P>  \r\n\r\n<P>Regnskabsaflæggelsen for beløbene skal ske særskilt. </P>  \r\n\r\n<P>De nærmere regler for konteringen vil fremgå af Finansministeriets  \r\n\r\n cirkulære om indkaldelse af bidrag til TBF. </P>  \r\n\r\n<P> 13. Opmærksomheden henledes endelig på Finansministeriets cirkulære af  \r\n\r\n 17. august 1984 om ændring af reglerne for statsinstitutioners budgettering  \r\n\r\n af ikke-fradragsberettiget købsmoms. Dette medfører, at anmodning om  \r\n\r\n bevilling til energibesparende foranstaltninger  skal anføres excl. moms, og  \r\n\r\n at ikke-fradragsberettiget købsmoms særskilt skal søges på TBF 1987 af de  \r\n\r\n ministerier og styrelser, som har fået tilsagn til energibesparende  \r\n\r\n foranstaltninger. </P>  \r\n\r\n<P>Ovennævnte cirkulæreskrivelse fra Finansministeriet gælder dog ikke for de  \r\n\r\n selvejende institutioner med statsstøtte. Dette betyder for de selvejende  \r\n\r\n institutioners vedkommende, at bevilling fra Byggestyrelsen meddeles incl.  \r\n\r\n moms, hvorfor købsmoms for disse bevillinger ikke af de enkelte  \r\n\r\n ministerier/styrelser skal søges særskilt på TBF 1987. </P>  \r\n\r\n<P>II. Fremgangsmåden ved midlernes fordeling </P>  \r\n\r\n<P>De enkelte ministerier anmodes om snarest muligt og  senest inden den 2.  \r\n\r\n marts 1987 at meddele Byggestyrelsen følgende oplysninger for den  \r\n\r\n bygningsmasse, som administreres af ministeriet og de under dette hørende  \r\n\r\n styrelser m.v., og hvortil midler til energibesparende foranstaltninger,  \r\n\r\n incl. teknikerhonorarer, søges stillet til rådighed efter de i nærværende  \r\n\r\n skrivelse indeholdte retningslinier: </P>  \r\n\r\n<P CLASS=PUNKT> <B>1.</B> De skønnede, samlede udgifter til energibesparende  \r\n\r\n foranstaltninger. </P>  \r\n\r\n<P CLASS=PUNKT> <B>2.</B> En opstilling bygning for bygning - eventuelt for  \r\n\r\n et kompleks af bygninger - over, hvilke arbejder der skal udføres. </P>  \r\n\r\n<P>Af opstillingen skal fremgå: </P>  \r\n\r\n<P>a. Bygningsidentifikation ved adresse (vej, nr., kommune) og eventuelt  \r\n\r\n bygningsnavn samt bygningens nummer i bygnings- og boligregistreret (BBR).  \r\n\r\n</P>  \r\n\r\n<P>b. Hver foranstaltnings art og nummer i henhold til listen i bilag 1,  \r\n\r\n afsnit A. </P>  \r\n\r\n<P>c. De anslåede udgifter til foranstaltningerne på de enkelte bygninger,  \r\n\r\n herunder eventuelt honorar for bygningsgennemgangen m.v., excl. moms, jfr.  \r\n\r\n dog foran under I, 13. </P>  \r\n\r\n<P>d. Den anslåede arbejdslønandel af udgifterne vedrørende den enkelte  \r\n\r\n bygning. </P>  \r\n\r\n<P>e. Tidspunktet for arbejdets påbegyndelse og forventede afslutning. </P>  \r\n\r\n<P>f. De skønnede besparelser i bygningens drift, udregnet i  januar 1987  \r\n\r\n prisniveau og angivet på årsbasis som besparelser i olieforbrug m.v., anført  \r\n\r\n i kroner excl. energiafgift og  excl. moms. </P>  \r\n\r\n<P> Desuden anføres særskilt energiafgiften af den sparede energimængde </P>  \r\n\r\n<P> i kroner excl. moms. </P>  \r\n\r\n<P> Ved konvertering til naturgas angives dels driftsbesparelsen </P>  \r\n\r\n<P> inklusive midlertidige rabatter, dels den blivende besparelse </P>  \r\n\r\n<P> efter rabatternes ophør. </P>  \r\n\r\n<P>g. Om bygningen er ejet af staten, eller om den er ejet af selvejende  \r\n\r\n institutioner (med mindst 50 pct. statsstøtte), jfr. foran. I sidstnævnte  \r\n\r\n tilfælde anføres lovhjemmelen for støtten. </P>  \r\n\r\n<P>h. Om bygningen er udlejet til staten, eller om den er udlejet til  \r\n\r\n selvejende institutioner (med mindst 50 pct. statsstøtte), jfr. foran. I  \r\n\r\n disse tilfælde vedlægges oplysning om lejemålets varighed, opsigelighed og  \r\n\r\n omfang. </P>  \r\n\r\n<P>--------- </P>  \r\n\r\n<P>Ved anmodning om midler skal et skema som vist i bilag 2 til denne  \r\n\r\n skrivelse anvendes. Skemaet bedes indsendt i 2 eksemplarer. Opmærksomheden  \r\n\r\n henledes på, at tidligere indsendte ansøgninger ikke kommer i betragtning,  \r\n\r\n derfor skal nyt skema indsendes til Byggestyrelsen såfremt der fortsat ønskes  \r\n\r\n bevilling til de pågældende foranstaltninger. </P>  \r\n\r\n<P>Ved fremsendelse af anmodninger omfattende foranstaltninger i flere  \r\n\r\n bygninger kan det være hensigtsmæssigt at angive en vejledende prioritering  \r\n\r\n af foranstaltningerne. Der vil, hvor midler stilles til rådighed for flere  \r\n\r\n arbejder, alene kunne foretages mindre rokeringer mellem beløbene. </P>  \r\n\r\n<P>Når midler er stillet til rådighed, skal foranstaltningerne iværksættes  \r\n\r\n inden for de i anmodningen anførte tidsfrister. I denne forbindelse peges der  \r\n\r\n navnlig på, at det specielt for bevillinger for 1987 af hensyn til den  \r\n\r\n beskæftigelsesmæssige situation er af afgørende betydning, at de indsendte  \r\n\r\n oplysninger om påbegyndelsestidspunktet nøje overholdes. </P>  \r\n\r\n<P>Beløbene må kun anvendes til de herfra tiltrådte foranstaltninger, og det  \r\n\r\n forudsættes, at foranstaltningernes gennemførelse, karakter og resultat  \r\n\r\n svarer til de oplysninger, som er givet Byggestyrelsen, jfr. foran under I,  \r\n\r\n 3. </P>  \r\n\r\n<P>III. Tilbagemelding om arbejdernes udførelse </P>  \r\n\r\n<P> Når de energibesparende foranstaltninger er gennemført, skal der  \r\n\r\n  umiddelbart efter færdiggørelsen for hver bygning -eventuelt  \r\n\r\n bygningsklompeks - sendes en kort oversigt til byggestyrelsen. </P>  \r\n\r\n<P>Oversigten skal indeholde følgende oplysninger: </P>  \r\n\r\n<P CLASS=PUNKT> <B>1.</B> Foranstaltningernes art og omfang, jfr. i øvrigt  \r\n\r\n foran under II, 2. </P>  \r\n\r\n<P CLASS=PUNKT> <B>2.</B> Oplysning om de samlede, faktiske udgifter (excl.  \r\n\r\n moms) ved hver af foranstaltningerne, jfr. dog det om selvejende  \r\n\r\n institutioner anførte. </P>  \r\n\r\n<P CLASS=PUNKT> <B>3.</B> Om der er ændringer i skønnet over  \r\n\r\n arbejdslønandelen, jfr. II, 2, d. </P>  \r\n\r\n<P CLASS=PUNKT> <B>4.</B> Om der er ændringer i skønnet over  \r\n\r\n driftsbesparelserne, jfr. II, 2, f. </P>  \r\n\r\n<P>--------- </P>  \r\n\r\n<P>Tilbagemelding skal foretages på et skema som vist i bilag 3 til denne  \r\n\r\n skrivelse. </P>  \r\n\r\n<P>Marius Kjeldsen </P>  \r\n\r\n<P>/Bent Petersen </P>  \r\n\r\n<P> Bilag 1 </P>  \r\n\r\n<P> Energibesparende foranstaltninger i statens bygninger m.v. </P>  \r\n\r\n<P>A. Rådighedsbeløbet til energibesparende foranstaltninger i statens  \r\n\r\n bygninger m.v. kan alene anvendes til følgende energibesparende  \r\n\r\n foranstaltninger: </P>  \r\n\r\n<P> 1. Lofter. </P>  \r\n\r\n<P>Isolering af tagkonstruktioner og etageadskillelser mod det fri, svarende  \r\n\r\n til mindst 200 mm mineraluld, hvor pladsen tillader det. Isoleringen  \r\n\r\n vedrører: </P>  \r\n\r\n<P>1.1 Adskillelse mod uopvarmet loft, andet uopvarmet rum samt flader mod  \r\n\r\n det fri. </P>  \r\n\r\n<P>1.2 Etageadskillelser over portrum. </P>  \r\n\r\n<P> 2. Gulve. </P>  \r\n\r\n<P>Isolering af gulvkonstruktioner over uopvarmede kældre eller krybekældre,  \r\n\r\n svarende til 100 mm mineraluld, hvor pladsen tillader det. Isoleringen  \r\n\r\n vedrører: </P>  \r\n\r\n<P>2.1 Isolering mod uopvarmet kælder. </P>  \r\n\r\n<P>2.2 Isolering mod krybekælder. </P>  \r\n\r\n<P> 3. Hule mure: </P>  \r\n\r\n<P>3.1 Isolering af uisolerede hulmure. </P>  \r\n\r\n<P> 4. Fuger. </P>  \r\n\r\n<P>Tætning af fugesamlinger mod det fri. Tætningen vedrører: </P>  \r\n\r\n<P>4.1 Kalfatringsfuger </P>  \r\n\r\n<P>4.2 Elementsamlinger </P>  \r\n\r\n<P>4.3 Væg/loftsamlinger </P>  \r\n\r\n<P>4.4 Vinduesramme/karm </P>  \r\n\r\n<P>4.5 Dør/karm </P>  \r\n\r\n<P> 5. Lysåbninger. </P>  \r\n\r\n<P>Forbedring eller udskiftning af vinduer m.v. med kun 1 lag glas til  \r\n\r\n konstruktioner med mindst 2 lag glas. For etageejendomme bør det tilstræbes,  \r\n\r\n at udskiftning af vinduer så vidt muligt sker samlet og ensartet, således at  \r\n\r\n bygningens præg ikke ændres i uheldig retning. Forbedringen eller  \r\n\r\n udskiftningen vedrører: </P>  \r\n\r\n<P>5.1 Vinduer </P>  \r\n\r\n<P>5.2 Ovenlys </P>  \r\n\r\n<P>5.3 Glasvægge </P>  \r\n\r\n<P>5.4 Glaspartier i yderdøre </P>  \r\n\r\n<P>5.5 Glaspartier i porte </P>  \r\n\r\n<P>5.6 Glaspartier i lemme </P>  \r\n\r\n<P> 6. Ydervægge bag radiatorer </P>  \r\n\r\n<P>6.1 Isolering af uisolerede ydervægspartier bag radiatorer. </P>  \r\n\r\n<P> 7. Kedler m.v. </P>  \r\n\r\n<P>Isolering af ejendommens tekniske anlæg. Isoleringen vedrører: </P>  \r\n\r\n<P>7.1 centralvarmekedler </P>  \r\n\r\n<P>7.2 Røgrør </P>  \r\n\r\n<P>7.3 Skorstene </P>  \r\n\r\n<P>7.4 Opvarmede beholdere </P>  \r\n\r\n<P>7.5 Varmerør </P>  \r\n\r\n<P>7.6 Kanaler </P>  \r\n\r\n<P>7.7 Ventiler i opvarmede systemer. </P>  \r\n\r\n<P> 8. Automatik </P>  \r\n\r\n<P>Installation af automatik, hvor rumtemperaturen periodevis kan sænkes  \r\n\r\n og/eller, hvor der forekommer betydende varierende varmebelastning, således  \r\n\r\n at varmetilførsel fra varmeanlægget kan reguleres enten lokalt eller  \r\n\r\n centralt. </P>  \r\n\r\n<P>Automatik til central styring vedrører: </P>  \r\n\r\n<P>8.1 Periodevis sænkning af rumtemperatur </P>  \r\n\r\n<P>8.2 Regulering af varmetilførsel efter udeklima </P>  \r\n\r\n<P>8.3 Regulering af varmetilførsel efter rumtemperatur </P>  \r\n\r\n<P>Automatik til individuel rumtemperaturstyring vedrører: </P>  \r\n\r\n<P>8.4 Periodevis sænkning af rumtemperatur </P>  \r\n\r\n<P>8.5 Regulering af varmetilførsel efter rumtemperatur f.eks. via  \r\n\r\n radiatortermostatventiler. </P>  \r\n\r\n<P>Automatik til styring af varmt brugsvand vedrører: </P>  \r\n\r\n<P>8.6 Periodevis standsning af cirkulation og/eller sænkning af  \r\n\r\n vandtemperatur </P>  \r\n\r\n<P>8.7 Temperaturstyring </P>  \r\n\r\n<P>8.8 Vandmængderegulering </P>  \r\n\r\n<P> 9. Indregulering af varmeanlæg </P>  \r\n\r\n<P>9.1 Indregulering af varmeanlæg </P>  \r\n\r\n<P> 10. Forsyningsanlæg </P>  \r\n\r\n<P>Arbejder på ejendommen i forbindelse med overgang til kollektiv  \r\n\r\n varmeforsyning og udskiftning/forbedring af oliefyringsanlæg. Arbejderne må  \r\n\r\n ikke stride imod en kommunal varmeforsyningsplan, en godkendt delplan eller  \r\n\r\n et godkendt varmeforsyningsprojekt, jfr. lov om varmeforsyning. Endvidere  \r\n\r\n arbejder på ejendommen i forbindelse med etablering af systemgodkendte anlæg  \r\n\r\n til udnyttelse af vedvarende energikilder m.v. </P>  \r\n\r\n<P>Arbejderne vedrører: </P>  \r\n\r\n<P>10.1 Overgang til naturgas </P>  \r\n\r\n<P>10.2 Overgang til fjernvarme </P>  \r\n\r\n<P>10.3 Udskiftning/forbedring af oliefyringsanlæg </P>  \r\n\r\n<P>10.4 Systemgodkendte anlæg til udnyttelse af vedvarende energikilder m.v.  \r\n\r\n</P>  \r\n\r\n<P> 11. Andet </P>  \r\n\r\n<P>Andre foranstaltninger i bygningen som en energikonsulent finder  \r\n\r\n hensigtsmæssige at gennemføre. Arbejderne kan f.eks. vedrøre: </P>  \r\n\r\n<P>11.1 Indvendig ydervægsisolering </P>  \r\n\r\n<P>11.2 Udvendig ydervægsisolering </P>  \r\n\r\n<P>11.3 Energigenvindingsanlæg </P>  \r\n\r\n<P>11.4 Forbedring af ventilationsanlæg </P>  \r\n\r\n<P>11.5 Andre forbedringer af lysåbninger end de under pkt. 5 nævnte </P>  \r\n\r\n<P>11.6 Andet </P>  \r\n\r\n<P> B. Rådighedsbeløbet kan derimod ikke anvendes til følgende  \r\n\r\n foranstaltninger: </P>  \r\n\r\n<P CLASS=PUNKT> <B>1.</B> Omlægning, udskiftning eller reparation af tag-,  \r\n\r\n væg- og gulvflader </P>  \r\n\r\n<P CLASS=PUNKT> <B>2.</B> Foranstaltninger, som er et led i en tilbygning  \r\n\r\n eller en ombygning, eller som udføres, fordi lokalet agtes inddraget til en  \r\n\r\n ny anvendelse. </P>  \r\n\r\n<P CLASS=PUNKT> <B>3.</B> Foranstaltninger, som er omfattet af pkt. A, nr. 5,  \r\n\r\n hvis de på uheldig måde ændrer bygningens udseende. </P>  \r\n\r\n<P CLASS=PUNKT> <B>4.</B> Særligt luksusprægede materialer eller  \r\n\r\n installationer. </P>  \r\n\r\n<P CLASS=PUNKT> <B>5.</B> Foranstaltninger, som strider imod en vedtaget  \r\n\r\n kommunal varmeforsyningsplan, en godkendt delplan eller et godkendt  \r\n\r\n varmeforsyningsprojekt, jfr. lov om varmeforsyning. </P>  \r\n\r\n</DIV>",
    "isHistorical": false,
    "editorialNotes": [
        "Histdato = 19970101",
        "(* 1) Bilag 2 og 3 udeladt, kan rekvireres hos Energistyrelsen"
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19870500510"
        },
        {
            "displayName": "Entydig dokumentidentifikation",
            "displayValue": "CM007978"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5005"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "30/01/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Energiministeriet, Energistyrelsen"
        },
        {
            "displayName": "Ressortministeriets journalnummer",
            "displayValue": "By. 5. kt. j. nr. 1-26-1987"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}