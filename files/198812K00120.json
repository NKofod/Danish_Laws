{
    "id": 110367,
    "title": "1988 LSF 120   FORSLAG TIL LOV OM ÆNDRING AF SØNÆRINGSLOVEN ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 120",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 120 </P>  \r\n\r\n<P></P>  \r\n\r\n<P>Forslag til Lov om ændring af sønæringsloven </P>  \r\n\r\n<P></P>  \r\n\r\n<P>Fremsat af industriministeren (Nils Wilhjelm) </P>  \r\n\r\n<P></P>  \r\n\r\n<P>den 23. november 1988 </P>  \r\n\r\n<P></P>  \r\n\r\n<P>Vedtaget ved tredjebehandling den 16. december 1988 </P>  \r\n\r\n<P></P>  \r\n\r\n<P><a href=\"document.aspx?accn=A19880081930\"> Lov nr. 819 af 21/12/1988</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I sønæringsloven, jf. lovbekendtgørelse nr. 586 af 29. september 1988,  \r\n\r\n foretages følgende ændringer: </P>  \r\n\r\n<P>1. <I>§ 18</I> affattes således: </P>  \r\n\r\n<P>&#187; <B>§ 18.</B> Til erhvervelse af bevis som skibskok kræves, at  \r\n\r\n vedkommende </P>  \r\n\r\n<P>1) har erhvervet kokkefagets svendebrev i henhold til lov om  \r\n\r\n lærlingeforhold, har gennemført kokkeuddannelsen i henhold til lov om  \r\n\r\n erhvervsfaglige grunduddannelser eller har anden tilsvarende uddannelse inden  \r\n\r\n for kokkefaget og </P>  \r\n\r\n<P>2) har bestået prøven for skibskokke.&#171; </P>  \r\n\r\n<P>2. I <I>§ 46</I> indsættes som <I>stk. 6: </I></P>  \r\n\r\n<P>&#187;Stk. 6. Industriministeren kan tillade udstedelse af sønæringsbevis  \r\n\r\n som skibskok til personer, der opfylder de hidtil gældende betingelser, jf. §  \r\n\r\n 18 i lovbekendtgørelse nr. 586 af 29. september 1988 af sønæringsloven.&#171;  \r\n\r\n</P>  \r\n\r\n<P>§ 2 </P>  \r\n\r\n<P>Loven træder i kraft den 1. august 1989. </P>  \r\n\r\n<P>§ 3 </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for Grønland med de afvigelser, som de særlige grønlandske  \r\n\r\n forhold tilsiger. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I sønæringsloven jf. lovbekendtgørelse nr. 586 af 29. september 1988,  \r\n\r\n foretages følgende ændringer: </P>  \r\n\r\n<P>1. <I>§ 18</I> affattes således: </P>  \r\n\r\n<P>&#187; <B>§ 18.</B> Til erhvervelse af bevis som skibskok kræves, at  \r\n\r\n vedkommende </P>  \r\n\r\n<P>1) har erhvervet kokkefagets svendebrev i henhold til lov om  \r\n\r\n lærlingeforhold, har gennemført kokkeuddannelsen i henhold til lov om  \r\n\r\n erhvervsfaglige grunduddannelser eller har anden tilsvarende uddannelse inden  \r\n\r\n for kokkefaget, og </P>  \r\n\r\n<P>2) har bestået prøven for skibskokke.&#171; </P>  \r\n\r\n<P>2. I <I>§ 46</I> indsættes som stk. 6: </P>  \r\n\r\n<P>&#187;Stk. 6. Industriministeren kan tillade udstedelse af sønæringsbevis  \r\n\r\n som skibskok til personer, der opfylder de hidtil gældende betingelser, jf. §  \r\n\r\n 18 i lovbekendtgørelse nr. 586 af 29. september 1988 af sønæringsloven.&#171;  \r\n\r\n</P>  \r\n\r\n<P>§ 2 </P>  \r\n\r\n<P>Loven træder i kraft den 1. august 1989. </P>  \r\n\r\n<P>§ 3 </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for Grønland med de afvigelser, som de særlige grønlandske  \r\n\r\n forhold tilsiger. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Nærværende lovforslag fremsættes for at tilpasse kravene for erhvervelse  \r\n\r\n af sønæringsbevis som skibskok til udviklingen inden for handelsflåden, der  \r\n\r\n bl.a. har medført, at antallet af uddannelsespladser for kokkeelever er  \r\n\r\n blevet væsentligt reduceret. Dette har medført, at personer, der ønsker at få  \r\n\r\n en skibskokkeuddannelse og et efterfølgende sønæringsbevis som skibskok, ikke  \r\n\r\n kan opnå et sådant, da de kun vanskeligt kan optjene den krævede praktiske  \r\n\r\n læretid i kokkefaget om bord på søgående skibe. </P>  \r\n\r\n<P>Erhvervets parter har på denne baggrund gennem Søfartens Uddannelsesråd  \r\n\r\n foreslået, at betingelsen for erhvervelse af sønæringsbevis som skibskok  \r\n\r\n ændres i overensstemmelse med forslaget. Efter forslaget er der nu ikke  \r\n\r\n længere krav om forudgående læretid eller kabystjeneste i søgående skibe.  \r\n\r\n Forslaget indebærer endvidere, at der kun bliver een dansk kokkeuddannelse,  \r\n\r\n der skal suppleres med et kursus af kortere varighed for erhvervelse af  \r\n\r\n sønæringsbevis som skibskok. Dette kursus tænkes i lighed med det i den  \r\n\r\n eksisterende uddannelse afsluttende kokkekursus af 20 ugers varighed afholdt  \r\n\r\n på Den Selvejende Institution Ålborg Tekniske Skole. Der henvises her til  \r\n\r\n bemærkningerne til det samtidigt fremsatte forslag til lov om ændring af lov  \r\n\r\n om søfartsuddannelse. Det skal fortsat være muligt at kunne opnå  \r\n\r\n sønæringsbevis som skibskok, såfremt man har en anden tilsvarende uddannelse  \r\n\r\n indenfor kokkefaget, f.eks. svendebrev erhvervet som kok i et fremmed land.  \r\n\r\n</P>  \r\n\r\n<P>Som konsekvens af lovforslaget vil det erhvervsfaglige grundkursus for  \r\n\r\n kokkeelever på søfartsskolerne og på skoleskibene bortfalde, jf.  \r\n\r\n bemærkningerne til det samtidig hermed fremsatte forslag til lov om ændring  \r\n\r\n af søfartsuddannelse. De økonomiske konsekvenser fremgår af bemærkningerne  \r\n\r\n til dette lovforslag. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Bestemmelsen indebærer, at det ikke længere er en betingelse for at få  \r\n\r\n sønæringsbevis som kok, at man har gennemgået et erhvervsfagligt grundkursus  \r\n\r\n på søfartsskolerne eller skoleskibene. Kravet om en læretid i søgående skibe  \r\n\r\n bortfalder, hvorefter den almindelige kokkeuddannelse eller en tilsvarende  \r\n\r\n uddannelse, f.eks. svendebrev erhvervet som kok i et fremmed land, nu danner  \r\n\r\n grundlag for skibskokkeuddannelsen. For begge kategorier er der krav om et  \r\n\r\n supplerende kursus som skibskok. </P>  \r\n\r\n<P>Til nr. 2 </P>  \r\n\r\n<P>Bestemmelsen åbner mulighed for, at personer, der efter den hidtidige  \r\n\r\n ordning opfyldte betingelserne for at få udstedt et sønæringsbevis, fortsat  \r\n\r\n kan få et sådant, og at der kan udstedes sønæringsbevis som skibskok til  \r\n\r\n personer, der fuldfører uddannelsen under overgangsordningen. </P>  \r\n\r\n<P>I det samtidig hermed fremsatte forslag til lov om ændring af lov om  \r\n\r\n søfartsuddannelse hjemles der mulighed for, at personer, der har påbegyndt en  \r\n\r\n kokkeuddannelse ved f.eks at have gennemført et grundkursus på en  \r\n\r\n søfartsskole eller et skoleskib, kan fortsætte uddannelsen efter de hidtil  \r\n\r\n gældende regler. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>1. <I>§ 18</I> affattes således: </P>  \r\n\r\n<P>&#187; <B>§ 18.</B> Til erhvervelse af bevis som skibskok kræves, at  \r\n\r\n vedkommende </P>  \r\n\r\n<P>1) har erhvervet kokkefagets svendebrev i henhold til lov om  \r\n\r\n lærlingeforhold, har gennemført kokkeuddannelsen i henhold til lov om  \r\n\r\n erhvervsfaglige grunduddannelser eller har anden tilsvarende uddannelse inden  \r\n\r\n for kokkefaget, og </P>  \r\n\r\n<P>2) har bestået prøven for skibskokke.&#171; </P>  \r\n\r\n<P>§ 18. Til erhvervelse af bevis som skibskok kræves, at vedkommende </P>  \r\n\r\n<P>1) har gennemgået </P>  \r\n\r\n<P>a) et erhvervsfagligt grundkursus på godkendt søfartsskole eller skoleskib  \r\n\r\n og derefter en læretid i kokkefaget på mindst 23 måneder, heraf mindst 12  \r\n\r\n måneder i søgående skibe, eller </P>  \r\n\r\n<P>b)en læretid i kokkefaget på mindst 33 måneder, heraf mindst 18 måneder i  \r\n\r\n søgående skibe, og </P>  \r\n\r\n<P>2) har bestået prøven for skibskokke. </P>  \r\n\r\n<P>Stk. 2. Bevis som skibskok kan endvidere udstedes til personer, der har  \r\n\r\n bestået kokkefagets svendeprøve eller anden tilsvarende uddannelse inden for  \r\n\r\n kokkefaget, og som har gjort kabystjeneste i søgående skibe i mindst 12  \r\n\r\n måneder. </P>  \r\n\r\n<P>2. I <I>§ 46</I> indsættes som stk. 6: </P>  \r\n\r\n<P>&#187;Stk. 6. Industriministeren kan tillade udstedelse af sønæringsbevis  \r\n\r\n som skibskok til personer, der opfylder de hidtil gældende betingelser, jf. §  \r\n\r\n 18, i lovbekendtgørelse nr. 586 af 29. september 1988 af  \r\n\r\n sønæringsloven.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00120"
        },
        {
            "displayName": "Entydig dokumentidentifikation",
            "displayValue": "CL004242"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}