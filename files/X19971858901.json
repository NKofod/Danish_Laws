{
    "id": 41318,
    "title": "Bindende forhåndsbesked * Sambeskatning * Sambeskatning i underkoncern * Salg af underkoncern * Genbeskatning af underskud ",
    "documentTypeId": "230",
    "isSagsforlobPeriodValid": false,
    "shortName": "AFG nr 18589 af 04/11/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et dansk moderselskab (M1) var sambeskattet med et dansk  \r\n\r\n datterselskab, der selv var moderselskab (M2) i en sambeskattet underkoncern.  \r\n\r\n Ligningsrådet blev forespurgt om sambeskatningen i underkoncernen kunne  \r\n\r\n fortsætte, såfremt underkoncernen blev solgt af M1 til en ekstern køber, og  \r\n\r\n om dette salg kunne finde sted uden genbeskatning af underskud i udenlandske  \r\n\r\n selskaber. Der blev ligeledes forespurgt om sambeskatningen kunne fortsætte,  \r\n\r\n og uden genbeskatning af underskud i et udenlandsk datterselskab, såfremt  \r\n\r\n underkoncernen blev omstruktureret, således at de aktive selskaber blev  \r\n\r\n samlet i en underunderkoncern med et dansk selskab (M3) som moderselskab, der  \r\n\r\n ligeledes var sambeskattet med M1 og M2, og såfremt M3 herefter blev solgt af  \r\n\r\n M2 til en ekstern køber. </I> </P>  \r\n\r\n<P> <I>Ligningsrådet svarede, at sambeskatningen under enten M2 eller M3  \r\n\r\n ville kunne fortsætte efter salg af enten M2 eller M3. De nævnte salg ville  \r\n\r\n udløse genbeskatning i M1, såfremt betingelserne herfor var opfyldte. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked * Sambeskatning *  \r\n\r\n Sambeskatning i underkoncern * Salg af underkoncern * Genbeskatning af  \r\n\r\n underskud </H1>  \r\n\r\n<P></P>  \r\n\r\n<P>Ligningsrådet blev spurgt om følgende: </P>  \r\n\r\n<P> <B></B> <I>Spørgsmål</I>  </P>  \r\n\r\n<P>1. Såfremt et moderselskab (M1) har et sambeskattet dansk datterselskab,  \r\n\r\n der selv er moderselskab (M2) i en sambeskattet underkoncern, kan  \r\n\r\n sambeskatningen i underkoncernen fortsætte, såfremt underkoncernen sælges af  \r\n\r\n M1 til en ekstern køber, og kan dette ske uden genbeskatning af underskud i  \r\n\r\n udenlandske datterselskaber? </P>  \r\n\r\n<P>2. Såfremt underkoncernen omstruktureres, således at de aktive selskaber  \r\n\r\n samles under et dansk selskab (M3), der ligeledes er sambeskattet med M1, kan  \r\n\r\n de selskaber, der samles under M3 fortsætte sambeskatningen, såfremt M3  \r\n\r\n sælges til en ekstern køber og kan dette ske uden genbeskatning af underskud  \r\n\r\n i et udenlandsk datterselskab ? </P>  \r\n\r\n<P> <I>Svar</I>  </P>  \r\n\r\n<P>Ad 1 og 2: Sambeskatningen under M2 eller M3 kan fortsætte efter salg af  \r\n\r\n M2 eller M3. De nævnte salg udløser genbeskatning i M1, såfremt betingelserne  \r\n\r\n herfor er opfyldt. </P>  \r\n\r\n<P> <I>Sagsfremstilling og begrundelse</I>  </P>  \r\n\r\n<P>Det er oplyst, at holdingselskabet (M1) overvejer at sælge sine interesser  \r\n\r\n i de af koncernen ejede virksomheder. Disse er samlet under datterselskabet A  \r\n\r\n (M2). </P>  \r\n\r\n<P>Holdingselskabet (M1) er sambeskattet med A (M2) og  \r\n\r\n datterdatterselskaberne B, D og E (M3), samt 4 udenlandske  \r\n\r\n datterdatterselskaber (holdingselskaber) beliggende i Tyskland, Frankrig,  \r\n\r\n Holland og England. </P>  \r\n\r\n<P>De 4 udenlandske holdingselskaber, der af forespørger anses for  \r\n\r\n finansielle holdingselskaber, har hvert sit operative datterselskab. Med  \r\n\r\n virkning for regnskabsåret 1995/96 (skatteåret 1997/98) er det operative  \r\n\r\n franske selskab inddraget i sambeskatningen, mens de tre andre operative  \r\n\r\n selskaber ikke er med i sambeskatningen. Der indgår således i alt 5  \r\n\r\n udenlandske selskaber i sambeskatningen. Herudover indgår  \r\n\r\n datterdatterdatterselskabet C, som er ejet af datterdatterselskabet B, også i  \r\n\r\n sambeskatningen. </P>  \r\n\r\n<P>I regnskabsåret 1994/95 (skatteåret 1996/97) og årene forud havde  \r\n\r\n M1-koncernen skattemæssige underskud. For det følgende regnskabsår - 1995/96,  \r\n\r\n skatteåret 1997/98 - forventedes positiv skattepligtig indkomst. </P>  \r\n\r\n<P>Af opgørelsen af sambeskatningsindkomsten for skatteåret 1996/97 fremgår  \r\n\r\n det, at de 4 udenlandske holdingselskaber bidrager med et negativt beløb.  \r\n\r\n</P>  \r\n\r\n<P>Ved den påtænkte overdragelse af holdingselskabets (M1's) interesser i  \r\n\r\n virksomhederne forudses det, at en køber måske ikke er interesseret i at  \r\n\r\n overtage de fire udenlandske finansielle holdingselskaber, hvorfor det  \r\n\r\n overvejes eventuelt at lade M1's datterdatterselskab - E (M3) - købe de 4  \r\n\r\n udenlandske operative selskaber, samt tillige 2 danske operative selskaber.  \r\n\r\n Herefter vil datterselskabet M2 sælge M3. </P>  \r\n\r\n<P>Forespørger henviser til TfS 1993.294, hvor Ligningsrådet har behandlet  \r\n\r\n spørgsmålet om en eksisterende sambeskatning i en tilkøbt koncern ophører,  \r\n\r\n hvis der etableres sambeskatning med det købende selskab. </P>  \r\n\r\n<P>Ligningsrådet tilkendegav i den i TfS 1993.294 referede forhåndsbesked, at  \r\n\r\n sambeskatningen af selskaberne i den tilkøbte koncern ikke ophører. Hvis der  \r\n\r\n etableres sambeskatning mellem et købende selskab og den tilkøbte koncern, er  \r\n\r\n der ifølge forhåndsbeskeden tale om udvidelse af sambeskatningskredsen, hvor  \r\n\r\n selskaberne i den tilkøbte koncern udgør en selvstændig sambeskatningsenhed.  \r\n\r\n Selskaberne i den selvstændige sambeskatningsenhed kan i denne situation  \r\n\r\n fortsat udnytte hinandens underskud fra tiden inden udvidelsen af  \r\n\r\n sambeskatningskredsen. </P>  \r\n\r\n<P>Efter forespørgers opfattelse foreligger der endnu ingen afgørelse af den  \r\n\r\n situation, hvor en delkoncern i en større sambeskattet koncern frasælges.  \r\n\r\n forespørger finder det dog nærliggende at antage, at sambeskatningen, analogt  \r\n\r\n med ovennævnte, kan opretholdes, hvilket synspunkt støttes af Ole Bjørn i  \r\n\r\n SR-Skat, 1994, side 74. </P>  \r\n\r\n<P>Forespørger oplyser, at man er bekendt med svaret til spørgsmål 4 til L  \r\n\r\n 118 (Skat Udland 1996, 201), hvor skatteministeren svarede, at salg af en  \r\n\r\n sambeskattet underkoncern ville udløse genbeskatning. </P>  \r\n\r\n<P>Forespørger finder, at det i denne forbindelse forekommer overraskende, at  \r\n\r\n der skal ske genbeskatning af underskud, hvis ellers sambeskatningen  \r\n\r\n fortsætter uanfægtet. </P>  \r\n\r\n<P>  <B>Ligningsrådets svar</B> var som anført foran og Rådet supplererede  \r\n\r\n med følgende bemærkninger til de stillede spørgsmål: </P>  \r\n\r\n<P>Ved salget af underkoncern M2 eller M3 findes den på  \r\n\r\n overdragelsestidspunktet etablerede sambeskatning under henholdsvis M2 og M3  \r\n\r\n at kunne fortsætte. </P>  \r\n\r\n<P>Ved salg af M2 sælges bl.a 5 udenlandske sambeskattede datterselskaber,  \r\n\r\n nemlig de fire finansielle holdingselskaber og F SA. Dermed brydes  \r\n\r\n sambeskatningen til koncernens moderselskab, M1, og genbeskatning udløses hos  \r\n\r\n M1, hvis betingelserne herfor er opfyldt. </P>  \r\n\r\n<P>Det samme sker ved salget af M3, hvor salget bryder sambeskatningen mellem  \r\n\r\n et udenlandsk datterselskab, F SA, der er indtrådt i sambeskatningen inden  \r\n\r\n salget af M3, og koncernens moderselskab, M1. </P>  \r\n\r\n<P>Skattesubjekt for den eventuelle genbeskatning er M1, det danske  \r\n\r\n koncernmoderselskab, jfr. pkt. 6.5.1, 3. spalte i cirkl. nr. 82 af 29. maj  \r\n\r\n 1997, hvis indkomst forhøjes med de genbeskatningspligtige underskud fra  \r\n\r\n udenlandske datterselskaber. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/1998"
        },
        {
            "displayName": "Accession",
            "displayValue": "X19971858901"
        },
        {
            "displayName": "Entydig dokumentidentifikation",
            "displayValue": "CA009289"
        },
        {
            "displayName": "Dato for indlæggelse",
            "displayValue": "29/05/1998"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18589"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "04/11/1997"
        },
        {
            "displayName": "Ressortministeriets journalnummer",
            "displayValue": "99/96-4286-02360"
        },
        {
            "displayName": "Stikord",
            "displayValue": "SAMBESKATNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}