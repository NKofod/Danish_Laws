{
    "id": 107357,
    "title": "1996 BTB 10   BETÆNKNING OVER FORSLAG TIL FOLKETINGSBESLUTNING OM BEKÆMPELSE AF   ORGANISERET KRIMINALITET OG ROCKERKRIMINALITET (AF HELGE ADAM MØLLER (KF) OG   BIRTHE RØNN HORNBECH (V) M.FL.)    NR B 10 1996-97, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1996/1 BTB 10",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 10 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om bekæmpelse af  \r\n\r\n organiseret kriminalitet og rockerkriminalitet (Af Helge Adam Møller (KF) og  \r\n\r\n Birthe Rønn Hornbech (V) m.fl.) <BR>  \r\n\r\n Nr B 10 1996-97, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19961008 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har herunder  \r\n\r\n stillet spørgsmål til justitsministeren, som denne har besvaret skriftligt.  \r\n\r\n</P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) beslutningsforslaget til <I>forkastelse.</I>  </P>  \r\n\r\n<P>Et flertal inden for flertallet (Socialdemokratiets, Det Radikale Venstres  \r\n\r\n og Centrum-Demokraternes medlemmer af udvalget) finder beslutningsforslaget  \r\n\r\n overflødigt, idet regeringen har forpligtet sig til inden udgangen af 1996 at  \r\n\r\n fremsætte de forslag, som den finder nødvendige og rigtige til bekæmpelse af  \r\n\r\n organiseret kriminalitet. </P>  \r\n\r\n<P>Med de forslag, regeringen senere kommer med, vil en række af de  \r\n\r\n initiativer, der er nævnt i beslutningsforslaget, blive opfyldt.  \r\n\r\n Beslutningsforslaget indeholder dog også forslag til initiativer, som  \r\n\r\n regeringspartierne ikke er enige i. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller beslutningsforslaget til <I>vedtagelse uændret</I> og  \r\n\r\n henviser til, at beslutningsforslaget bygger på handlingsplanen  \r\n\r\n &#187;Organiseret Kriminalitet - Rockerkriminalitet&#171; fra en enig  \r\n\r\n arbejdsgruppe, hvori deltog repræsentanter for Justitsministeriet,  \r\n\r\n Rigsadvokaten, Rigspolitichefen, Politidirektøren i København,  \r\n\r\n Politimesterforeningen, Kriminalforsorgen, Dansk Politiforbund, Dansk  \r\n\r\n Kriminalpolitiforening, Dansk Fængselsforbund og Fængselsinspektørforeningen.  \r\n\r\n</P>  \r\n\r\n<P>Allerede i den skriftlige åbningsredegørelse i oktober 1995 bebudede  \r\n\r\n regeringen at ville fremsætte lovforslag til bekæmpelse af organiseret  \r\n\r\n kriminalitet, uden at dette indtil videre er sket. </P>  \r\n\r\n<P>Derudover har justitsministeren gentagne gange i dagspressen lovet at  \r\n\r\n ville iværksætte foranstaltninger imod organiseret kriminalitet. </P>  \r\n\r\n<P>Således har ministeren i et indlæg i B.T. den 6. december 1995 udtalt:  \r\n\r\n &#187;Jeg har heller ikke - som påstået af Schleimann - foreslået, at  \r\n\r\n politiet skal anvende provokatører, der skal anstifte og fremkalde  \r\n\r\n forbrydelser, der ellers ikke vil blive begået. Det, jeg har gjort, er at  \r\n\r\n tage strafferetsplejeudvalgets forslag fra 1986 om anvendelse af civile  \r\n\r\n agenter op igen. Det vil sige forslaget om, at politiet undtagelsesvis skal  \r\n\r\n have lov til at anvende civile som agenter, hvor en forbrydelse alligevel vil  \r\n\r\n blive begået, og hvor forbrydelsen vanskeligt på anden vis kan opklares. Der  \r\n\r\n skal dog være en særlig bestyrket mistanke om, at der vil blive begået grov  \r\n\r\n kriminalitet. En dommer skal have godkendt aktionen. Og den pågældende person  \r\n\r\n må ikke stå i et afhængighedsforhold til politiet. F.eks. på grund af en  \r\n\r\n verserende straffesag. Sådanne retssikkerhedsmæssige garantier er for mig  \r\n\r\n helt afgørende for, om vi kan bruge civile som agenter. Det må være tilladt  \r\n\r\n at tage sådanne spørgsmål op, når man tænker på, hvilken bekymring  \r\n\r\n narkokriminalitetens udbredelse giver anledning til i befolkningen.  \r\n\r\n Narkokriminaliteten og dens bagmænd skal bekæmpes. Jeg har ikke på forhånd  \r\n\r\n lagt mig fast på en bestemt model eller et bestemt forslag.&#171; </P>  \r\n\r\n<P>Endvidere har ministeren i Aktuelt den 20. november 1995 oplyst: &#187;I  \r\n\r\n debatten om eventuel anvendelse af civile som agenter er det blevet hævdet,  \r\n\r\n at der slet ikke er nogen bagmænd. Hertil er der kun et at sige. Jeg vil ikke  \r\n\r\n lade stå til. Det, jeg gerne vil have diskuteret, er alene en anvendelse af  \r\n\r\n civile agenter i situationer, hvor forbrydelsen under alle omstændigheder vil  \r\n\r\n blive begået. Jeg er således ikke tilhænger af det, der kaldes &#187;agent  \r\n\r\n provocateurs&#171;, dvs. bl.a. privatpersoner, der får til opgave at  \r\n\r\n fremprovokere forbrydelser. Det, jeg er interesseret i, er at optrævle de  \r\n\r\n bagved liggende forhandlernet og afsløre bagmændene. Og det er her, at bl.a.  \r\n\r\n anvendelse af civile kommer ind som en eventuel mulighed. Det behøver i  \r\n\r\n øvrigt ikke at være så dramatisk, som nogen måske vil gøre det til. En  \r\n\r\n eventuel anvendelse af civile agenter skal efter min opfattelse altså  \r\n\r\n undergives en forudgående tæt domstolskontrol og vil kun komme på tale i  \r\n\r\n alvorlige sager, hvor andre efterforskningsskridt ikke er egnede, og hvor der  \r\n\r\n er en stærk mistanke.' </P>  \r\n\r\n<P>Mindretallet skal i øvrigt henvise til det samtidig med dette fremsatte  \r\n\r\n beslutningsforslag nr. B 11 (forslag til folketingsbeslutning om en mere  \r\n\r\n effektiv afsoning i fængsler og arresthuse og oprettelse af fængsler for  \r\n\r\n stærke fanger) (af Birthe Rønn Hornbech (V) og Helge Adam Møller (KF) m.fl.).  \r\n\r\n</P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller beslutningsforslaget til <I>vedtagelse uændret</I> og anfører i  \r\n\r\n den anledning: </P>  \r\n\r\n<P>Det er vigtigt, at Folketinget får givet politiet de fornødne redskaber  \r\n\r\n til at få stoppet den organiserede kriminalitet og den voldsomme rockerkrig.  \r\n\r\n Fremskridtspartiet har tilsluttet sig regeringens lovforslag om forbud mod  \r\n\r\n ophold i bestemte ejendomme (L 22). Det er imidlertid ikke tilstrækkeligt til  \r\n\r\n at stoppe rockerkrigen. Regeringen må derfor pålægges at fremkomme med  \r\n\r\n yderligere lovinitiativer til bekæmpelse af rockerne og deres kriminelle  \r\n\r\n adfærd. Nærværende forslag er et godt udgangspunkt for at få formuleret de  \r\n\r\n nødvendige lovforslag. </P>  \r\n\r\n<P>Det er Fremskridtspartiets opfattelse, at der desuden er behov for, at  \r\n\r\n andre ministerier ser på deres lovgivning og de absurde regler, hvorefter  \r\n\r\n rockere f.eks. kan få offentlige tilskud </P>  \r\n\r\n<P>til deres virksomhed og/eller bygninger. </P>  \r\n\r\n<P>Et samlet opgør mod rockerne og deres omfattende kriminalitet kræver, at  \r\n\r\n der gribes effektivt ind med en massiv indsats på alle relevante områder. I  \r\n\r\n den forbindelse er det nødvendigt, at Skatteministeriet går langt mere  \r\n\r\n hårdhændet til værks for at få optrævlet de pengestrømme i rockermiljøet, som  \r\n\r\n i dag finansierer deres virke. </P>  \r\n\r\n<P>Et <I>tredje mindretal</I> (Dansk Folkepartis medlem af udvalget)  \r\n\r\n indstiller beslutningsforslaget til <I>vedtagelse uændret.</I> Dorte  \r\n\r\n Bennedsen (S) Erling Christensen (S) Holger Graversen (S) Per Kaalund (S)  \r\n\r\n Lissa Mathiasen (S) Margrete Auken (SF) nfmd. <I>Bjørn Elmquist (RV)</I> fmd.  \r\n\r\n<I>Helge Bo Jensen (EL) Arne Melchior (CD) Birthe Rønn Hornbech (V) Inge  \r\n\r\n Dahl-Sørensen (V) Svend Aage Jensby (V) Erling Oxdam (V) Helge Adam Møller  \r\n\r\n (KF) John Vinther (KF) Pia Kjærsgaard (DF) Kim Behnke (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/10/1996"
        },
        {
            "displayName": "Accession",
            "displayValue": "19961DA00010"
        },
        {
            "displayName": "Entydig dokumentidentifikation",
            "displayValue": "CL007198"
        },
        {
            "displayName": "Dato for førstegangsindlæggelse",
            "displayValue": "16/10/1996"
        },
        {
            "displayName": "Dato for indlæggelse",
            "displayValue": "16/10/1996"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}