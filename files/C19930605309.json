{
    "id": 56367,
    "title": "Cirkulære om protokollat for lægekonsulenter i Statens Luftfartsvæsen (* 2) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6053 af 21/01/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om protokollat for lægekonsulenter i  \r\n\r\n Statens Luftfartsvæsen (* 2) </H1>  \r\n\r\n<P></P>  \r\n\r\n<BR>  \r\n\r\n<P> <B>CIRKULÆRE</B>  </P>  \r\n\r\n<P> <B>PROTOKOLLAT</B>  </P>  \r\n\r\n<PRE>  \r\n\r\n §  1. Arbejds- og ansvarsområde  \r\n\r\n §  2. Arbejdstid  \r\n\r\n §  3. Løn  \r\n\r\n §  4. Uddannelsesforhold  \r\n\r\n §  5. Attestudstedelse  \r\n\r\n §  6. Ferie  \r\n\r\n §  7. Pension  \r\n\r\n §  8. Opsigelse  \r\n\r\n</PRE>  \r\n\r\n<P> <B>BILAG</B>  </P>  \r\n\r\n<P>Lønskalaer </P>  \r\n\r\n<P> <B>1.</B> Finansministeriet har med Foreningen af Speciallæger indgået  \r\n\r\n vedlagte protokollat af 22. december 1992 for lægekonsulenter i Statens  \r\n\r\n Luftfartsvæsen. </P>  \r\n\r\n<P> <B>2.</B> Protokollatet afløser 1987-overenskomsten for lægekonsulenter i  \r\n\r\n Statens Luftfartsvæsen. </P>  \r\n\r\n<P> <B>3.</B> Protokollatet er indgået i tilknytning til overenskomst af 24.  \r\n\r\n januar 1992 for speciallæger mv. i staten og overenskomstens bestemmelser  \r\n\r\n finder tillige anvendelse for lægekonsulenter i Statens Luftfartsvæsen. </P>  \r\n\r\n<P>Finansministeriet, </P>  \r\n\r\n<P>Administrations- og </P>  \r\n\r\n<P>Personaledepartementet, </P>  \r\n\r\n<P>den 21. januar 1993 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Sigrid Sandorff </P>  \r\n\r\n<P> <B>PROTOKOLLAT OM LÆGEKONSULENTER </B></P>  \r\n\r\n<P>I STATENS LUFTFARTSVÆSEN </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Arbejds- og ansvarsområde </P>  \r\n\r\n<P>Lægekonsulenten vil organisatorisk blive placeret i Luftfartstilsynets  \r\n\r\n certificatkontor. </P>  \r\n\r\n<P>Lægekonsulenten ansættes som rådgiver på generelt medicinsk grundlag over  \r\n\r\n for Statens Luftfartsvæsen, Luftfartsdirektoratet. Det er herunder bl.a.  \r\n\r\n lægekonsulentens opgave: </P>  \r\n\r\n<P>- at behandle flyvemedicinske certifikatsager, herunder tage stilling til  \r\n\r\n foreliggende lægelige oplysninger og resultater af psykologiske  \r\n\r\n egnetshedsundersøgelser. Endvidere at tage stilling til behovet for  \r\n\r\n supplerende lægelige oplysninger, </P>  \r\n\r\n<P>- at udarbejde helbredskrav til certifikatindehavere (ansøgere), </P>  \r\n\r\n<P>- at rådgive certifikatindehavere (ansøgere) i flyvemedicinske spørgsmål,  \r\n\r\n</P>  \r\n\r\n<P>- at forberede ankesagers behandling i Trafikministeriets rådgivende  \r\n\r\n helbredsnævn, </P>  \r\n\r\n<P>- at lede samrådsmøder med andre læger og speciallæger, </P>  \r\n\r\n<P>- at behandle flyvemedicinske spørgsmål i samarbejde med danske  \r\n\r\n myndighederog med skandinaviske og andre udenlandske myndigheder, </P>  \r\n\r\n<P>- at rådgive og videreuddanne eksterne flyvelæger, </P>  \r\n\r\n<P>- at indsamle relevante flyvemedicinske informationer, </P>  \r\n\r\n<P>- at besigtige ambulancefly og andre fly til lignende formål, </P>  \r\n\r\n<P>- at deltage i katastrofemæssige opgaver i forbindelse med flyvning,  \r\n\r\n herunder rådgivning vedrørende lufthavnes og luftfartøjers forsyning med  \r\n\r\n nødhjælpspersonale og -materiel. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Arbejdstid </P>  \r\n\r\n<P>Den normale, ugentlige arbejdstid er 37 timer. Arbejdstidens  \r\n\r\n tilrettelæggelse aftales direkte mellem lægen og styrelsen. </P>  \r\n\r\n<P> Stk. 2. Der ydes ikke særskilt honorering for arbejde ud over den  \r\n\r\n normerede arbejdstid. Såfremt aftalt overarbejde i et kvartal dog i alt  \r\n\r\n overstiger 35 timer, honoreres de overskydende timer med (månedsløn : 160,33)  \r\n\r\n x 1,50 pr. time. </P>  \r\n\r\n<P> Stk. 3. Ved særlige arbejdsopgaver, som ikke forekommer normalt, kan der  \r\n\r\n mellem ansættelsesmyndigheden og lægen træffes aftale om ekstra honorering.  \r\n\r\n</P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Løn </P>  \r\n\r\n<P>Lægen aflønnes efter en lønskala på 10 trin. Højeste løntrin svarer til  \r\n\r\n den til enhver tid gældende løn til en tjenestemandsansat overlæge i lønramme  \r\n\r\n 37. Hertil kommer et særligt tillæg på 58.700 kr. afrundet i grundbeløb  \r\n\r\n (niveau oktober 1984), jf. aftale af 21. december 1972 mellem økonomi- og  \r\n\r\n budgetministeren og Akademikernes Centralorganisation  \r\n\r\n (tjenestemandsudvalget). </P>  \r\n\r\n<P>Lønnen på 1. - 9. trin beregnes ved at fratrække lønnen på 10. trin  \r\n\r\n henholdsvis kr. 112.000, kr. 100.000, kr. 88.000, kr. 70.000, kr. 58.000, kr.  \r\n\r\n 46.000, kr. 34.000, kr. 21.000 og kr. 8.000. </P>  \r\n\r\n<P> Stk. 2. Læger med mindre end 1 års anciennitet i en slutstilling placeres  \r\n\r\n på 1. løntrin ved ansættelsen. </P>  \r\n\r\n<P> Stk. 3. Læger med 1 eller 2 års anciennitet i en slutstilling placeres på  \r\n\r\n 2. løntrin ved ansættelsen. </P>  \r\n\r\n<P> Stk. 4. Læger med 3 eller 4 års anciennitet i en slutstilling placeres på  \r\n\r\n 3. løntrin ved ansættelsen. Læger, der ved ansættelsen har haft 4 års  \r\n\r\n ansættelse i slutstilling og indplaceres på 3. løntrin, rykker, efter 1 års  \r\n\r\n ansættelse som læge i henhold til dette protokollat, op på 5. løntrin. </P>  \r\n\r\n<P> Stk. 5. Læger med 5 års anciennitet eller mere i en slutstilling placeres  \r\n\r\n på 5. løntrin ved ansættelsen. </P>  \r\n\r\n<P> Stk. 6. Såfremt en læge ved ansættelsen har særlige faglige  \r\n\r\n kvalifikationer i relation til den pågældende stilling, kan vedkommende  \r\n\r\n lønindplaceres på et højere anciennitetstrin end overenskomsten i øvrigt  \r\n\r\n berettiger til, såfremt overenskomstens parter er enige herom. </P>  \r\n\r\n<P> Stk. 7. For hvert års ansættelse som læge rykkes 1 trin op i lønskalaen.  \r\n\r\n Læger, der ansættes i stillinger, hvortil der i stillingsopslaget har været  \r\n\r\n stillet særlige uddannelses- og autorisationsmæssige krav, indplaceres fra  \r\n\r\n ansættelsen på 10. løntrin. </P>  \r\n\r\n<P> Stk. 8. Ved ansættelse på deltid ydes løn i forhold til den nedsatte  \r\n\r\n tjenestetid. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Uddannelsesforhold </P>  \r\n\r\n<P>Lægen forpligter sig til og har ret til at erhverve sig den i øvrigt for  \r\n\r\n stillingen nødvendige uddannelse. I forbindelse med sådan uddannelse betaler  \r\n\r\n styrelsen rejseomkostninger samt eventuelle kursusafgifter. Deltagelse i  \r\n\r\n denne uddannelse kan normalt ikke overstige 2 uger årligt, men kan efter  \r\n\r\n aftale forlænges til 3 uger. </P>  \r\n\r\n<P> Stk. 2. Lægen får sædvanlig løn og har ikke pligt til at stille vikar i  \r\n\r\n de under stk. 1 omtalte uddannelsesperioder. </P>  \r\n\r\n<P> Stk. 3. Bestemmelserne i § 12 om kurser i overenskomst for speciallæger  \r\n\r\n mv. i staten finder ikke anvendelse for lægekonsulenter i Statens  \r\n\r\n Luftfartsvæsen. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Attestudstedelse </P>  \r\n\r\n<P>For lægekonsulenter i Statens Luftfartsvæsen gælder hidtidig praksis  \r\n\r\n vedrørende attestudstedelse fortsat. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ferie </P>  \r\n\r\n<P>Bestemmelsen i § 7, stk. 6, 1. pkt., om ferie i overenskomst for  \r\n\r\n speciallæger mv. i staten finder ikke anvendelse for lægekonsulenter i  \r\n\r\n Statens Luftfartsvæsen. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Pension </P>  \r\n\r\n<P>Som bidrag til lægens pensionering betaler styrelsen indtil udgangen af  \r\n\r\n den måned, hvori den pågældende fylder 70 år, 15 pct. af den i § 3 nævnte løn  \r\n\r\n og procentregulering af det nævnte særlige tillæg. </P>  \r\n\r\n<P>Pensionsbidraget indbetales månedsvis til Lægernes Pensionskasse med  \r\n\r\n angivelse af navn, stilling, ansættelsessted og tidsrummet, som beløbet  \r\n\r\n vedrører. </P>  \r\n\r\n<P> Stk. 2. Der tilkommer ud over nævnte pensionsbidrag ikke den ansatte  \r\n\r\n nogen ret til pension eller understøttelse fra staten på grundlag af  \r\n\r\n ansættelsen. </P>  \r\n\r\n<P> Stk. 3. Samtidig med udbetaling af lønnen indbetaler styrelsen  \r\n\r\n pensionsbidraget til Lægernes Pensionskasse. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Opsigelse </P>  \r\n\r\n<P>Udover bestemmelserne i § 10 om opsigelse i overenskomst for speciallæger  \r\n\r\n mv. i staten gælder følgende opsigelsesregler for lægekonsulenter i Statens  \r\n\r\n Luftfartsvæsen: </P>  \r\n\r\n<PRE>  \r\n\r\n --------------------------------------------------------------------  \r\n\r\n Varsel fra             Varsel fra               Afgivet inden  \r\n\r\n arbejdsgiver-          lægeside:                udløbet af flg.  \r\n\r\n side:                                           ansættelsesperioder:  \r\n\r\n --------------------------------------------------------------------  \r\n\r\n 1 måned                1 måned                  5 måneder  \r\n\r\n 3 måneder              1 måned                  1 år 9 måneder  \r\n\r\n 4 måneder              2 måneder                2 år 8 måneder  \r\n\r\n 5 måneder              2 måneder                5 år 7 måneder  \r\n\r\n 7 måneder              2 måneder                8 år 5 måneder  \r\n\r\n 9 måneder              2 måneder                herefter  \r\n\r\n --------------------------------------------------------------------  \r\n\r\n</PRE>  \r\n\r\n<P> Stk. 2. Såfremt opsigelse af en lægekonsulent ikke kan anses for rimeligt  \r\n\r\n begrundet i lægekonsulentens eller styrelsens forhold, skal styrelsen udrede  \r\n\r\n en godtgørelse. Denne fastsættes under hensyn til lægens ansættelsestid og  \r\n\r\n sagens øvrige omstændigheder, men kan ikke overstige lægens løn for en  \r\n\r\n periode svarende til halvdelen af det opsigelsesvarsel, der tilkommer den  \r\n\r\n pågældende. </P>  \r\n\r\n<P> Stk. 3. Sager, rejst på baggrund af stk. 2, forhandles mellem  \r\n\r\n Finansministeriet og Foreningen af Speciallæger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 22. december 1992 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Foreningen af Speciallæger  \r\n\r\n Finansministeriet </P>  \r\n\r\n<P ALIGN=CENTER>Martin Teilmann P.M.V.  \r\n\r\n<P CLASS=MINISTER ALIGN=RIGHT>E.B. </P>  \r\n\r\n Sigrid Sandorff </P>  \r\n\r\n</DIV>  \r\n\r\n<P> <B>BILAG</B>  </P>  \r\n\r\n<P> <B>LØNSKALAER FOR </B></P>  \r\n\r\n<P>LÆGEKONSULENTER I </P>  \r\n\r\n<P>STATENS LUFTFARTSVÆSEN </P>  \r\n\r\n<PRE>  \r\n\r\n Trin        Årlig løn pr.            Årlig løn pr.  \r\n\r\n             1/4 1991 incl.           1/4 1992 incl.  \r\n\r\n             procentregulering        procentregulering  \r\n\r\n 1.            320.481                  330.008  \r\n\r\n 2.            332.481                  342.008  \r\n\r\n 3.            344.481                  354.008  \r\n\r\n 4.            362.481                  372.008  \r\n\r\n 5.            374.481                  384.008  \r\n\r\n 6.            386.481                  396.008  \r\n\r\n 7.            398.481                  408.008  \r\n\r\n 8.            411.481                  421.008  \r\n\r\n 9.            424.481                  434.008  \r\n\r\n 10            432.481                  442.008  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Ved læger i slutstillinger forstås læger med hovedbeskæftigelse i  \r\n\r\n ikke tidsbegrænsede lægelige funktioner - f.eks. alment praktiserende læger  \r\n\r\n og overlæger. </P>  \r\n\r\n<P>(* 2) Udsendt som APD. nr. 8/93 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19930605309"
        },
        {
            "displayName": "Entydig dokumentidentifikation",
            "displayValue": "CM015263"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6053"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "21/01/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 1 Forhandlingskontor"
        },
        {
            "displayName": "Ressortministeriets journalnummer",
            "displayValue": "APD.jnr. 1.kt. 1991-3211/058-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}