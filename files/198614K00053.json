{
    "id": 107939,
    "title": "1986 BTL 53   BETÆNKNING OVER FORSLAG TIL LOV OM ÆNDRING AF BISTANDSLOVEN (ÆNDRING AF   KONTANTHJÆLPSREGLER M.V.)    NR L 53 1986-87, 1. SAMLING BLAD NR 345 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 53",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 53 </P>  \r\n\r\n<P></P>  \r\n\r\n<P>Betænkning over Forslag til lov om ændring af bistandsloven (Ændring af  \r\n\r\n kontanthjælpsregler m.v.) <BR>  \r\n\r\n Nr L 53 1986-87, 1. samling Blad nr 345 </P>  \r\n\r\n<P></P>  \r\n\r\n<P>Afgivet af socialudvalget </P>  \r\n\r\n<P></P>  \r\n\r\n<P>Afgivet: 19861212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt og i samråd. </P>  \r\n\r\n<P>Nogle af disse spørgsmål og besvarelser samt andre bilag fra </P>  \r\n\r\n<P>udvalgsarbejdet vil blive udsendt som et bilagshæfte til </P>  \r\n\r\n<P>betænkningen. </P>  \r\n\r\n<P>Skriftlige og/eller mundtlige henvendelser er modtaget fra: </P>  \r\n\r\n<P>Dansk Socialrådgiverforening, </P>  \r\n\r\n<P>Foreningen for Folkehøjskoler, </P>  \r\n\r\n<P>Kommunernes Landsforening, </P>  \r\n\r\n<P>Københavns Magistrat, 3. afd., </P>  \r\n\r\n<P>Mødrehjælpen af 1983, </P>  \r\n\r\n<P>Partiet Fælles Kurs og </P>  \r\n\r\n<P>Sammenslutningen af Sociale Udvalg. </P>  \r\n\r\n<P>Arbejdsministeren har oplyst følgende over for udvalget: </P>  \r\n\r\n<P>Som nævnt under 1. behandling af lovforslaget har det været overvejet </P>  \r\n\r\n<P>totalt at fritage modtagere af kontanthjælp for at betale </P>  \r\n\r\n<P>medlemsbidrag til arbejdsløshedsforsikringen. </P>  \r\n\r\n<P>Ifølge bekendtgørelse udstedt i henhold til </P>  \r\n\r\n<P>arbejdsløshedsforsikringsloven er arbejsløshedskassemedlemmer, der </P>  \r\n\r\n<P>er ledige og tilmeldt som arbejdssøgende, og hvis ret til dagpenge </P>  \r\n\r\n<P>er udtømt, fritaget for betaling af medlemsbidrag til </P>  \r\n\r\n<P>arbejdsløshedsforsikringen. Fritagelsen gælder for 3 måneder inden </P>  \r\n\r\n<P>for hvert regnskabsår. </P>  \r\n\r\n<P>En fuldstændig fritagelse er opgivet, fordi der herved ville være </P>  \r\n\r\n<P>risiko for, at der vil opstå en helt ny gruppe </P>  \r\n\r\n<P>arbejdsløshedskassemedlemmer, der i en længere periode vil være </P>  \r\n\r\n<P>fritaget for at betale medlemsbidrag. Forsikringsprincippet i </P>  \r\n\r\n<P>arbejdsløshedsforsikringsordningen ville på denne måde blive </P>  \r\n\r\n<P>udhulet, og modtagere af kontanthjælp ville få en lettere adgang </P>  \r\n\r\n<P>til arbejdsløshedsdagpenge end personer, der har arbejde. </P>  \r\n\r\n<P>Endvidere ville en udvidelse af omfanget af fritagelser stride mod de </P>  \r\n\r\n<P>regelforenklingsbestræbelser, der udfoldes på </P>  \r\n\r\n<P>arbejdsløshedsforsikringsområdet. Regelsættet om </P>  \r\n\r\n<P>arbejdsløshedsforsikringen er meget omfattende og overordentligt </P>  \r\n\r\n<P>kompliceret. De mange særregler og undtagelser er en væsentlig </P>  \r\n\r\n<P>årsag til fejludbetalinger i kasserne. </P>  \r\n\r\n<P>Regelforenklingshensyn tilsiger derfor snarere at begrænse sådanne </P>  \r\n\r\n<P>særlige ordninger. </P>  \r\n\r\n<P>Endelig er det således, at også modtagere af arbejdsløshedsdagpenge </P>  \r\n\r\n<P>betaler medlemsbidraget. </P>  \r\n\r\n<P>Hertil kommer problemer med byrdefordelingen, idet udgifter til </P>  \r\n\r\n<P>kontanthjælp afholdes af kommunerne og staten med 50 pct. fra </P>  \r\n\r\n<P>hver, mens medlemsbidragene skal finansiere en vis del af </P>  \r\n\r\n<P>udgifterne til arbejdsløshedsforsikringen, herunder sammen med </P>  \r\n\r\n<P>arbejdsgiverbidrag fuldt ud udgiften til efterløn. Det betyder, at </P>  \r\n\r\n<P>medlemsbidrag for øvrige medlemmer af arbejdsløshedskasserne i </P>  \r\n\r\n<P>princippet bør stige, hvis modtagere af kontanthjælp fuldstændig </P>  \r\n\r\n<P>skal fritages for at betale medlemsbidrag. </P>  \r\n\r\n<P>Arbejdsministeren har imidlertid givet tilsagn om at undersøge </P>  \r\n\r\n<P>muligheden for, at der for kontanthjælpsmodtagere kan gøres en </P>  \r\n\r\n<P>undtagelse fra reglen i arbejdsløshedsforsikringsloven om, at ret </P>  \r\n\r\n<P>til dagpenge opnås efter 1 års medlemskab af en A-kasse. </P>  \r\n\r\n<P>Resultatet af undersøgelsen vil blive meddelt Socialudvalget. Hvis </P>  \r\n\r\n<P>det er muligt, vil arbejdsministeren fremsætte lovforslag om en </P>  \r\n\r\n<P>sådan undtagelse fra 1 års kravet med henblik på vedtagelse inden </P>  \r\n\r\n<P>den 1. juni 1987. </P>  \r\n\r\n<P>Herefter indstiller et FLERTAL (Det Konservative Folkepartis, </P>  \r\n\r\n<P>Venstres, Det Radikale Venstres, Centrum-Demokraternes og </P>  \r\n\r\n<P>Kristeligt Folkepartis medlemmer af udvalget) lovforslaget til </P>  \r\n\r\n<P>VEDTAGELSE med de af socialministeren stillede og af flertallet </P>  \r\n\r\n<P>tiltrådte ændringsforslag. </P>  \r\n\r\n<P>Flertallet ønsker at fremhæve, at lovforslagets grundydelser til unge </P>  \r\n\r\n<P>er fastsat under hensyn til stipendiebeløbene efter den gældende </P>  \r\n\r\n<P>lov om Statens Uddannelsesstøtte. </P>  \r\n\r\n<P>Undervisningsministeriet overvejer imidlertid for tiden en omlægning </P>  \r\n\r\n<P>af reglerne om Statens Uddannelsesstøtte. </P>  \r\n\r\n<P>Flertallet har noteret sig, at socialministeren vil være indstillet </P>  \r\n\r\n<P>på at tage lovforslagets § 37, stk. 2, 2. pkt., (ungetaksterne) op </P>  \r\n\r\n<P>til vurdering, så snart der er skabt klarhed om, hvordan reglerne </P>  \r\n\r\n<P>for Statens Uddannelsesstøtte bliver for fremtiden. </P>  \r\n\r\n<P>Et MINDRETAL INDEN FOR FLERTALLET (Det Radikale Venstres medlem af </P>  \r\n\r\n<P>udvalget) vil arbejde på, at der - samtidig med at en SU-reform </P>  \r\n\r\n<P>træder i kraft - indføres ensartede ydelser for unge i alderen </P>  \r\n\r\n<P>18-22 år. Ydelsen bør såvel i bistandssystemet som i </P>  \r\n\r\n<P>uddannelsessystemet være baseret på en ensartet grundydelse </P>  \r\n\r\n<P>suppleret med boligtillæg og eventuelt andre tillæg, som måtte </P>  \r\n\r\n<P>blive resultatet af SU-reformen. </P>  \r\n\r\n<P>En ensartet ydelse for unge skal bane vej for en ungdomsløn, der ikke </P>  \r\n\r\n<P>gør skel mellem de grupper af unge, der skal modtage støtte fra </P>  \r\n\r\n<P>det offentlige, og som tillader de unge selv at tjene et vist </P>  \r\n\r\n<P>beløb ud over støtten. </P>  \r\n\r\n<P>Et MINDRETAL (Socialdemokratiets medlemmer af udvalget) ønsker at </P>  \r\n\r\n<P>understrege, at det for Socialdemokratiet er helt afgørende, at </P>  \r\n\r\n<P>ingen stilles ringere efter lovforslaget end efter gældende lov. </P>  \r\n\r\n<P>Af kontanthjælpsrapporten fremgår det, at 26 pct. af de enlige </P>  \r\n\r\n<P>kontanthjælpsmodtagere uden børn gik ned i hjælp de første 9 </P>  \r\n\r\n<P>måneder. </P>  \r\n\r\n<P>Efter de 9 måneder fik 23 pct. nedsat deres hjælp. For alle familier </P>  \r\n\r\n<P>uden børn fik 30 pct. et fald på mellem 2 og 19 pct. svarende til </P>  \r\n\r\n<P>gennemsnitlig 260 kr. månedlig. Uanset den lille forbedring på 76 </P>  \r\n\r\n<P>kr. månedlig i varig hjælp vil der givet fortsat være situationer, </P>  \r\n\r\n<P>hvor klienter stilles ringere efter lovforslaget, end de er i dag. </P>  \r\n\r\n<P>Mindretallet tilslutter sig derfor en regulering af satserne, så de </P>  \r\n\r\n<P>bliver i overensstemmelse med en tilnærmet pristalsregulering. </P>  \r\n\r\n<P>Mindretallet er modstander af &#187;ungereglen&#171;, som det finder  \r\n\r\n langtfra </P>  \r\n\r\n<P>kan dække udgifterne for de pågældende - ej heller efter </P>  \r\n\r\n<P>tilnærmelsen af de unge hjemmeboendes situation til SU-taksten. </P>  \r\n\r\n<P>Mindretallet finder det helt urimeligt, at der ikke i lovforslaget er </P>  \r\n\r\n<P>givet mulighed for som et retsgode at kunne få sit fagforenings- </P>  \r\n\r\n<P>og arbejdsløshedskontingent betalt. Mindretallet er opmærksom på, </P>  \r\n\r\n<P>at der også er andre situationer, hvor lovforslaget ikke slår til. </P>  \r\n\r\n<P>Det gælder f.eks., hvor en familie er psykisk og økonomisk slidt </P>  \r\n\r\n<P>ned efter lang tids arbejdsløshed og lang tids modtagelse af </P>  \r\n\r\n<P>offentlig hjælp. Al tilgængelig forskning om de langvarige </P>  \r\n\r\n<P>bistandshjælpsmodtagere viser, at det er altafgørende, at der </P>  \r\n\r\n<P>sættes massivt ind for at undgå social deroute, håbløshed og </P>  \r\n\r\n<P>passivitet. </P>  \r\n\r\n<P>Mindretallet finder det derfor nødvendigt, at der i lovforslaget </P>  \r\n\r\n<P>indføjes en bestemmelse, der gennem et rådighedsbeløb sætter </P>  \r\n\r\n<P>kommunen (det sociale udvalg) i stand til at hjælpe i disse eller </P>  \r\n\r\n<P>lignende tilfælde. </P>  \r\n\r\n<P>Mindretallet er fortsat modstander af 9 måneders reglen og finder det </P>  \r\n\r\n<P>uværdigt og urimeligt, at bistandsklienter skal kunne klare sig </P>  \r\n\r\n<P>med et så beskedent beløb, særlig da der ikke er nogen mulighed </P>  \r\n\r\n<P>for at komme op på den &#187;høje&#171; takst igen. </P>  \r\n\r\n<P>Det er mindretallets opfattelse, at § 42 er en af de vigtigste </P>  \r\n\r\n<P>paragraffer i bistandsloven. Mindretallet har noteret sig </P>  \r\n\r\n<P>ministerens imødekommenhed med hensyn til at udvide personkredsen </P>  \r\n\r\n<P>til også at rumme andre end de fysisk og psykisk handicappede og </P>  \r\n\r\n<P>imødeser en vejledning, der redegør herfor. </P>  \r\n\r\n<P>Mindretallet ønsker gennemført en regel om, at der skal ses bort fra </P>  \r\n\r\n<P>halvdelen af en ægtefælles indtægt, når der udbetales hjælp efter </P>  \r\n\r\n<P>§ 42. Ifølge AKF vil en sådan regel få betydning for ca. 4.500 </P>  \r\n\r\n<P>mennesker årligt. Det er en kendt sag, at såvel praktiske og </P>  \r\n\r\n<P>økonomiske som psykologiske barrierer kan overvindes, hvis denne </P>  \r\n\r\n<P>mulighed foreligger. </P>  \r\n\r\n<P>Mindretallet tilslutter sig ministerens ændringsforslag om 6 1/2 års </P>  \r\n\r\n<P>frist for hjælp til flygtninge og om, at unge gravide får hjælp </P>  \r\n\r\n<P>efter voksentakst, samt ændringsforslagene om forbedring af unge </P>  \r\n\r\n<P>arbejdsløses vilkår og om ligestillingen af hjemmeboende unge på </P>  \r\n\r\n<P>henholdsvis kontanthjælp og SU. </P>  \r\n\r\n<P>Under forudsætning af, at mindretallet får medhold i sine </P>  \r\n\r\n<P>væsentligste ændringsforslag, vil det stemme for lovforslaget ved </P>  \r\n\r\n<P>3. behandling. </P>  \r\n\r\n<P>Et ANDET MINDRETAL (Socialistisk Folkepartis medlemmer af udvalget) </P>  \r\n\r\n<P>indstiller lovforslaget til VEDTAGELSE med de af mindretallet </P>  \r\n\r\n<P>stillede ændringsforslag. </P>  \r\n\r\n<P>Socialistisk Folkeparti har længe argumenteret for, at </P>  \r\n\r\n<P>skønsprincippet i bistandslovens kontanthjælpsafsnit burde afløses </P>  \r\n\r\n<P>af et retsprincip. Det nuværende system er præget af stor </P>  \r\n\r\n<P>uigenemskuelighed og har medført en umyndiggørelse af de borgere, </P>  \r\n\r\n<P>for hvem det har været nødvendigt at henvende sig på et </P>  \r\n\r\n<P>bistandskontor. SF finder også, at den model for retsbestemte </P>  \r\n\r\n<P>ydelser, som lovforslaget indeholder, er rimelig. Imidlertid er </P>  \r\n\r\n<P>det stadig et grundlæggende problem, at ydelserne er for små, så </P>  \r\n\r\n<P>kontanthjælpsmodtagere ofte tvinges til at leve på et økonomisk </P>  \r\n\r\n<P>niveau, som SF finder er uacceptabel lavt. Desuden indeholder </P>  \r\n\r\n<P>lovforslaget stadig den i 1982 indførte bestemmelse om, at </P>  \r\n\r\n<P>kontanthjælpsmodtagere efter 9 måneder bliver sat ned på et </P>  \r\n\r\n<P>særlig lavt beløb - en bestemmelse, der er meningsløs og kun </P>  \r\n\r\n<P>tjener til at vanskeliggøre kontanthjælpsmodtageres situation. </P>  \r\n\r\n<P>Ligeledes indeholder forslaget stadig den specielle bestemmelse </P>  \r\n\r\n<P>for unge, som for SF er klart urimelig. I overensstemmelse med </P>  \r\n\r\n<P>denne opfattelse har SF bl.a. stillet ændringsforslag om, at disse </P>  \r\n\r\n<P>to bestemmelser afskaffes, samt at grundydelserne generelt hæves. </P>  \r\n\r\n<P>Blandt SFs øvrige ændringsforslag skal specielt fremhæves ønsket </P>  \r\n\r\n<P>om at give kontanthjælpsmodtagere mulighed for selv at kunne </P>  \r\n\r\n<P>bidrage til at komme ud af deres økonomisk trængte situation ved </P>  \r\n\r\n<P>at kunne oppebære en indtægt, uden at der sker fuldt fradrag i </P>  \r\n\r\n<P>kontanthjælpen, samt den særlige socialpolitiske bestemmelse til </P>  \r\n\r\n<P>brug over for kontanthjælpsmodtagere, der ikke &#187;passer ind i </P>  \r\n\r\n<P>systemet&#171;, og hvor der er brug for at kunne yde en supplerende </P>  \r\n\r\n<P>hjælp. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 1 </P>  \r\n\r\n<P>Af et MINDRETAL (S og SF): </P>  \r\n\r\n<P>1) I den under NR. 3 foreslåede affattelse af lovens § 37, STK. 2, </P>  \r\n\r\n<P>ændres i 1. PKT. &#187;2.579 kr.&#171; til: &#187;3.154 kr.&#171;. </P>  \r\n\r\n<P>2) I den under NR. 3 foreslåede affattelse af lovens § 37, STK. 2, </P>  \r\n\r\n<P>udgår 2. PKT. </P>  \r\n\r\n<P>Af SOCIALMINISTEREN, tiltrådt af et FLERTAL (KF, V, RV, CD og KRF): </P>  \r\n\r\n<P>3) I den under NR. 3 foreslåede affattelse af lovens § 37, STK. 2, 2. </P>  \r\n\r\n<P>PKT., ændres &#187;1.222 kr.&#171; til: &#187;1.325 kr.&#171;. </P>  \r\n\r\n<P>4) I den under NR. 3 foreslåede affattelse af lovens § 37, STK. 2, </P>  \r\n\r\n<P>indsættes som nyt 3. PKT.: </P>  \r\n\r\n<P>&#187;Unge gravide, der har passeret 12. svangerskabsuge, får grundydelse  \r\n\r\n</P>  \r\n\r\n<P>efter 1. pkt.&#171;. </P>  \r\n\r\n<P>3. pkt. bliver herefter 4. pkt. </P>  \r\n\r\n<P>Af et MINDRETAL (S og SF): </P>  \r\n\r\n<P>5) I den under NR. 3 foreslåede affattelse af lovens § 37, STK. 2, </P>  \r\n\r\n<P>udgår 3. PKT. </P>  \r\n\r\n<P>Af SOCIALMINISTEREN, tiltrådt af et FLERTAL (KF, V, RV, CD og KRF): </P>  \r\n\r\n<P>6) I den under NR. 3 foreslåede affattelse af lovens § 37, STK. 2, 3. </P>  \r\n\r\n<P>PKT., der bliver 4. pkt., ændres &#187;2.193 kr.&#171; til: &#187;2.269  \r\n\r\n kr.&#171;. </P>  \r\n\r\n<P>Af et MINDRETAL (S og SF): </P>  \r\n\r\n<P>7) I den under NR. 3 foreslåede affattelse af lovens § 37 indsættes </P>  \r\n\r\n<P>efter stk. 4 som nyt stykke: </P>  \r\n\r\n<P>&#187;STK. 5. Hvis det sociale udvalg undtagelsesvis skønner, at den </P>  \r\n\r\n<P>beregnede hjælp efter stk. 2, 3 og 4 er utilstrækkelig til at </P>  \r\n\r\n<P>forhindre, at pågældendes og familiens forhold i tiltagende grad </P>  \r\n\r\n<P>vanskeliggøres, kan der ydes et særligt tillæg </P>  \r\n\r\n<P>1) til udgifter til forsikring i en anerkendt arbejdsløshedskasse </P>  \r\n\r\n<P>samt dækning af fagforeningskontingent, </P>  \r\n\r\n<P>2) til andre udgifter, som er absolut nødvendige for at bevare </P>  \r\n\r\n<P>tilknytningen til arbejdsmarkedet, </P>  \r\n\r\n<P>3) til udgifter i forbindelse med særlige foranstaltninger med det </P>  \r\n\r\n<P>sigte at forbedre pågældendes muligheder for at blive </P>  \r\n\r\n<P>selvforsørgende.&#171; </P>  \r\n\r\n<P>Stk. 5-7 bliver herefter stk. 6-8. </P>  \r\n\r\n<P>8) I den under NR. 3 foreslåede affattelse af lovens § 37 affattes </P>  \r\n\r\n<P>STK. 7, der bliver stk. 8, således: </P>  \r\n\r\n<P>&#187;STK. 7. De beløb, der er nævnt i stk. 2, reguleres hvert år den 1.  \r\n\r\n</P>  \r\n\r\n<P>oktober med en procent, der svarer til stigningen i </P>  \r\n\r\n<P>reguleringspristallet for de nærmest forudgående 12 måneder.&#171; </P>  \r\n\r\n<P>9) I den under NR. 3 foreslåede affattelse af lovens § 38, STK. 1, </P>  \r\n\r\n<P>affattes 1. PKT. således: </P>  \r\n\r\n<P>&#187;I den beregnede, samlede kontanthjælp, jf. § 37, fradrages </P>  \r\n\r\n<P>pågældendes og ægtefælles indtægter, idet der dog kan ses bort fra </P>  \r\n\r\n<P>indtil halvdelen af en enlig forsørgers eller en ægtefælles </P>  \r\n\r\n<P>arbejdsindtægt.&#171; </P>  \r\n\r\n<P>Af SOCIALMINISTEREN, tiltrådt af et FLERTAL (KF, V, RV, CD og KRF): </P>  \r\n\r\n<P>10) I den under NR. 3 foreslåede affattelse af lovens § 38 indsættes </P>  \r\n\r\n<P>som nyt STK. 4: </P>  \r\n\r\n<P>&#187;Stk. 4. Ved beregningen af hjælpen ses der bort fra halvdelen af den  \r\n\r\n</P>  \r\n\r\n<P>godtgørelse, som udbetales deltagere i produktionsskoler efter lov </P>  \r\n\r\n<P>om produktionsskoler, vejledningskurser efter lov om </P>  \r\n\r\n<P>ungdomsvejledning og visse uddannelsesforanstaltninger og </P>  \r\n\r\n<P>erhvervsmæssige introduktionskurser for unge efter lov om </P>  \r\n\r\n<P>arbejdsmarkedsuddannelser.&#171; </P>  \r\n\r\n<P>Stk. 4 bliver herefter stk. 5. </P>  \r\n\r\n<P>Af et MINDRETAL (S og SF): </P>  \r\n\r\n<P>11) I den under NR. 3 foreslåede affattelse af lovens § 42, STK. 2, </P>  \r\n\r\n<P>1. PKT., udgår ordene &#187;, dog udgør grundydelsen til unge under 23  \r\n\r\n</P>  \r\n\r\n<P>år altid 2.579 kr. månedlig&#171;. </P>  \r\n\r\n<P>Af et MINDRETAL (SF): </P>  \r\n\r\n<P>12) I den under NR. 3 foreslåede affattelse af lovens § 42, STK. 2, </P>  \r\n\r\n<P>1. PKT., indsættes efter &#187;§ 37,&#187;: &#187;idet der ikke sker  \r\n\r\n fradrag for </P>  \r\n\r\n<P>ægtefællens indtægter i henhold til § 38, stk. 1,&#187;. </P>  \r\n\r\n<P>Af et MINDRETAL (S og SF): </P>  \r\n\r\n<P>13) I den under NR. 3 foreslåede affattelse af lovens § 42, STK. 2, </P>  \r\n\r\n<P>affattes 2. PKT. således: </P>  \r\n\r\n<P>&#187;Bestemmelsen i § 37, stk. 5, finder ikke anvendelse.&#171; </P>  \r\n\r\n<P>Af SOCIALMINISTEREN, tiltrådt af et FLERTAL (KF, V, RV, CD og KRF): </P>  \r\n\r\n<P>14) I den under NR. 3 foreslåede affattelse af lovens § 42, STK. 2, </P>  \r\n\r\n<P>2. PKT., ændres &#187;3. pkt.&#171; til: &#187;4. pkt.&#171;. </P>  \r\n\r\n<P>Af et MINDRETAL (S og SF): </P>  \r\n\r\n<P>15) I den under NR. 3 foreslåede affattelse af lovens § 42, STK. 4, </P>  \r\n\r\n<P>udgår ordene &#187;og dennes familie&#171;. </P>  \r\n\r\n<P>16) I den under NR. 3 foreslåede affattelse af lovens § 42, STK. 6, </P>  \r\n\r\n<P>indsættes som 2. PKT.: </P>  \r\n\r\n<P>&#187;Efter inddrivelse skal låntagerens indtægt mindst udgøre et beløb  \r\n\r\n</P>  \r\n\r\n<P>svarende til det beløb, der udbetales som højeste dagpenge efter § </P>  \r\n\r\n<P>47 i lov om arbejdsformidling og arbejdsløshedsforsikring m.v.&#171; </P>  \r\n\r\n<P>Af et MINDRETAL (S): </P>  \r\n\r\n<P>17) I den under NR. 3 foreslåede affattelse af lovens § 42 indsættes </P>  \r\n\r\n<P>efter stk. 10 som nyt stykke: </P>  \r\n\r\n<P>&#187;STK. 11. Personer, der ikke har afsluttet en uddannelse, hvortil de  \r\n\r\n</P>  \r\n\r\n<P>har modtaget uddannelsesydelse efter bestemmelserne i § 10, stk. 1 </P>  \r\n\r\n<P>og 2, i lov om arbejdstilbud til ledige, vil i den resterende del </P>  \r\n\r\n<P>af uddannelsesperioden kunne få hjælp udmålt efter reglerne i stk. </P>  \r\n\r\n<P>2.&#171; </P>  \r\n\r\n<P>Af SOCIALMINISTEREN, tiltrådt af et FLERTAL (KF, V, RV, CD og KRF): </P>  \r\n\r\n<P>18) I den under NR. 5 foreslåede affattelse af lovens § 46 A udgår 2. </P>  \r\n\r\n<P>PKT. </P>  \r\n\r\n<P>19) I den under NR. 7 foreslåede affattelse af lovens § 134, STK. 3, </P>  \r\n\r\n<P>2. PKT., ændres &#187;5 år&#171; til: &#187;6 1/2 år&#171;. </P>  \r\n\r\n<P>Til § 4 </P>  \r\n\r\n<P>Af et MINDRETAL (S og SF): </P>  \r\n\r\n<P>20) Stk. 2 udgår. </P>  \r\n\r\n<P>Af SOCIALMINISTEREN, tiltrådt af et FLERTAL (KF, V, RV, CD og KRF): </P>  \r\n\r\n<P>21) Efter stk. 2 indsættes som nyt stykke: </P>  \r\n\r\n<P>&#187;STK. 3. For personer, som i tiden fra 1. januar 1987 til 30. juni  \r\n\r\n</P>  \r\n\r\n<P>1987 modtager hjælp efter de hidtidige regler i §§ 37 og 43, skal </P>  \r\n\r\n<P>der ved beregningen af hjælpen ses bort fra halvdelen af den </P>  \r\n\r\n<P>godtgørelse, som udbetales deltagere i produktionsskoler efter lov </P>  \r\n\r\n<P>om produktionsskoler, vejledningskurser efter lov om </P>  \r\n\r\n<P>ungdomsvejledning og visse uddannelsesforanstaltninger og </P>  \r\n\r\n<P>erhvervsmæssige introduktionskurser for unge efter lov om </P>  \r\n\r\n<P>arbejdsmarkedsuddannelser.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Ved ændringsforslaget sker en opregulering af grundydelsen, der </P>  \r\n\r\n<P>omtrentlig svarer til, at den hidtidige underholdsdel kommer op på </P>  \r\n\r\n<P>90 pct. af folkepensionens grundbeløb - en procentdel, der var </P>  \r\n\r\n<P>gældende, indtil et folketingsflertal i december 1982 nedsatte </P>  \r\n\r\n<P>beløbet. </P>  \r\n\r\n<P>Til nr. 2 og 11 </P>  \r\n\r\n<P>Med ændringsforslagene afskaffes den særlige lave kontanthjælp for </P>  \r\n\r\n<P>unge, der, efter at den sociale ankestyrelse i en række sager </P>  \r\n\r\n<P>havde underkendt det såkaldte &#187;sultecirkulære&#171;, blev indføjet i  \r\n\r\n</P>  \r\n\r\n<P>bistandsloven i 1983. </P>  \r\n\r\n<P>Til nr. 3 </P>  \r\n\r\n<P>Ved ændringsforslaget forhøjes grundydelsen for unge hjemmeboende </P>  \r\n\r\n<P>under 23 år, således at beløbet kommer til at svare til </P>  \r\n\r\n<P>stipendiebeløbet til hjemmeboende efter loven om Statens </P>  \r\n\r\n<P>Uddannelsesstøtte. </P>  \r\n\r\n<P>Der foreslås ikke en tilsvarende forhøjelse af grundydelsen for unge </P>  \r\n\r\n<P>udeboende, idet der til disse ydes et boligtillæg ud over </P>  \r\n\r\n<P>grundydelsen. </P>  \r\n\r\n<P>Ændringsforslaget medfører merudgifter på ca. 2 mill. kr. på årsbasis </P>  \r\n\r\n<P>(ca. 1 mill. kr. i 1987). </P>  \r\n\r\n<P>Til nr. 4, 14 og 18 </P>  \r\n\r\n<P>Efter ændringsforslagene sikres det, at unge gravide kvinder, som har </P>  \r\n\r\n<P>passeret 12. svangerskabsuge, får ret til at modtage samme </P>  \r\n\r\n<P>grundydelse som personer over 23 år. </P>  \r\n\r\n<P>Til nr. 5, 13 og 20 </P>  \r\n\r\n<P>Ændringsforslagene afskaffer den såkaldte fattighjælpsbestemmelse, </P>  \r\n\r\n<P>hvorefter bistandsmodtagere efter 9 måneder på almindelig </P>  \r\n\r\n<P>kontanthjælp overgår til en særlig lav ydelse. </P>  \r\n\r\n<P>Til nr. 6 </P>  \r\n\r\n<P>Ved ændringsforslaget forhøjes grundydelsen for modtagere af </P>  \r\n\r\n<P>kontanthjælp efter udløbet af 9 måneders perioden. Den foreslåede </P>  \r\n\r\n<P>forhøjelse er fastsat på baggrund af prisudviklingen fra 1985. </P>  \r\n\r\n<P>Grundydelsen er ligesom de øvrige beløb i lovforslaget fastsat i </P>  \r\n\r\n<P>januar 1987-satser og vil blive reguleret ligesom de øvrige </P>  \r\n\r\n<P>grundydelser, jf. lovforslagets § 37, stk. 7. </P>  \r\n\r\n<P>Merudgiften ved ændringsforslaget vil i 1987 blive ca. 15 mill. kr. </P>  \r\n\r\n<P>(i 2. halvår). På helårsbasis vil merudgiften i 1987 blive ca. 30 </P>  \r\n\r\n<P>mill. kr., men den faktiske merudgift på årsbasis i 1988 og de </P>  \r\n\r\n<P>følgende år vil afhænge af prisudviklingen og Finansministeriets </P>  \r\n\r\n<P>forslag til PL-regulering. </P>  \r\n\r\n<P>Til nr. 7 </P>  \r\n\r\n<P>Formålet med bestemmelsen er at give det sociale udvalg hjemmel til </P>  \r\n\r\n<P>at yde en supplerende hjælp med særligt socialpolitisk sigte efter </P>  \r\n\r\n<P>konkret vurdering i det enkelte tilfælde. </P>  \r\n\r\n<P>Til nr. 8 </P>  \r\n\r\n<P>Med ændringsforslaget genindføres den i december 1982 afskaffede </P>  \r\n\r\n<P>dyrtidsregulering af kontanthjælpen. </P>  \r\n\r\n<P>Til nr. 9 </P>  \r\n\r\n<P>Ved ændringsforslaget genindføres en i 1981 afskaffet bestemmelse, en </P>  \r\n\r\n<P>bestemmelse, der giver mulighed for, at de pågældende </P>  \r\n\r\n<P>kontanthjælpsmodtagere selv kan gøre noget for at forbedre deres </P>  \r\n\r\n<P>økonomiske situation. </P>  \r\n\r\n<P>Til nr. 10 og 21 </P>  \r\n\r\n<P>Regeringen anser det for uacceptabelt, at der blandt </P>  \r\n\r\n<P>kontanthjælpsmodtagere med hjælp efter bistandslovens § 37, stk. </P>  \r\n\r\n<P>4, befinder sig en gruppe af unge i alderen 20-29 år, der på grund </P>  \r\n\r\n<P>af manglende uddannelse og beskæftigelse er henvist til igennem </P>  \r\n\r\n<P>længere tid at leve af kontanthjælp. </P>  \r\n\r\n<P>Arbejdsministeren, undervisningsministeren og socialministeren har </P>  \r\n\r\n<P>derfor taget initiativ til, at der på forskellig vis </P>  \r\n\r\n<P>tilrettelægges en aktiverende indsats, der kan bidrage til, at de </P>  \r\n\r\n<P>unge kommer ud af bistandslovens system. </P>  \r\n\r\n<P>Sigtet med indsatsen er, at de unge kontanthjælpsmodtagere skal </P>  \r\n\r\n<P>tilskyndes til at tage imod tilbud om at deltage i et uddannelses- </P>  \r\n\r\n<P>eller beskæftigelsesprojekt med henblik på udvikling af </P>  \r\n\r\n<P>færdigheder, der gør det muligt for de unge at komme ind på </P>  \r\n\r\n<P>arbejdsmarkedet. </P>  \r\n\r\n<P>Som et centralt led i den øgede indsats over for de unge </P>  \r\n\r\n<P>kontanthjælpsmodtagere vil der blive udsendt en vejledning til </P>  \r\n\r\n<P>støtte og inspiration for kommunerne i deres vejledningsindsats </P>  \r\n\r\n<P>over for de unge. Hensigten er, at kommunerne på denne måde </P>  \r\n\r\n<P>tilskyndes til at gøre en målrettet og mere intensiv indsats for </P>  \r\n\r\n<P>at hjælpe de unge ud af den passive kontanthjælpsforsørgelse. </P>  \r\n\r\n<P>Det vil endvidere blive foreslået, at aldersgrænsen for deltagelse i </P>  \r\n\r\n<P>en række uddannelses- og beskæftigelsesordninger inden for </P>  \r\n\r\n<P>Undervisningsministeriets og Arbejdsministeriets område bliver </P>  \r\n\r\n<P>forhøjet fra 25 til 29 år. </P>  \r\n\r\n<P>Regeringen finder det endelig af betydning, at de unge </P>  \r\n\r\n<P>kontanthjælpsmodtagere får en større økonomisk tilskyndelse til at </P>  \r\n\r\n<P>gå i gang med et uddannelses- eller beskæftigelsesprojekt. </P>  \r\n\r\n<P>Under deltagelse i erhvervsmæssige introduktionskurser (EIFU-kurser), </P>  \r\n\r\n<P>vejledningskurser og ved ophold i produktionsskoler udbetales der </P>  \r\n\r\n<P>en deltagergodtgørelse. Efter bistandslovens regel om fradrag i </P>  \r\n\r\n<P>kontanthjælpen for indtægter bliver deltagergodtgørelsen </P>  \r\n\r\n<P>imidlertid fratrukket fuldt ud ved beregningen af hjælpens </P>  \r\n\r\n<P>størrelse. </P>  \r\n\r\n<P>Det er således nødvendigt at lempe bistandslovens regel om, at </P>  \r\n\r\n<P>indtægter skal fradrages i kontanthjælpen, hvis der i økonomisk </P>  \r\n\r\n<P>henseende skal skabes et større incitament for de unge </P>  \r\n\r\n<P>kontanthjælpsmodtagere til at deltage i de nævnte former for </P>  \r\n\r\n<P>uddannelses- og beskæftigelsesprojekter. </P>  \r\n\r\n<P>Det foreslås derfor ved nærværende ændringsforslag, at der i </P>  \r\n\r\n<P>bistandslovens fradragsregel indsættes en bestemmelse om, at der </P>  \r\n\r\n<P>ved beregning af kontanthjælpen skal ses bort fra halvdelen af den </P>  \r\n\r\n<P>godtgørelse, der ydes deltagere i produktionsskoler, </P>  \r\n\r\n<P>vejledningskurser og EIFU-kurser. </P>  \r\n\r\n<P>Til nr. 12 </P>  \r\n\r\n<P>Ændringsforslaget medfører en tilbagevenden til princippet i den </P>  \r\n\r\n<P>gamle revalideringslov, hvor ægtefællerne hver for sig blev regnet </P>  \r\n\r\n<P>for selvstændige personer. Det forekommer socialpolitisk </P>  \r\n\r\n<P>uforståeligt, at en ægtefælle til en revalidend ikke skulle kunne </P>  \r\n\r\n<P>bidrage til en forbedring af familiens økonomiske situation ved </P>  \r\n\r\n<P>f.eks. at arbejde mere. </P>  \r\n\r\n<P>Til nr. 15 </P>  \r\n\r\n<P>Ændringsforslaget medfører, at hjælp til en revalidends familie ikke </P>  \r\n\r\n<P>skal kunne ydes som lån - en hidtidig praksis, som er i strid med </P>  \r\n\r\n<P>bistandslovens grundlæggende principper. </P>  \r\n\r\n<P>Til nr. 16 </P>  \r\n\r\n<P>Ved ændringsforslaget fastslås det, at låntageren skal have en </P>  \r\n\r\n<P>minimumsindtægt til rådighed efter inddrivelsen. Bestemmelsen er </P>  \r\n\r\n<P>nødvendiggjort af, at enkelte kommuner har en så hård </P>  \r\n\r\n<P>inddrivelsespraksis, at en låntager kan risikere at have mindre </P>  \r\n\r\n<P>til rådighed, end da vedkommende modtog § 42-støtte. </P>  \r\n\r\n<P>Det skal i øvrigt tilføjes, at det er forslagsstillernes generelle </P>  \r\n\r\n<P>holdning, at tilbagebetaling af offentlige ydelser ikke bør finde </P>  \r\n\r\n<P>sted, såfremt skyldneren har en indtægt på dagpengemaksimum eller </P>  \r\n\r\n<P>derunder. </P>  \r\n\r\n<P>Til nr. 17 </P>  \r\n\r\n<P>Det er urimeligt, at det maksimale uddannelsesforløb på 2 år under </P>  \r\n\r\n<P>lov om arbejdstilbud til ledige skal udelukke fra en fuldendelse </P>  \r\n\r\n<P>af uddannelsen for det store flertal, som ved uddannelsens start </P>  \r\n\r\n<P>hverken har 8., 9. eller 10. klasse. Mindretallet ønsker derfor, </P>  \r\n\r\n<P>at de automatisk kan overgå til § 42-hjælp uden særskilt prøvning </P>  \r\n\r\n<P>- ellers er uddannelsestilbuddet nemlig ikke meget værd. </P>  \r\n\r\n<P>Til nr. 19 </P>  \r\n\r\n<P>Kommunernes Landsforening har henstillet, at længden af den periode, </P>  \r\n\r\n<P>i hvilken staten efter lovforslagets § 134, stk. 3, afholder </P>  \r\n\r\n<P>udgifterne til ydelser efter bistandsloven, ændres fra de </P>  \r\n\r\n<P>foreslåede 5 år til 6 1/2 år. Landsforeningen henviser til de </P>  \r\n\r\n<P>økonomiske konsekvenser for den enkelte kommune og de </P>  \r\n\r\n<P>administrative fordele ved en forlængelse af perioden. </P>  \r\n\r\n<P>Med ændringsforslaget imødekommes landsforeningens ønske. </P>  \r\n\r\n<P>Ændringsforslaget medfører, at forskydningen af udgifter fra staten </P>  \r\n\r\n<P>til kommunerne bliver formindsket. Spørgsmålet om kompensation for </P>  \r\n\r\n<P>forskydningen i udgifter fra staten til kommunerne og de </P>  \r\n\r\n<P>kommunaløkonomiske konsekvenser drøftes mellem Kommunernes </P>  \r\n\r\n<P>Landsforening, Amtsrådsforeningen og Indenrigsministeriet. </P>  \r\n\r\n<P>AGNETE LAUSTSEN (KF) fmd. KAREN HØJTE JENSEN (KF) LIZZIE </P>  \r\n\r\n<P>LICHTENBERG (KF) MERETE AARUP (KF) BIRTHE RØNN HORNBECH (V) </P>  \r\n\r\n<P>HANNE SEVERINSEN (V) BIRGITH MOGENSEN (CD) KOFOD-SVENDSEN (KRF) HANNE  \r\n\r\n ANDERSEN (S) JYTTE ANDERSEN (S) METTE GROES (S) </P>  \r\n\r\n<P>JOANNA RØNN (S) ERIK B. SMITH (S) nfmd. TAANQUIST (S) </P>  \r\n\r\n<P>AGERSCHOU (SF) BIRTHE HANSEN (SF) AASE OLESEN (RV) </P>  \r\n\r\n<P>Partierne VS og FP havde ikke medlemmer i udvalget. </P>  \r\n\r\n<P>TILLÆGSBETÆNKNING </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til socialministeren, som denne har </P>  \r\n\r\n<P>besvaret skriftligt og i samråd. </P>  \r\n\r\n<P>Herefter indstiller et FLERTAL (Det Konservative Folkepartis, </P>  \r\n\r\n<P>Venstres, Det Radikale Venstres, Centrum-Demokraternes og </P>  \r\n\r\n<P>Kristeligt Folkepartis medlemmer af udvalget) lovforslaget til </P>  \r\n\r\n<P>VEDTAGELSE med de af socialministeren stillede og af udvalget </P>  \r\n\r\n<P>tiltrådte ændringsforslag. </P>  \r\n\r\n<P>Et MINDRETAL (Socialdemokratiets medlemmer af udvalget) indstiller </P>  \r\n\r\n<P>lovforslaget til FORKASTELSE, idet Socialdemokratiet ikke har </P>  \r\n\r\n<P>kunnet få tilslutning ved 2. behandling til sine væsentligste </P>  \r\n\r\n<P>ændringsforslag, herunder afskaffelse af 9-måneders reglen. </P>  \r\n\r\n<P>Et ANDET MINDRETAL (Socialistisk Folkepartis medlemmer af udvalget) </P>  \r\n\r\n<P>indstiller lovforslaget til FORKASTELSE. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 1 </P>  \r\n\r\n<P>Af SOCIALMINISTEREN, tiltrådt af UDVALGET: </P>  \r\n\r\n<P>1) I den under NR. 3 foreslåede affattelse af lovens § 37, STK. 3, </P>  \r\n\r\n<P>affattes 3. PKT. således: </P>  \r\n\r\n<P>&#187;For personer, der har fælles husførelse med andre end en ægtefælle,  \r\n\r\n</P>  \r\n\r\n<P>beregnes boligtillægget som udgangspunkt med lige andele til hver </P>  \r\n\r\n<P>af parterne.&#171; </P>  \r\n\r\n<P>2) I den under NR. 3 foreslåede affattelse af lovens § 37, STK. 5, </P>  \r\n\r\n<P>affattes 4. PKT. således: </P>  \r\n\r\n<P>&#187;Ved beregning af skatten lægges det til grund, at personen alene  \r\n\r\n</P>  \r\n\r\n<P>beskattes af dagpengebeløbet.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Det foreslås af administrative grunde, at boligtillægget for </P>  \r\n\r\n<P>personer, der har fælles husførelse med andre end en ægtefælle, </P>  \r\n\r\n<P>som udgangspunkt skal beregnes således, at hver part betaler samme </P>  \r\n\r\n<P>andel af boligudgiften. </P>  \r\n\r\n<P>Når det angives, at halvdelsreglen er udgangspunkt, ligger heri, at </P>  \r\n\r\n<P>ligedeling af boligudgifterne kan fraviges i de enkelte tilfælde, </P>  \r\n\r\n<P>når det sociale udvalg skønner, at en ligedeling vil være </P>  \r\n\r\n<P>urimelig. Dette vil typisk være tilfældet, hvis parterne har store </P>  \r\n\r\n<P>boligudgifter og betydelige forskelle i de hidtidige indtægter. I </P>  \r\n\r\n<P>dette tilfælde vil det være rimeligt at fravige ligedelingen og i </P>  \r\n\r\n<P>stedet beregne boligtillægget forholdsmæssigt efter de pågældendes </P>  \r\n\r\n<P>indtægter, før behovet for hjælp er opstået. </P>  \r\n\r\n<P>Til nr. 2 </P>  \r\n\r\n<P>I den gældende § 37, stk. 2, er &#187;dagpengeloftet&#171; defineret som  \r\n\r\n &#187;det </P>  \r\n\r\n<P>beløb, som udbetales personer, der får dagpenge efter højeste sats </P>  \r\n\r\n<P>og ikke har andre indtægter&#171;. </P>  \r\n\r\n<P>Efter den foreslåede affattelse af § 37, stk. 5, 4. pkt., præciseres </P>  \r\n\r\n<P>det tilsvarende begreb yderligere, idet det &#187;ved beregning af </P>  \r\n\r\n<P>skatten lægges til grund, at personerne ikke har andre indtægter </P>  \r\n\r\n<P>og ikke andre fradrag end personfradraget&#171;. </P>  \r\n\r\n<P>I forbindelse med ikrafttrædelsen af skattereformen den 1. januar </P>  \r\n\r\n<P>1987 er der imidlertid indført et 3 pct.s fradrag (§ 8 F i </P>  \r\n\r\n<P>ligningsloven, jf. lovbekendtgørelse nr. 659 af 22. september </P>  \r\n\r\n<P>1986). </P>  \r\n\r\n<P>Dette fradrag, der højst kan udgøre 3.200 kr., beregnes af den </P>  \r\n\r\n<P>personlige indkomst og dermed også af dagpengebeløbet. </P>  \r\n\r\n<P>Da fradraget således vil blive ydet til enhver dagpengemodtager, </P>  \r\n\r\n<P>foreslås det præciseret i lovteksten, at fradraget også </P>  \r\n\r\n<P>medregnes, når skatten af dagpengenes højeste beløb beregnes. </P>  \r\n\r\n<P>AGNETE LAUSTSEN (KF) fmd. KAREN HØJTE JENSEN (KF) LIZZIE </P>  \r\n\r\n<P>LICHTENBERG (KF) MERETE AARUP (KF) BIRTHE RØNN HORNBECH (V) </P>  \r\n\r\n<P>HANNE SEVERINSEN (V) BIRGITH MOGENSEN (CD) KOFOD-SVENDSEN (KRF) HANNE  \r\n\r\n ANDERSEN (S) JYTTE ANDERSEN (S) METTE GROES (S) </P>  \r\n\r\n<P>JOANNA RØNN (S) ERIK B. SMITH (S) nfmd. TAANQUIST (S) </P>  \r\n\r\n<P>AGERSCHOU (SF) BIRTHE HANSEN (SF) AASE OLESEN (RV) </P>  \r\n\r\n<P>Partierne VS og FP havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00053"
        },
        {
            "displayName": "Entydig dokumentidentifikation",
            "displayValue": "CL005213"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}