{
    "id": 62675,
    "title": "Statsskattedirektoratets cirkulære vedrørende kontantomregning af overdragelsessummer (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18505 af 17/09/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n kontantomregning af overdragelsessummer (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ved afståelse af fast ejendom opgøres fortjenesten på grundlag af  \r\n\r\n kontantomregning af anskaffelses- og afhændelsessummer efter reglerne i  \r\n\r\n ministeriet for skatter og afgifters bekendtgørelse nr. 252 af 8. maj 1984 om  \r\n\r\n beskatning af fortjeneste ved salg af fast ejendom, jf. lov nr. 504 af 26.  \r\n\r\n september 1984, som ændret ved lov nr. 244 af 6. juni 1985, lov nr. 192 og  \r\n\r\n 193, begge af 9. april 1986, samt lov nr. 227 af 22. april 1987. </P>  \r\n\r\n<P>Private pantebreve m.v. skal efter disse regler kontantomregnes på  \r\n\r\n grundlag af kurser, som kvartalsvis offentliggøres af  \r\n\r\n statsskattedirektoratet. </P>  \r\n\r\n<P>Tabellen på vedlagte bilag indeholder sådanne kurser vedrørende 3. kvartal  \r\n\r\n 1987. </P>  \r\n\r\n<P>Kurserne varierer med gældsposternes forrentning, restløbetid og  \r\n\r\n sikkerhedsmæssige placering. </P>  \r\n\r\n<P>Den sikkerhedsmæssige placering af en fordring bestemmes ved den  \r\n\r\n procentdel, som restgælden på fordringen og foranstående hæftelser udgør af  \r\n\r\n den samlede handelspris. Fremgangsmåden illustreres ved følgende eksempel:  \r\n\r\n</P>  \r\n\r\n<P>En ejendom sælges for 600.000 kr. Køber overtager restgælden på  \r\n\r\n indestående prioriteter, ialt 450.000 kr. Restkøbesummen berigtiges ved, at  \r\n\r\n køber udsteder et sælgerpantebrev på 60.000 kr. med årlig ydelse på 12,61%,  \r\n\r\n heraf rente på 10% af den til enhver tid værende restgæld, og betaler 90.000  \r\n\r\n kr. i kontant udbetaling. </P>  \r\n\r\n<P>Restgælden på de overtagne hæftelser, ialt 450.000 kr. udgør 75% af den  \r\n\r\n samlede handelspris. </P>  \r\n\r\n<P>Restgælden på overtagne foranstående hæftelser og det udstedte  \r\n\r\n sælgerpantebrev udgør ialt 450.000 kr. + 60.000 kr. = 510.000 kr., hvilket  \r\n\r\n udgør 85% af den samlede handelspris. </P>  \r\n\r\n<P>Sælgerpantebrevet er således sikkerhedsmæssigt placeret i intervallet  \r\n\r\n mellem 75-85% af handelsprisen. </P>  \r\n\r\n<P>Sælgerpantebrevet skal derfor kursansættes på grundlag af tabellen over  \r\n\r\n gæld med pantesikkerhed inden for 85% af pantets handelsværdi. </P>  \r\n\r\n<P>Pantebrevets restløbetid er ca. 16 år, og omregningskursen, kan herefter  \r\n\r\n findes i tablellen ved at gå ind under restløbetid 16 år og rentefod 8,01 -  \r\n\r\n 10,00%. I 3. kvartal 1987 vil kursen være 79 og pantebrevets kursværdi 60.000  \r\n\r\n x (79/100) = 47.400 kr. </P>  \r\n\r\n<P>Hvis et pantebrev indeholder særlige vilkår af betydning for  \r\n\r\n kursansættelsen, f.eks. vilkår om ændringer i forrentnings- eller  \r\n\r\n afdragsvilkårene i løbetiden eller særlige rykningsklausuler, korrigeres  \r\n\r\n tabellens kurser for den skønnede indflydelse heraf. </P>  \r\n\r\n<P>Hvis et pantebrev er sikkerhedsmæssigt placeret over flere af de angivne  \r\n\r\n intervaller, foretages en sammenvejning af de hertil svarende kurser, jf.  \r\n\r\n følgende eksempel: </P>  \r\n\r\n<P>Et sælgerpantebrev på 90.000 kr., der afvikles på tilsvarende vilkår som i  \r\n\r\n foregående eksempel, er sikkerhedsmæssigt placeret mellem 75-90% af  \r\n\r\n handelsværdien. 60.000 kr. af hovedstolen er placeret mellem 75-85% af  \r\n\r\n handelsværdien og de resterende 30.000 kr. mellem 85-90% af handelsværdien.  \r\n\r\n</P>  \r\n\r\n<P>Pantebrevet kursansættes således: </P>  \r\n\r\n<PRE>  \r\n\r\n 60.000 x (79/100) = 47.400 kr.  \r\n\r\n 30.000 x (77/100) = 23.100 kr.  \r\n\r\n ---------  \r\n\r\n Samlet kursværdi    70.500 kr.  \r\n\r\n</PRE>  \r\n\r\n<P>For pantebreve, der kan indfries til pari, kan der ikke anvendes en kurs  \r\n\r\n over 100, jf. bekendtgørelsens § 5. </P>  \r\n\r\n<P>Reglerne finder tilsvarende anvendelse 1) ved opgørelse af fortjenesten  \r\n\r\n ved afhændelsen af afskrivningsberettigede bygninger (beskatning af genvundne  \r\n\r\n afskrivninger) samt 2) ved fastlæggelsen af afskrivningsgrundlaget for  \r\n\r\n afskrivningsberettigede bygninger, jf. § 4, stk. 1, i bekendtgørelse nr. 523  \r\n\r\n af 28. september 1982 om kontantværdiansættelse af overdragelsessummer og om  \r\n\r\n oplysningspligt efter afskrivningsloven og 3) ved skatte- og afgiftsmæssig  \r\n\r\n værdiansættelse af fast ejendom i dødsboer m.v., samt 4) ved  \r\n\r\n gaveoverdragelse, jf. lovbekendtgørelse nr. 310 af 23. juni 1983 om afgift af  \r\n\r\n arv og gave og cirkulære af 17. november 1982 om værdiansættelsen af aktiver  \r\n\r\n og passiver i dødsboer m.m. og ved gaveafgiftsberegning. </P>  \r\n\r\n<P>Vedrørende skatte- og afgiftsmæssig værdiansættelse af pantebreve, som  \r\n\r\n ikke står i forbindelse med overdragelse af fast ejendom, henvises til  \r\n\r\n SD-cirkulære nr. 1987-37 af 17. sept. 1987 om kursansættelse af private  \r\n\r\n pantebreve ved opgørelsen af den skatte- og afgiftsmæssige værdi og  \r\n\r\n formueværdien, som også finder anvendelse ved værdiansættelse af aktiver på  \r\n\r\n formueopgørelsen. </P>  \r\n\r\n<P>Dette cirkulære efterfølger SD-cirkulære nr. 1987/16 af 8. maj 1987 om  \r\n\r\n kontantomregning af overdragelsessummer. </P>  \r\n\r\n<P>Hans Westerberg </P>  \r\n\r\n<P>Erik Eriksen </P>  \r\n\r\n<P><IMG SRC=\"/image.aspx?id=62675&img=CR21684_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-cir 38-1987"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871850509"
        },
        {
            "displayName": "Entydig dokumentidentifikation",
            "displayValue": "CM021684"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/11/2005"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18505"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "17/09/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "De kommunale ligningsmyndigheder"
        },
        {
            "displayName": "Ressortministeriets journalnummer",
            "displayValue": "120/605-82 AFDELING: Vurdering KONTOR: Sekretariat"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}