{
    "id": 109115,
    "title": "1992 BTL 101   BETÆNKNING OVER FORSLAG TIL LOV OM ÆNDRING AF LOV OM VISSE   FORBRUGERAFTALER OG LOV OM FORSIKRINGSAFTALER (FORTRYDELSESRET VED   BESTILLINGSKØB OG I FORSIKRINGSAFTALER)    NR L 101 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 101 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om visse  \r\n\r\n forbrugeraftaler og lov om forsikringsaftaler (Fortrydelsesret ved  \r\n\r\n bestillingskøb og i forsikringsaftaler) <BR>  \r\n\r\n Nr L 101 1992-93, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19930422 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Assurandør-Socieetetet, </P>  \r\n\r\n<P>Den Danske Forlæggerforening, </P>  \r\n\r\n<P>Detailhandelens Fællesråd, </P>  \r\n\r\n<P>Finansrådet, </P>  \r\n\r\n<P>Forbrugerrådet og </P>  \r\n\r\n<P>Forsikringsmæglernes Brancheforening. </P>  \r\n\r\n<P>Der er af justitsministeren, et flertal og et mindretal stillet  \r\n\r\n ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det af  \r\n\r\n justitsministeren og de af et flertal under nr. 2 og 3 stillede  \r\n\r\n ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med de af mindretallet og det af  \r\n\r\n justitsministeren stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (FP): </P>  \r\n\r\n<P> <B>1)</B>  <I>Nr. 1</I> affattes således: </P>  \r\n\r\n<P> <B>&#187;1.</B> I <I>§ 5</I> indsættes efter stk. 3 som nyt stykke: </P>  \r\n\r\n<P> <I>&#187;Stk. 4</I> . Stk. 3, nr. 1, gælder ikke for køb af varer, der  \r\n\r\n skal fremstilles eller tilpasses efter forbrugerens individuelle behov. For  \r\n\r\n sådanne køb gælder bestemmelsen i stk. 3, nr. 3. Tilsvarende gælder, hvis der  \r\n\r\n under et besøg angående varer som nævnt i 1. pkt. indgås aftale om køb af en  \r\n\r\n vare eller en tjenesteydelse, der er en sædvanlig del af den hidkaldte  \r\n\r\n erhvervsdrivendes handels- eller erhvervsvirksomhed.&#171; </P>  \r\n\r\n<P>Stk. 4 bliver herefter stk. 5.' </P>  \r\n\r\n<P>Af et <I>flertal</I> (S, CD, RV og KRF), tiltrådt af et <I>mindretal</I>  \r\n\r\n (V, KF og SF): </P>  \r\n\r\n<P> <B>2)</B>  <I>Nr. 1</I> affattes således: </P>  \r\n\r\n<P> <B>&#187;1.</B> I <I>§ 5</I> indsættes efter stk. 3 som nyt stykke: </P>  \r\n\r\n<P> <I>&#187;Stk. 4.</I> Stk. 3, nr. 1, gælder ikke for køb af varer, der  \r\n\r\n skal fremstilles eller tilpasses efter forbrugerens individuelle behov.&#171;  \r\n\r\n</P>  \r\n\r\n<P>Stk. 4 bliver herefter stk. 5.' </P>  \r\n\r\n<P> <B>3)</B> Efter nr. 2 indsættes som nyt nummer: </P>  \r\n\r\n<P> <B>&#187;01.</B> I <I>§ 6</I> indsættes efter stk. 4 som nyt stykke: </P>  \r\n\r\n<P> <I>&#187;Stk. 5.</I> Ved køb af varer, som er nævnt i § 5, stk. 4, kan  \r\n\r\n det skriftligt aftales, at fremstillingen eller tilpasningen af varen skal  \r\n\r\n påbegyndes på et nærmere angivet tidspunkt inden ugedagen efter det møde, der  \r\n\r\n er nævnt i § 5, stk. 1, og at fortrydelsesretten i givet fald skal bruges,  \r\n\r\n inden fremstillingen eller tilpasningen efter aftalen skal påbegyndes. Vil  \r\n\r\n forbrugeren bruge fortrydelsesretten, skal underretning herom være kommet  \r\n\r\n frem til den erhvervsdrivende inden det i 1. pkt. nævnte tidspunkt.&#171;  \r\n\r\n</P>  \r\n\r\n<P>Stk. 5 bliver herefter stk. 6.' </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>4)</B> Efter nr. 2 indsættes som nyt nummer: </P>  \r\n\r\n<P> <B>&#187;02.</B>  <I>§ 7</I> ophæves.&#171; </P>  \r\n\r\n<P> <B>5)</B> Den under <I>nr. 7</I> foreslåede <I>§ 13 b</I> udgår. </P>  \r\n\r\n<P> <B>6)</B> I den under <I>nr. 7</I> foreslåede <I>§ 13 c</I> indsættes  \r\n\r\n efter stk. 3 som nyt stykke: </P>  \r\n\r\n<P> <I>&#187;Stk. 4.</I> Forsikringsselskabet kan, hvis fortrydelsesretten  \r\n\r\n udnyttes, modregne udgifter til administration og stempel for selskabet ved  \r\n\r\n forsikringens tegning.&#171; </P>  \r\n\r\n<P>Til § 2 <B>7)</B> I den under <I>nr. 1</I> foreslåede <I>§ 97 a</I>  \r\n\r\n indsættes efter stk. 6 som nyt stykke: </P>  \r\n\r\n<P> <I>&#187;Stk. 7.</I> Forsikringsselskabet kan, hvis fortrydelsesretten  \r\n\r\n udnyttes, modregne udgifter til administration og stempel for selskabet ved  \r\n\r\n forsikringens tegning.&#171; </P>  \r\n\r\n<P>Til § 3Af <I>justitsministeren</I> , tiltrådt af <I>udvalget</I> : </P>  \r\n\r\n<P> <B>8)</B> Datoen &#187;1. april 1993&#171; ændres til: &#187;1. juli  \r\n\r\n 1993&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget er stillet for at lette handelen mellem køber  \r\n\r\n og sælger. Med ændringsforslaget sikres det, at kunden vil kunne ombestemme  \r\n\r\n sig, når sælgeren er kommet på besøg, uden at sælgeren behøver at aftale et  \r\n\r\n nyt møde med kunden, hvilket kan blive konsekvensen, for at sælger ikke skal  \r\n\r\n komme i klemme. Det vil således være rimeligt, at kunden med det samme kan  \r\n\r\n ombestemme sig, bestille en anden vare og få den leveret, uden at sælgeren  \r\n\r\n stilles dårligere. </P>  \r\n\r\n<P>Til nr. 2 og 3 Ændringsforslagene skal tilsikre, at der gives forbrugeren  \r\n\r\n samme fortrydelsesret, uanset om forbrugerens henvendelse til den  \r\n\r\n erhvervsdrivende om et møde har været personlig, telefonisk eller skriftlig,  \r\n\r\n og at der som udgangspunkt skal være en fortrydelsesfrist på 7 dage. Samtidig  \r\n\r\n åbnes der med ændringsforslagene mulighed for, at det skriftligt skal kunne  \r\n\r\n aftales, at forarbejdningen af den købte vare skal påbegyndes inden udløbet  \r\n\r\n af fortrydelsesfristen, og at fortrydelsesretten i et sådant tilfælde skal  \r\n\r\n udnyttes senest på det tidspunkt, hvor forarbejdningen skal påbegyndes efter  \r\n\r\n aftalen. </P>  \r\n\r\n<P>Hertil kommer, at den erhvervsdrivende vil kunne siges at blive tilgodeset  \r\n\r\n ved, at fortrydelsesretten kan fraviges ved en skriftlig aftale, der sikrer,  \r\n\r\n at den erhvervsdrivende ikke påføres eventuelle udgifter til påbegyndt  \r\n\r\n tilpasning af varen eller kommer til at stå med hel- eller halvfærdige varer,  \r\n\r\n som ikke kan afsættes til anden side. </P>  \r\n\r\n<P>Til nr. 4 og 5 Det er forslagsstillernes hensigt at tilrette loven, så der  \r\n\r\n hverken skriftligt eller mundtligt skal oplyses om fortrydelsesreglerne. </P>  \r\n\r\n<P>Det forekommer helt urimeligt, at handlende i dagens Danmark skal være  \r\n\r\n barnepiger for forbrugerne. I Danmark er det muligt for enhver, der ønsker  \r\n\r\n det, at sætte sig ind i fortrydelsesreglerne. Det er herefter op til  \r\n\r\n lovgiverne at tilrette lovgivningen, så den er til at forstå for borgerne,  \r\n\r\n hvilket oprindelig var en pligt for politikerne, men siden er blevet forsømt  \r\n\r\n ganske kraftigt. </P>  \r\n\r\n<P>Uanset at denne bestemmelse fjernes, vil man hurtigt se, at langt de  \r\n\r\n fleste firmaer vil fortsætte med at oplyse forbrugeren om dennes rettigheder  \r\n\r\n som en service over for forbrugeren. Det er herefter op til forbrugeren at  \r\n\r\n vælge, hvor man vil købe sine varer, hos den, der oplyser og er  \r\n\r\n servicebetonet, eller hos den, der ikke vil fortælle noget som helst. </P>  \r\n\r\n<P>Endelig kan det påpeges, at det i virkeligheden ikke vedkommer staten, at  \r\n\r\n to borgere indgår en aftale om køb og salg af en ting eller en ydelse. </P>  \r\n\r\n<P>Staten skal ikke være barnepige for befolkningen, men skal være et  \r\n\r\n serviceorgan, der betjener borgerne uden dermed at fortælle borgerne, hvad de  \r\n\r\n skal, og hvad de ikke skal. </P>  \r\n\r\n<P>Til nr. 6 og 7 Det er naturligvis helt rimeligt, at et forsikringsselskab  \r\n\r\n kan modregne de relevante omkostninger og stempeludgifter m.v., når en kunde  \r\n\r\n efter at have indgået en aftale på frivillig basis efterfølgende fortryder  \r\n\r\n sin gerning. </P>  \r\n\r\n<P>Der må være grænser for, hvor meget forsikringsselskaberne skal betale  \r\n\r\n for, at folk ikke kan stå ved deres egen beslutning, når beslutningen er  \r\n\r\n truffet på et helt frivilligt grundlag. </P>  \r\n\r\n<P>Der vil naturligvis være grænser for, hvor meget forsikringsselskaberne  \r\n\r\n kan beregne sig i omkostninger, men det må som i alle andre sager afgøres een  \r\n\r\n gang for alle af domstolene. Der vil efter vedtagelsen af en sådan  \r\n\r\n bestemmelse ganske hurtigt opstå nogle sager, hvor såvel kunde som  \r\n\r\n forsikringsselskab er interesseret i at få en retlig prøvelse. Den retlige  \r\n\r\n afgørelse vil herefter skabe præcedens og være retningsgivende i alle andre  \r\n\r\n handler. Sådan er det på en række andre områder, og det vil selvfølgelig også  \r\n\r\n ske på dette punkt. </P>  \r\n\r\n<P>Det kan endelig påpeges, at det ikke er rimeligt, at man  \r\n\r\n &#187;opdrager&#171; befolkningen til, at den bare kan &#187;snorksove&#171;  \r\n\r\n gennem hele livet, ved, at staten indretter lovgivningen, så man ikke kommer  \r\n\r\n galt af sted, og skulle det ske, er der altid mulighed for at fortryde. Den  \r\n\r\n filosofi er nedbrydende og kan ikke opnå Fremskridtspartiets støtte. </P>  \r\n\r\n<P>Til nr. 8 Ikrafttrædelsestidspunktet foreslås ændret til 1. juli 1993. Det  \r\n\r\n bemærkes i den forbindelse, at der efter lovens vedtagelse og inden lovens  \r\n\r\n ikrafttræden skal foretages en ændring i Justitsministeriets bekendtgørelse  \r\n\r\n om oplysning om fortrydelsesret i henhold til lov om visse forbrugeraftaler.  \r\n\r\n</P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Lissa  \r\n\r\n Mathiasen (S) Holger Graversen (S) Ole Espersen (S) Ebba Strange (SF)</I>  \r\n\r\n nfmd. <I>Gert Petersen (SF) Sonja Albrink (CD) Grove (KF)</I> fmd. <I>Helge  \r\n\r\n Adam Møller (KF) Inge Dahl-Sørensen (V) Birthe Rønn Hornbech (V) Svend Aage  \r\n\r\n Jensby (V) Tom Behnke (FP) Elisabeth Arnold (RV) Inger Stilling Pedersen  \r\n\r\n (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/05/1993"
        },
        {
            "displayName": "Accession",
            "displayValue": "199214K00101"
        },
        {
            "displayName": "Entydig dokumentidentifikation",
            "displayValue": "CL006679"
        },
        {
            "displayName": "Dato for førstegangsindlæggelse",
            "displayValue": "04/05/1993"
        },
        {
            "displayName": "Dato for indlæggelse",
            "displayValue": "04/05/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}