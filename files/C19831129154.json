{
    "id": 60363,
    "title": "Skrivelse om registrering og videregivelse af oplysninger om fødselsdagsdato og -år. (kreditoplysningsbureauer) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11291 af 31/05/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om registrering og videregivelse af  \r\n\r\n oplysninger om fødselsdagsdato og -år. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(kreditoplysningsbureauer) </P>  \r\n\r\n<BR>  \r\n\r\n<P>Registertilsynet har på baggrund af en henvendelse fra et  \r\n\r\n kreditoplysningsbureau vurderet, om det vil være i strid med lov om private  \r\n\r\n registre m.v. at registrere og videregive oplysninger om registrerede  \r\n\r\n personers fødselsdato og -år. Det pågældende kreditoplysningsbureau havde  \r\n\r\n anmodet sine abonnenter om at anvende en ny indberetningsformular, hvori der  \r\n\r\n var indføjet en ny rubrik til fødselsdato og -år på debitorerne. </P>  \r\n\r\n<P>Den 5. maj 1983 blev spørgsmålet behandlet af registerrådet, som har taget  \r\n\r\n stilling til, dels om abonnenterne lovligt kan videregive oplysninger om  \r\n\r\n fødselsdato og -år i henhold til lov om private registre m.v. § 4, stk. 2,  \r\n\r\n dels om kreditoplysningsbureauet må registrere og videregive disse  \r\n\r\n oplysninger i eksterne publikationer (mikro-fiche). </P>  \r\n\r\n<P>Registertilsynet skal herefter udtale følgende: </P>  \r\n\r\n<P>Efter lov om private registre m.v. § 4, stk. 2, må registrerede  \r\n\r\n oplysninger, herunder bl.a. fødselsdato og -år, kun videregives uden den  \r\n\r\n registreredes samtykke i det omfang, videregivelse uden sådant samtykke er et  \r\n\r\n naturligt led i den normale drift af virksomheder m.v. af den pågældende art.  \r\n\r\n Forudsætningen for at videregivelse lovligt kan finde sted er, at den til  \r\n\r\n grund liggende registrering af fødselsdato og -år er lovlig efter reglen i  \r\n\r\n lovens § 3, stk. 1, idet virksomheder m.v. kun må foretage registrering i det  \r\n\r\n omfang, registreringen er et naturligt led i den normale drift af  \r\n\r\n virksomheder m.v. af den pågældende art. Begge regler er rammebestemmelser,  \r\n\r\n og vurderingen af spørgsmålet om lovligheden beror på et konkret skøn. I det  \r\n\r\n foreliggende tilfælde må denne vurdering få et mere generelt præg, idet  \r\n\r\n eneste fællestræk for virksomhederne er, at disse yder kredit til private  \r\n\r\n personer og abonnerer på et kreditoplysningsbureaus publikation  \r\n\r\n (mikro-fiche). </P>  \r\n\r\n<P>Det er registertilsynets opfattelse, at fødselsdato og -år kan  \r\n\r\n sammenlignes med identifikationsoplysninger, så som navn og adresse. Selvom  \r\n\r\n oplysningerne ikke direkte siger noget om et kreditforholds forløb, må  \r\n\r\n oplysningerne antages at have betydning for identifikationen af debitor, og  \r\n\r\n behovet for identifikation er især tilstede, hvor debitor skal opspores,  \r\n\r\n fordi der f.eks. er sket flytning. Her overfor står, at spørgsmålet om alder  \r\n\r\n af nogle personer betragtes som en oplysning om private forhold, som med  \r\n\r\n rimelighed kan forlanges unddraget offentligheden, jf. lovens § 1. </P>  \r\n\r\n<P>Registertilsynet finder dog, at det må antages, at kreditor i henhold til  \r\n\r\n lovens § 3, stk. 1, lovligt kan registrere fødselsdato og -år under  \r\n\r\n forudsætning af, at debitor frivilligt har afgivet oplysningerne i  \r\n\r\n forbindelse med indledning af kundeforholdet. Desuden finder man, at det ikke  \r\n\r\n kan antages at stride mod § 4, stk. 2, i lov om private registre m.v., at  \r\n\r\n kreditor uden samtykke fra debitor (en person) videregiver registrerede  \r\n\r\n oplysninger om debitors fødselsdato og -år på betingelse af, at  \r\n\r\n videregivelsen alene finder sted til brug ved kreditoplysningsbureauets  \r\n\r\n registrering og eventuel videregivelse i publikationer med summariske  \r\n\r\n oplysninger. </P>  \r\n\r\n<P>For så vidt angår kreditoplysningsbureauets egen virksomhed må det kun  \r\n\r\n registrere og videregive oplysninger, som efter deres art er af betydning for  \r\n\r\n bedømmelse af økonomisk soliditet og kreditværdighed, jf. § 9, stk. 1, i lov  \r\n\r\n om private registre m.v. Desuden kan der registreres oplysninger til  \r\n\r\n identifikation af den registrerede, så som navn og adresse. </P>  \r\n\r\n<P>I lovens § 12 er optaget et direkte forbud mod, at publikationer  \r\n\r\n (mikro-fiche) indeholder oplysninger om de registreredes personnummer. Det  \r\n\r\n fremgår af bemærkningerne til lovforslaget, at baggrunden herfor er, at der  \r\n\r\n ikke på denne måde bør gives generel adgang til videregivelse af større  \r\n\r\n ansamlinger af personnumre. Der er ikke med denne bestemmelse fastsat forbud  \r\n\r\n mod videregivelse af fødselsdato og -år i publikationer. </P>  \r\n\r\n<P>Man skal på denne baggrund meddele, at registertilsynet finder, at det  \r\n\r\n ikke kan antages at stride mod reglerne i kapitel 3 i lov om private registre  \r\n\r\n m.v., at et kreditoplysningsbureau videregiver oplysninger om fødselsdato og  \r\n\r\n -år i eksterne publikationer (mikro-fiche). Registertilsynet lægger herved  \r\n\r\n især vægt på, at identifikationen af debitor forbedres herved, og at det ikke  \r\n\r\n efter reglerne i kapitel 3 er forbudt at registrere og videregive disse  \r\n\r\n oplysninger. </P>  \r\n\r\n<P>P.R.V. </P>  \r\n\r\n<P>Jørgen Paulsen </P>  \r\n\r\n<P>Til samtlige kreditoplysningsbureauer og foreningen af  \r\n\r\n kreditoplysningsbureauer i Danmark </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19831129154"
        },
        {
            "displayName": "Entydig dokumentidentifikation",
            "displayValue": "CM019320"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "26/06/2000"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11291"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "31/05/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet j.nr. 1983-133-25"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}