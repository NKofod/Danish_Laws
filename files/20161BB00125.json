{
    "id": 188521,
    "title": "Forslag til folketingsbeslutning om oprettelse af rådgivningsteam og understøttelse af komplementære behandlings- og sundhedshuse",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 125",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 31. marts 2017 af Pernille Schnoor (ALT) og Rasmus Nordqvist (ALT)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om oprettelse af rådgivningsteam og understøttelse af komplementære behandlings- og sundhedshuse</p>\r\n<p class=\"Tekst1Sp\">Folketinget pålægger regeringen i indeværende folketingssamling at oprette et rådgivningsteam, der skal vejlede og understøtte, at kommunale og regionale sundhedshuse og -centre etablerer komplementære og alternative behandlingsformer.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Flere og flere kommuner opretter i samarbejde med regionerne lokale sundhedshuse og -centre. Kommunerne har siden kommunalreformen i 2007 fået et større ansvar på sundhedsområdet. Mange kommuner har bl.a. valgt at tackle de nye opgaver ved at oprette sundhedshuse, hvor flere kommunale, private og regionale sundhedstilbud samles under ét tag. Kommunerne har på den måde påtaget sig et ansvar for at skabe lokale og samlede tilbud, der skaber synergi mellem forebyggelse og behandling, og som helt praktisk giver mulighed for at tilbyde flere former for koordineret behandling med udgangspunkt i patientens ønsker og behov. De kommunale sundhedshuse eller -centre er således et godt eksempel på, hvordan det danske sundhedsvæsen er i gang med at omstille sig fra at være en sektor karakteriseret ved isolerede specialer til at have en tværgående og helhedsorienteret indsats.</p>\r\n<p class=\"NormalInd\">En samtidig tendens på sundhedsområdet er, at danskerne i stigende grad supplerer den traditionelle behandling med komplementære behandlingsformer. Dette viser en undersøgelse fra Statens Institut for Folkesundhed fra 2013. I 2013 var det således mere end hver fjerde dansker, som havde brugt en form for komplementær behandling – til sammenligning havde hver tiende dansker modtaget alternativ behandling i 1987, jf. rapporten »Alternativ behandling. Resultater fra Sundheds- og sygelighedsundersøgelsen fra 2013«.</p>\r\n<p class=\"NormalInd\">Undersøgelser foretaget af Center for tværvidenskabelige evalueringsstudier af komplementær og alternativ behandling (CCESCAM) på Syddansk Universitet (SDU) viser, at komplementære behandlingsformer eksempelvis benyttes som supplement til kræftbehandling. Det kan f.eks. være massage, der hjælper patienten med at opnå velvære og føle sig tilpas i sin krop under eller efter et langt behandlingsforløb med operation og/eller kemoterapi, se f.eks. »The use of complementary and alternative medicine after the completion of hospital treatment for colorectal cancer: findings from a questionnaire study in Denmark«, BMC Complementary and Alternative Medicine 2014. Det er et eksempel på, at komplementær behandling som supplement til traditionel behandling kan understøtte en helhedsorienteret tilgang til patienten, hvor det første sigter mod at fjerne sygdommen, mens det komplementære i dette eksempel understøtter mental og fysisk velvære f.eks. under svære sygdomssituationer.</p>\r\n<p class=\"NormalInd\">Når man i det danske sundhedsvæsen anlægger en mere helhedsorienteret tilgang, betyder det, at vi er nødt til at inddrage både biologiske, psykologiske, sociale og kulturelle effektmål. Indtil nu har vi primært indrettet sundhedsvæsenet efter førstenævnte. Det betyder ikke, at komplementære behandlingsformer skal stå i stedet for den nuværende kliniske, evidensbaserede praksis. Den konventionelle praksis bør derimod komplementeres af erfaringer og behandlingsformer, som understøtter borgernes helbred i et større perspektiv. Borgere er i dag henvist til usikre kilder, når de søger komplementære behandlingsformer, og en forkert behandling kan give skadelige virkninger. Derfor er det efter forslagsstillernes opfattelse vigtigt at give patienter adgang til komplementær behandling, hvor de kan få rådgivning hos fagfolk og få udarbejdet et individuelt og helhedsorienteret behandlingsforløb.</p>\r\n<p class=\"NormalInd\">I Alternativet mener vi, at de lokale sundhedshuse er et godt sted at forankre den helhedsorienterede indsats med inddragelse af de komplementære behandlingsformer.</p>\r\n<p class=\"NormalInd\">For at understøtte større inddragelse af komplementære behandlingsformer i de lokale sundhedshuse ønsker Alternativet, at regeringen opretter et rådgivningsteam, der kan rykke ud til de enkelte sundhedshuse og -centre i kommunerne. Teamet kan eksempelvis modelleres efter initiativet fra skolereformen med det nationale læringskonsulentkorps, der har til opgave at opsøge og understøtte lokalt. Således kan det opsøgende team f.eks. rådgive og give vejledning og støtte i forbindelse med etablering af komplementære behandlingsformer med det formål at skabe helhedsorienterede patientforløb.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pernille Schnoor</span> (ALT):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om oprettelse af rådgivningsteam og understøttelse af komplementære behandlings- og sundhedshuse.</p>\r\n<p class=\"ForslagsNummer\">(Beslutningsforslag nr. B 125)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 125",
            "stateLabel": "Forkastet",
            "references": [
                {
                    "shortName": "2016/1 BSF 125",
                    "title": "Forslag til folketingsbeslutning om oprettelse af rådgivningsteam og understøttelse af komplementære behandlings- og sundhedshuse",
                    "presentationName": "Beslutningsforslag som fremsat",
                    "documentTypeId": 480,
                    "documentId": 188521,
                    "eliUri": "/eli/ft/20161BB00125",
                    "externalLink": ""
                },
                {
                    "shortName": "2016/1 BTB 125",
                    "title": "Betænkning over Forslag til folketingsbeslutning om oprettelse af rådgivningsteam og understøttelse af komplementære behandlings- og sundhedshuse",
                    "presentationName": "Betænkning over beslutningsforslag",
                    "documentTypeId": 500,
                    "documentId": 191666,
                    "eliUri": "/eli/ft/20161DB01037",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b125/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/04/2017"
        },
        {
            "displayName": "Accession",
            "displayValue": "20161BB00125"
        },
        {
            "displayName": "Entydig dokumentidentifikation",
            "displayValue": "AX019876"
        },
        {
            "displayName": "Dato for førstegangsindlæggelse",
            "displayValue": "01/04/2017"
        },
        {
            "displayName": "Dato for indlæggelse",
            "displayValue": "01/04/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "125"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}