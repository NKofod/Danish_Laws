{
    "id": 55028,
    "title": "Cirkulære om privates adgang til oplysninger i bygnings- og boligregistret (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 214 af 15/12/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om privates adgang til oplysninger i  \r\n\r\n bygnings- og boligregistret (* 1) </H1>  \r\n\r\n<P></P>  \r\n\r\n<BR>  \r\n\r\n<P>Nærværende cirkulære erstatter boligministeriets cirkulære af 20.  \r\n\r\n september 1979 om privates adgang til oplysninger i bygnings- og  \r\n\r\n boligregistret. </P>  \r\n\r\n<P>Lovgrundlag </P>  \r\n\r\n<P CLASS=PUNKT> <B>1.</B> Adgangen til at videregive oplysninger fra  \r\n\r\n bygnings- og boligregistret er reguleret af bestemmelserne i §§ 5 og 6 i lov  \r\n\r\n nr. 243 af 12. maj 1976 om bygnings- og boligregistrering. </P>  \r\n\r\n<P>Reglerne i loven giver kun offentlige myndigheder og koncessionerede  \r\n\r\n selskaber adgang til at modtage oplysninger fra registret. </P>  \r\n\r\n<P>Efter lovens § 5 skal der således fra registret på begæring af offentlige  \r\n\r\n myndigheder meddeles sådanne oplysninger, som har betydning for en sags  \r\n\r\n afgørelse eller for myndighedens virksomhed, og efter lovens § 6 fastsætter  \r\n\r\n boligministeren regler om, i hvilket omfang oplysninger om bygnings- og  \r\n\r\n boligforhold skal meddeles til offentlige myndigheder og koncessionerede  \r\n\r\n selskaber, samt om vederlag for registrets ydelser. </P>  \r\n\r\n<P>Ud over offentlige myndigheder og koncessionerede selskaber indeholder  \r\n\r\n loven ikke hjemmel for andre til at modtage oplysninger fra registret. </P>  \r\n\r\n<P>Det fremgår dog af forarbejderne til loven, at det har været hensigten i  \r\n\r\n et vist omfang at give private adgang til registrets oplysninger. </P>  \r\n\r\n<P CLASS=PUNKT> <B>2.</B> Bygnings- og boligregistret er ikke omfattet af lov  \r\n\r\n nr. 294 af 8. juni 1978 om offentlige myndigheders registre, idet denne lov  \r\n\r\n som udgangspunkt alene gælder for edb-registre, som indeholder  \r\n\r\n personoplysninger. Ved personoplysninger forstås i denne forbindelse  \r\n\r\n oplysninger, som kan henføres til bestemte personer, selv om det forudsætter  \r\n\r\n kendskab til personnummer, registreringsnummer eller lignende særlige  \r\n\r\n identifikationer. </P>  \r\n\r\n<P>Bygnings- og boligregistret indeholder ingen oplysninger, der efter det  \r\n\r\n ovennævnte kan henføres til enkeltpersoner. Reglerne i loven om offentlige  \r\n\r\n myndigheders registre gælder således ikke for registreringerne i bygnings- og  \r\n\r\n boligregistret, hvorfor reglerne i denne lovs kap. V om videregivelse af  \r\n\r\n oplysninger til private ikke finder anvendelse. </P>  \r\n\r\n<P CLASS=PUNKT> <B>3.</B> Adgang til aktindsigt efter reglerne i lov nr. 280  \r\n\r\n af 10. juni 1970 om offentlighed i forvaltningen omfatter dokumenter i sager,  \r\n\r\n der er eller har været under behandling i den offentlige forvaltning. Efter  \r\n\r\n almindelig opfattelse vil den registrering af oplysninger, der finder sted i  \r\n\r\n bygnings- og boligregistret ikke kunne betegnes som &#187;sager&#171; i  \r\n\r\n offentlighedslovens forstand. Reglerne om aktindsigt kan derfor ikke anvendes  \r\n\r\n til at give private adgang til oplysninger fra bygnings- og boligregistret.  \r\n\r\n</P>  \r\n\r\n<P>Privates adgang til at anvende bygnings- og boligregistret. </P>  \r\n\r\n<P CLASS=PUNKT> <B>4.</B> Den enkelte kommune vil normalt ikke kunne afgive  \r\n\r\n oplysninger fra bygnings- og boligregistret til private. De personer,  \r\n\r\n virksomheder, foreninger, organisationer m. v., som herved udelukkes,  \r\n\r\n omfatter bl. a. personer, der driver liberalt erhverv, som f. eks.  \r\n\r\n arkitekter, ejendomsmæglere og -handlere, advokater, revisorer og lignende  \r\n\r\n samt disses sammenslutninger som f. eks. advokatrådet, inkassobureauer,  \r\n\r\n oplysningsbureauer, adresserings- og kuverteringsbureauer og lignende,  \r\n\r\n varmecentraler, fagforeninger og faglige organisationer, arbejdsgiver- og  \r\n\r\n brancheorganisationer, boligselskaber såvel private som almennyttige,  \r\n\r\n pengeinstitutter, forsikringsselskaber, pensionskasser, stormagasiner og  \r\n\r\n andre private virksomheder uanset organisationsform. Journalister og pressen  \r\n\r\n er også udelukket fra at modtage bygnings- og boligregisteroplysninger, idet  \r\n\r\n dog Danmarks Radio er omfattet af lovens §§ 5-6. Ligestillet med private er  \r\n\r\n en lang række selvejende institutioner, der ikke er offentlige myndigheder  \r\n\r\n eller koncessionerede selskaber, således f. eks. dagplejeinstitutioner,  \r\n\r\n børne- og ungdomshjem, uanset om det offentlige yder tilskud til deres  \r\n\r\n virksomhed. </P>  \r\n\r\n<P>Dog kan ejere af en bygning, bolig eller erhvervsenhed i den kommune, hvor  \r\n\r\n den faste ejendom er beliggende, fra den 15. marts 1981 efter anmodning til  \r\n\r\n kommunen få fremsendt en udskrift fra registret i form af en  \r\n\r\n BBR-Ejermeddelelse vedrørende ejendommen. </P>  \r\n\r\n<P CLASS=PUNKT> <B>5.</B> Udlevering af bygningsog boligregisteroplysninger  \r\n\r\n vil kunne ske i tilfælde, hvor private foretager bearbejdnings- eller  \r\n\r\n registreringsopgaver i medfør af en aftale med en offentlig myndighed inden  \r\n\r\n for dennes virksomhedsområde. Der henvises herom nærmere til  \r\n\r\n boligministeriets cirkulære af 4. december 1979 om benyttelse af private  \r\n\r\n virksomheder m. v. til behandlingsopgaver og lignende i forbindelse med  \r\n\r\n oplysninger fra bygnings- og boligregistret samt overdragelse af bygnings- og  \r\n\r\n boligregisteroplysninger til koncessionerede selskaber. </P>  \r\n\r\n<P>Bestemmelserne tager navnlig sigte på det forhold, at stat eller kommuner  \r\n\r\n overdrager registrerings- eller behandlingsopgaver til ikke-offentlige  \r\n\r\n myndigheder, f. eks. Datacentralen, eller til private virksomheder,  \r\n\r\n servicebureauer og lignende. Dette gælder ligeledes rekvirenten ved  \r\n\r\n tvangsauktioner, jfr. retsplejelovens kap. 51, som kan begære oplysninger  \r\n\r\n udleveret fra bygnings- og boligregistret til brug ved udarbejdelsen af  \r\n\r\n salgsopstillinger i forbindelse med tvangsauktioner, hvis fogedretten har  \r\n\r\n bemyndiget rekvirenten til at modtage oplysningerne på rettens vegne. </P>  \r\n\r\n<P>Personer eller private virksomheder m. v., der af offentlig myndighed er  \r\n\r\n blevet pålagt at fremskaffe oplysninger eller dokumentere forhold til brug  \r\n\r\n for myndighedens sagsbehandling m. v., kan ikke med henvisning hertil kræve  \r\n\r\n adgang til bygnings- og boligregistrets oplysninger. </P>  \r\n\r\n<P>Materialer, der omfattes af begrænsningen. </P>  \r\n\r\n<P CLASS=PUNKT> <B>6.</B> Begrænsningen i udlevering af oplysninger til  \r\n\r\n private fra bygnings- og boligregistret omfatter dels edb-udtræk fra selve  \r\n\r\n registersystemet, dels kommunernes kartoteker, edb-lister og lignende over  \r\n\r\n registrerede oplysninger i bygnings- og boligregistret. </P>  \r\n\r\n<P>Der vil således ikke til private kunne udleveres kopier af stamkort,  \r\n\r\n hverken papirstamkort eller stamkort på microfiche, kvitteringslister, kopier  \r\n\r\n af BBR-Ejermeddelelser m. v. </P>  \r\n\r\n<P>Oplysninger, der i øvrigt beror hos kommunen, kan dog på sædvanlig måde  \r\n\r\n udleveres i overensstemmelse med reglerne i lov om offentlighed i  \r\n\r\n forvaltningen eller lov om offentlige registre, uanset oplysningerne tillige  \r\n\r\n indgår i registreringsgrundlaget for bygnings- og boligregistret. </P>  \r\n\r\n<P>Udsendelse af udskrift til ejere af registrerede oplysninger i bygnings-  \r\n\r\n og boligregistret. </P>  \r\n\r\n<P CLASS=PUNKT> <B>7.</B> De ovenfor nævnte BBR-Ejermeddelelser kan som et  \r\n\r\n led i driften af bygnings- og boligregistret af kommunerne udsendes til  \r\n\r\n ejerne af den enkelte ejendom, bygning eller enhed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligministeriet, den 15. december 1980  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>ERLING OLSEN </P>  \r\n\r\n<P CLASS=MINISTER ALIGN=RIGHT>/Svend Trollegaard </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Kun året for offentliggørelsen er kendt. Der er indsat en fiktiv dato af systemtekniske hensyn"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/1981"
        },
        {
            "displayName": "Accession",
            "displayValue": "C19800021409"
        },
        {
            "displayName": "Entydig dokumentidentifikation",
            "displayValue": "CM013914"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/09/2002"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "214"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "15/12/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Boligmin. D. 4.kt. j.nr. 4-1030"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}