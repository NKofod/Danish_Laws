{
    "id": 61793,
    "title": "Statsskattedirektoratets cirkulære vedrørende opkrævning af ikke indeholdte A-skatter efter kildeskattelovens § 68 og § 69, stk. 1 (* 1). ",
    "documentTypeId": "140",
    "isSagsforlobPeriodValid": false,
    "shortName": "CIR nr 32 af 02/02/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n opkrævning af ikke indeholdte A-skatter efter kildeskattelovens § 68 og § 69,  \r\n\r\n stk. 1 (* 1). </H1>  \r\n\r\n<P></P>  \r\n\r\n<P CLASS=PUNKT> <B>1.</B> Hæftelse </P>  \r\n\r\n<P>Når A-skat ikke er indeholdt som påbudt, hæfter indkomstmodtageren og den  \r\n\r\n indeholdelsespligtige solidarisk for den ikke indeholdte A-skat, dvs. at den  \r\n\r\n ikke indeholdte A-skat umiddelbart kan oprkæves enten hos indkomstmodtageren  \r\n\r\n eller den indeholdelsespligtige. Kravet kan altid rettes mod  \r\n\r\n indkomstmodtageren, mens den indeholdelsespligtige alene hæfter ved udvist  \r\n\r\n forsømmelighed. </P>  \r\n\r\n<P CLASS=PUNKT> <B>2.</B> Opkrævning hos indkomstmodtageren efter  \r\n\r\n kildeskattelovens § 68. </P>  \r\n\r\n<P>2.1. Kildeskattelovens § 68 lyder således: </P>  \r\n\r\n<P>&#187;Er der i A-indkomst, som erhverves af en her i landet skattepligtig  \r\n\r\n person, ikke sket indeholdelse af A-skat, eller er indeholdelse sket med for  \r\n\r\n lavt beløb, skal erhververen straks indbetale det manglende beløb til det  \r\n\r\n offentlige&#171;. </P>  \r\n\r\n<P>Den ikke indeholdte A-skat opkræves så vidt muligt som forskudsskat.  \r\n\r\n Skatten beregnes af det indkomstbeløb, der er udbetalt eller godskrevet uden  \r\n\r\n skattetræk. Kravet opgøres som den A-skat, der skulle være indeholdt efter de  \r\n\r\n sædvanlige regler og på grundlag af indkomstmodtagerens skattekortoplysninger  \r\n\r\n pr. udbetalings- eller godskrivningstidspunktet. Hvis skattekort ikke  \r\n\r\n foreligger hos den indeholdelsespligtige, beregnes skatten med 50 procent i  \r\n\r\n henhold til kildeskattelovens § 48, stk. 7. Såfremt den indeholdelsespligtige  \r\n\r\n har kendskab til skattekortoplysningerne, anvendes trækprocenten i henhold  \r\n\r\n til skattekortet men uden fradrag. </P>  \r\n\r\n<P>Beløb, der opkræves i henhold til § 68, skal ikke indsættes som  \r\n\r\n AMY-tilsvar i CIR-K. Indberetning om § 68-tilsvar skal på blanket A 125  \r\n\r\n fremsendes til statsskattedirektoratet inden udløbet af indkomståret.  \r\n\r\n Arbejdsgiverkommunen skal påse, at A-indkomsten oplyses på oplysningssedlen  \r\n\r\n vedrørende indkomståret. </P>  \r\n\r\n<P>Indberetning skal kun ske, såfremt den ikke indeholdte A-skat overstiger  \r\n\r\n 5.000 kr. </P>  \r\n\r\n<P>Indberetningen skal ske uafhængig af en eventuel straffesagsindberetning  \r\n\r\n vedrørende overtrædelse af kildeskatteloven. </P>  \r\n\r\n<P>Opkrævninger i henhold til § 68 udsendes af statsskattedirektoratet. </P>  \r\n\r\n<P>Såfremt forholdet først konstateres efter indkomstårets udløb, vil  \r\n\r\n manglende A-skat blive reguleret over indkomstmodtagerens årsopgørelse og  \r\n\r\n eventuelt opkrævet som restskat. </P>  \r\n\r\n<P CLASS=PUNKT> <B>3.</B> Opkrævning hos den indeholdelsespligtige efter  \r\n\r\n kildeskattelovens § 69, stk. 1 </P>  \r\n\r\n<P>3.1. Kildeskattelovens § 69, stk. 1, lyder således: </P>  \r\n\r\n<P>&#187;Den, som undlader at opfylde sin pligt til at indeholde skat, eller  \r\n\r\n som indeholder denne med for lavt beløb, er over for det offentlige  \r\n\r\n umiddelbart ansvarlig for betaling af manglende beløb, medmindre han godtgør,  \r\n\r\n at der ikke er udvist forsømmelighed fra hans side ved iagttagelse af  \r\n\r\n bestemmelserne i denne lov.&#171; </P>  \r\n\r\n<P>3.2. Opgørelsen af A-skattekravet </P>  \r\n\r\n<P>Når indeholdelse af A-skat ikke er sket som foreskrevet og kravet gøres  \r\n\r\n gældende mod den indeholdelsespligtige, sker opgørelse af A-skattetilsvaret  \r\n\r\n efter samme regler som anført foran om opkrævning efter § 68. </P>  \r\n\r\n<P>Det er den indeholdelsespligtige, der skal bevise, at han ikke har udvist  \r\n\r\n forsømmelighed i forbindelse med manglende eller for lavt skattetræk. Uanset  \r\n\r\n dette bør der ikke ske opkrævning i henhold til kildeskattelovens § 69, stk.  \r\n\r\n 1, medmindre skattemyndigheden kan påvise, at den indeholdelsespligtige har  \r\n\r\n handlet forsømmeligt. </P>  \r\n\r\n<P>I tvivlstilfælde forelægges spørgsmålet om hæftelse i medfør af  \r\n\r\n kildeskattelovens § 69, stk. 1, for statsskattedirektoratet. </P>  \r\n\r\n<P>3.3. Tilsvarsregulering </P>  \r\n\r\n<P>Tilsvaret indsættes i CIR-K ved indsendelse af AMY-redegørelse (blanket A  \r\n\r\n 149) til statsskattedirektoratet med tilsvarsregulering for de månder, hvori  \r\n\r\n indeholdelse skulle være sket. </P>  \r\n\r\n<P>3.4. Opkrævning </P>  \r\n\r\n<P>Hæftelse efter kildeskattelovens § 69, stk. 1, er ikke begrænset til det  \r\n\r\n løbende indkomstår. Det opgjorte beløb opkræves særskilt af  \r\n\r\n arbejdsgiverkommunen ved skriftlig begrundet meddelelse over for den  \r\n\r\n indholdelsespligtige. A-skatten specificeres på indkomstmodtagere og på  \r\n\r\n indkomstperioder. I meddelelsen skal anføres, at afgørelsen kan påklages til  \r\n\r\n statsskattedirektoratet. Eventuel klage skal sendes til kommunen, som  \r\n\r\n videresender klagen med sin udtalelse til statsskattedirektoratet. </P>  \r\n\r\n<P>3.4.1. Krav opgjort inden indkomstårets udløb </P>  \r\n\r\n<P>Krav om betaling af den ikke indeholdte A-skat vedrørende det løbende år  \r\n\r\n skal, når de ovennævnte betingelser er opfyldt, fremsættes over for den  \r\n\r\n indeholdelsespligtige, medmindre det kan konstateres, at indkomstmodtageren  \r\n\r\n betaler B-skat af den pågældende indkomst, eller den indeholdelsespligtige  \r\n\r\n ikke er betalingsdygtig. </P>  \r\n\r\n<P>3.4.2. Krav opgjort efter indkomstårets udløb, men inden den ordinære  \r\n\r\n årsopgørelse er tilgængelig </P>  \r\n\r\n<P>Såfremt den indeholdspligtige ikke har indsendt oplysningsseddel (blanket  \r\n\r\n s 74) med den pågældende Å-indkomst, udskriver arbejdsgiverkommunen af hensyn  \r\n\r\n til ligningsmyndigheden straks en sådan udvisende A-indkomsten. Den  \r\n\r\n beregnede, ikke indbetalte A-skat må derimod ikke anføres på  \r\n\r\n oplysningssedlen. Supplerende oplysningsseddel udvisende A-skatten udskrives  \r\n\r\n først, når den indeholdelsespligtige har indbetalt det opgjorte  \r\n\r\n tilsvarsbeløb. </P>  \r\n\r\n<P>Såfremt tilsvaret indbetales i afdrag, skal supplerende  \r\n\r\n oplysningsningsseddel udskrives for hvert indbetalte afdrag. </P>  \r\n\r\n<P>3.4.3. Krav opgjort efter den ordinære årsopgørelse er tilgængelig </P>  \r\n\r\n<P>Arbejdsgiverkommunen skal, før krav fremsættes over for den  \r\n\r\n indeholdelsespligtige, for hver indkomstmodtager undersøge, </P>  \r\n\r\n<P>- om den opgjorte A-indkomst er medtaget ved indkomstmodtagerens  \r\n\r\n skatteansættelse for det pågældende indkomstår, og </P>  \r\n\r\n<P>- om der ifølge indkomstmodtagerens årsopgørelse forekommer retskat til  \r\n\r\n særskilt opkrævning, og om denne er betalt. </P>  \r\n\r\n<P>Er A- indkomsten ikke medregnet ved skatteansættelsen, eller forekommer  \r\n\r\n der retskat til særskilt opkrævning, kan den ikke indeholdte A-skat  \r\n\r\n umiddelbart opkræves hos den indeholdelsespligtige. Oplysningssedler  \r\n\r\n udskrives som anført under pkt. 3.4.2. </P>  \r\n\r\n<P>Det tilsvarsbeløb, der opkræves hos den indeholdelsespligtige, må ikke  \r\n\r\n overstige indkomstmodtagerens samlede, ikke betalte restskat eksklusive  \r\n\r\n procenttillæg og eventuelle morarenter for det pågældende indkomstår. </P>  \r\n\r\n<P>Hvis en restskat vedrørende indkomstmodtageren er til tvangsinddrivelse,  \r\n\r\n og der samtidig af den indeholdelsespligtige indbetales et § 69, stk. 1 -  \r\n\r\n tilsvar, skal indkomstmodtagerens bopælskommune straks underrettes om, at  \r\n\r\n restskatten nu vil blive nedskrevet med det indbetalte beløb, jf. pkt. 3.4.2.  \r\n\r\n</P>  \r\n\r\n<P CLASS=PUNKT> <B>4.</B> Generelle bemærkninger </P>  \r\n\r\n<P>Der må ikke samtidig med opkrævning efter § 68 hos indkomstmodtageren  \r\n\r\n foretages opkrævning efter § 69, stk. 1, af tilsvarsbeløbet hos den  \r\n\r\n indeholdelsespligtige. </P>  \r\n\r\n<P>Når den manglende A-skat opkræves hos indkomstmodtageren - selv om kravet  \r\n\r\n kunne rettes mod den indeholdelsespligtige - vil den indeholdelsespligtige i  \r\n\r\n forbindelse med udsendelse af § 68-opkrævningen af statsskattedirektoratet  \r\n\r\n blive underrettet om hæftelsen efter § 69, stk. 1, men med tilkendegivelse  \r\n\r\n af, at den manglende A-skat efter omstændighederne først søges opkrævet hos  \r\n\r\n indkomstmodtageren. </P>  \r\n\r\n<P>Opgiver statsskattedlirektoratet en opkrævning i henhold til § 68 som  \r\n\r\n følge af uerholdelighed eller af andre grunde, vil arbejdsgiverkommunen af  \r\n\r\n statsskattedirektoratet blive underrettet med henblik på eventuel opkrævning  \r\n\r\n hos den indeholdelsespligtige efter § 69, stk. 1. </P>  \r\n\r\n<P>Såfremt opkrævning er sket hos den indeholdelsespligtige efter  \r\n\r\n kildeskattelovens § 69, stk. 1, skal såvel indkomstmodtagerens som den  \r\n\r\n indeholdelsespligtiges slutligningskommune underrettes. </P>  \r\n\r\n<P>Opmærksomheden henledes på, at udbetaling og modtagelse af A-indkomst uden  \r\n\r\n skattetræk kan være en overtrædelse af kildeskattelovens straffebestemmelser,  \r\n\r\n jf. SD-cirkulærerne 1980-45, 1984-21, 1984-43. </P>  \r\n\r\n<P>SD-cirkulære 1981-1 af 6. januar 1981 ophæves. </P>  \r\n\r\n<P>Hans Westerberg </P>  \r\n\r\n<P>Birthe Holm </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-cir 4-1987"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/1987"
        },
        {
            "displayName": "Accession",
            "displayValue": "C19870003209"
        },
        {
            "displayName": "Entydig dokumentidentifikation",
            "displayValue": "CM020779"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "13/08/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "02/02/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Den kommunale inddrivelsesmyndighed statsskattedirektoratet"
        },
        {
            "displayName": "Ressortministeriets journalnummer",
            "displayValue": "J.nr. 210-7100-143 AFDELING: Regnskab KONTOR: Tvangsinddrivelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}