{
    "id": 129710,
    "title": "Vejledning om omregning af skattefri indtægter i sager om børnebidrag og ægtefællebidrag i 2010",
    "documentTypeId": "180",
    "isSagsforlobPeriodValid": true,
    "shortName": "VEJ nr 9000 af 06/01/2010",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om omregning af skattefri indtægter i sager om børnebidrag og ægtefællebidrag i 2010</p>\r\n<p class=\"Tekstoverskrift\">1. Skattefri Indkomst</p>\r\n<p class=\"TekstV\">I sager om børnebidrag og ægtefællebidrag tager statsforvaltningen udgangspunkt i parternes indkomst før skat og arbejdsmarkedsbidrag<a class=\"FodnoteHenvisning\" name=\"Henvisning_Not1\" href=\"#Not1\">1)</a>.</p>\r\n<p class=\"TekstoverskriftVenstre\">\r\n   <span class=\"Bold\">Indkomst</span>\r\n</p>\r\n<p class=\"TekstV\">En lønindkomst bliver beregnet før skat og arbejdsmarkedsbidrag, men med fradrag for ATP og rimelige pensionsindbetalinger. Andre indtægter indgår også i partens samlede indkomst. Dette gælder f.eks. overskud ved personlig virksomhed og overskud i selskaber, som parten helt eller delvist ejer, renteindtægter og aktieudbytte m.v.</p>\r\n<p class=\"TekstoverskriftVenstre\">\r\n   <span class=\"Bold\">Skattefri indkomst</span>\r\n</p>\r\n<p class=\"TekstV\">Hvis en part har en indkomst, der reelt er helt eller delvist skattefri, er det nødvendigt at omregne denne indkomst til en indkomst før skat og arbejdsmarkedsbidrag. En omregning er nødvendig for at kunne sammenligne indkomsten med en almindelige skattepligtig parts indkomst. På den måde ligestilles parter i bidragssager, uanset om deres indkomst er skattefri eller ej.</p>\r\n<p class=\"TekstV\">En part kan have en skattefri indkomst, eksempelvis hvis parten er udstationeret, arbejder på en boreplatform, eller er sømand med DIS-indkomst (Dansk Internationalt Skibsregister).</p>\r\n<p class=\"Tekstoverskrift\">2. Retningslinjer for omregning af skattefri indkomst</p>\r\n<p class=\"TekstV\">Omregningen af den skattefri indkomst i en bidragssag skal ske efter de 2 omregningsmodeller, som Arbejdsdirektoratet bruger ved omregningen af sømænds skattefri DIS-indkomst ved vurderingen af retten til dagpenge.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"border-collapse: collapse;\" width=\"595\">\r\n                  <tr>\r\n                     <td style=\"border-left: 0.018cm solid #000000;border-right: 0.018cm solid #000000;border-top: 0.018cm solid #000000;border-bottom: 0.018cm solid #000000;\" width=\"595\">\r\n                        <div class=\"TekstV\">Se bilag 1 til Arbejdsdirektoratets <a href=\"document.aspx?accn=B20040103205\">bekendtgørelse nr. 1032 af 22. oktober 2004 om beregningen af dagpengesatsen for lønmodtager</a>. Det gældende bilag for 2010 er indsat i bekendtgørelsen ved <a href=\"document.aspx?accn=B20090120005\">bekendtgørelse nr. 1200 af 9. december 2009 om ændring af bekendtgørelse om beregning af dagpengesatsen for lønmodtager</a>.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"TekstV\">Omregningsmodellerne er alene et hjælpemiddel til brug for vurderingen af parternes indkomstniveau og dermed bidragets størrelse. Da anvendelsen af omregningsmodellerne kan føre til en for høj bruttoindkomst, bør tendensen i vurderingen være at nedrunde.</p>\r\n<p class=\"TekstV\">Omregningsmodellerne gælder ikke for parter, der beskattes på Færøerne eller i Grønland.</p>\r\n<p class=\"TekstoverskriftVenstre\">\r\n   <span class=\"Bold\">Omregningsmodeller</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"border-collapse: collapse;\" width=\"595\">\r\n                  <tr>\r\n                     <td style=\"border-left: 0.018cm solid #000000;border-right: 0.018cm solid #000000;border-top: 0.018cm solid #000000;border-bottom: 0.018cm solid #000000;\" width=\"595\">\r\n                        <div class=\"TekstV\">\r\n                           <span class=\"Bold\">Omregningsmodel A (punkt 2 i bilag 1):</span>\r\n                        </div>\r\n                        <div class=\"TekstV\">En skattefri indkomst omregnes efter modellen i punkt 2 i bilag 1 til Arbejdsdirektoratets bekendtgørelse.</div>\r\n                        <div class=\"TekstV\">\r\n                           <span class=\"Bold\">Omregningsmodel B (punkt 1 i bilag 1):</span>\r\n                        </div>\r\n                        <div class=\"TekstV\">Anvendes kun for sømænd, der sejler uden for begrænset fart.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"TekstoverskriftVenstre\">\r\n   <span class=\"Bold\">Særligt om sømænd</span>\r\n</p>\r\n<p class=\"TekstV\">Valget af omregningsmodellen for sømænd afhænger af, om sømanden sejler i begrænset fart (typisk på en indenlandsk færge), eller om sømanden sejler uden for begrænset fart (typisk på et containerskib)<a class=\"FodnoteHenvisning\" name=\"Henvisning_Not2\" href=\"#Not2\">2)</a>. Hvis dette ikke fremgår af oplysningerne, kan statsforvaltningen spørge SKAT.</p>\r\n<p class=\"TekstV\">Hvis sømanden får et ”kompensationstillæg”, bliver dette ikke medregnet ved omregningen af den skattefri indkomst. Der ses altså helt bort fra kompensationstillægget. Baggrunden for det er, at kompensationstillæg ydes som kompensation for de skattefradrag, sømanden ikke kan udnytte, fordi indkomsten er skattefri. Kompensationstillægget sidestiller dermed sømænd med almindelige skatteydere i Danmark.</p>\r\n<p class=\"TekstV\">Hvis sømanden ikke modtager et kompensationstillæg for den manglende fradragsret, skal der ved fastsættelsen af bidragets størrelse tages hensyn til, at sømanden dermed ikke har ligningsmæssigt fradrag for bidraget. Se nedenfor under punktet ”Skatteforhold”.</p>\r\n<p class=\"TekstoverskriftVenstre\">\r\n   <span class=\"Bold\">Arbejdsmarkedsbidrag</span>\r\n</p>\r\n<p class=\"TekstV\">Efter Arbejdsdirektoratets omregningsmodeller bliver den skattefri indkomst omregnet til skattepligtig indkomst efter fradrag for arbejdsmarkedsbidrag.</p>\r\n<p class=\"TekstV\">Da der i bidragssager tages udgangspunkt i parternes indkomst før betaling af arbejdsmarkedsbidrag, skal den omregnede indkomst forhøjes med arbejdsmarkedsbidraget. Ved at dividere indkomsten efter arbejdsmarkedsbidrag med 0,92 fremkommer indkomsten før betaling af arbejdsmarkedsbidrag.</p>\r\n<p class=\"TekstoverskriftVenstre\">\r\n   <span class=\"Bold\">Skatteforhold</span>\r\n</p>\r\n<p class=\"TekstV\">I retningslinjerne for fastsættelse af børne- og ægtefællebidrag er der taget hensyn til de danske skatteregler. Efter disse regler har bidragsbetaleren normalt skattefradrag for betalte børne- og ægtefællebidrag. Værdien af fradraget er omkring 1/3 af bidraget.</p>\r\n<p class=\"TekstV\">Bidraget er en betydelig større økonomisk belastning, hvis bidragsbetaleren ikke har mulighed for at fradrage bidraget i sin skattepligtige indkomst. Derfor tager man hensyn til en eventuel manglende mulighed for skattefradrag. En part, der kun har skattefri indkomst, vil som udgangspunkt ikke kunne opnå fradragsret for bidraget, da parten ikke har en skattepligtig indkomst at fradrage bidraget i.</p>\r\n<p class=\"TekstV\">Et ægtefællebidrag og et forhøjet børnebidrag vil normalt skønsmæssigt blive nedsat med omkring 1/3, hvis bidragsbetaleren ikke har fradragsret. Der henvises til pkt. 6.1.7. og 7.1.8. i Familiestyrelsens vejledning om børne- og ægtefællebidrag<a class=\"FodnoteHenvisning\" name=\"Henvisning_Not3\" href=\"#Not3\">3)</a>.</p>\r\n<p class=\"Tekstoverskrift\">3. Eksempler på omregning af skattefri indkomst</p>\r\n<p class=\"TekstoverskriftVenstre\">\r\n   <span class=\"Bold\">Eksempel 1 – omregningsmodel A, skattefri indkomst</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"border-collapse: collapse;\" width=\"595\">\r\n                  <tr>\r\n                     <td style=\"border-left: 0.018cm solid #000000;border-right: 0.018cm solid #000000;border-top: 0.018cm solid #000000;border-bottom: 0.018cm solid #000000;\" width=\"595\">\r\n                        <div class=\"TekstV\">En part (der ikke er sømand, som sejler uden for begrænset fart) har en årlig skattefri indkomst på 350.000 kr.</div>\r\n                        <div class=\"TekstV\">Efter punkt 2 i bilag 1 svarer dette til følgende indkomst før skat og arbejdsmarkedsbidrag:</div>\r\n                        <div class=\"TekstV\">De første<span class=\"Bold\"> 42.900 kr.</span> ganges med 1,0 og svarer til brutto <span class=\"Bold\">42.900 kr.</span> efter arbejdsmarkedsbidrag.</div>\r\n                        <div class=\"TekstV\">De næste <span class=\"Bold\">216.708</span><span class=\"Bold\"> kr.</span> (259.608 kr. minus 42.900 kr.) ganges med 1,6 og svarer til brutto <span class=\"Bold\">346.732</span><span class=\"Bold\"> kr.</span> efter arbejdsmarkedsbidrag.</div>\r\n                        <div class=\"TekstV\">De resterende <span class=\"Bold\">90.392 kr.</span> (350.000 kr. minus 259.608 kr.) ganges med 2,1 og svarer til brutto <span class=\"Bold\">189.823</span><span class=\"Bold\"> kr.</span> efter arbejdsmarkedsbidrag. Det bemærkes, at omregningsfaktoren 2,1 benyttes for al indkomst, der overstiger 259.608 kr.</div>\r\n                        <div class=\"TekstV\">I alt svarer <span class=\"Bold\">350.000 kr.</span> til brutto <span class=\"Bold\">579.455</span><span class=\"Bold\"> kr.</span> efter arbejdsmarkedsbidrag.</div>\r\n                        <div class=\"TekstV\">De <span class=\"Bold\">579.455</span><span class=\"Bold\"> kr</span>. skal omregnes til bruttoindkomst før skat og arbejdsmarkedsbidrag og skal derfor divideres med 0,92. En skattefri indkomst på <span class=\"Bold\">350.000 kr.</span> svarer dermed til en indkomst på <span class=\"Bold\">629.842</span><span class=\"Bold\"> kr.</span> før skat og arbejdsmarkedsbidrag.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"TekstoverskriftVenstre\">\r\n   <span class=\"Bold\">Eksempel 2 – omregningsmodel B, sømand uden for begrænset fart</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"border-collapse: collapse;\" width=\"595\">\r\n                  <tr>\r\n                     <td style=\"border-left: 0.018cm solid #000000;border-right: 0.018cm solid #000000;border-top: 0.018cm solid #000000;border-bottom: 0.018cm solid #000000;\" width=\"595\">\r\n                        <div class=\"TekstV\">En sømand, der sejler uden for begrænset fart, har en årlig skattefri indkomst på 350.000 kr. Indkomsten er eksklusive et eventuelt kompensationstillæg.</div>\r\n                        <div class=\"TekstV\">Efter punkt 1 i bilag 1 svarer dette til følgende indkomst før skat og arbejdsmarkedsbidrag:</div>\r\n                        <div class=\"TekstV\">De første <span class=\"Bold\">99.800 kr.</span> ganges med 1,0 og svarer til brutto <span class=\"Bold\">99.800 kr.</span> efter arbejdsmarkedsbidrag.</div>\r\n                        <div class=\"TekstV\">De næste <span class=\"Bold\">181.173 kr.</span> (280.973 kr. minus 99.800 kr.) ganges med 1,6 og svarer til brutto <span class=\"Bold\">289.876</span><span class=\"Bold\"> kr.</span> efter arbejdsmarkedsbidrag.</div>\r\n                        <div class=\"TekstV\">De resterende <span class=\"Bold\">69.027</span><span class=\"Bold\"> kr.</span> (350.000 kr. minus 280.973 kr.) ganges med 2,1 og svarer til brutto <span class=\"Bold\">144.956</span><span class=\"Bold\"> kr.</span> efter arbejdsmarkedsbidrag. Det bemærkes, at omregningsfaktoren på 2,1 benyttes for al indkomst, der overstiger 280.973 kr.</div>\r\n                        <div class=\"TekstV\">I alt svarer <span class=\"Bold\">350.000 kr.</span> til brutto <span class=\"Bold\">534.632</span><span class=\"Bold\"> kr.</span> efter arbejdsmarkedsbidrag.</div>\r\n                        <div class=\"TekstV\">De <span class=\"Bold\">534.632 kr.</span> skal omregnes til bruttoindkomst før skat og arbejdsmarkedsbidrag og skal derfor divideres med 0,92. En skattefri indkomst på <span class=\"Bold\">350.000 kr.</span> svarer dermed til en indkomst på <span class=\"Bold\">581.121</span><span class=\"Bold\"> kr.</span> før skat og arbejdsmarkedsbidrag.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p><div class=\"Givet\" id=\"Givet\"><p class=\"Givet\" align=\"center\">Familiestyrelsen, den 6. januar 2010</p><p class=\"Sign1\" align=\"center\">Carina Fogt-Nielsen</p><p class=\"Sign2\" align=\"right\">/ Brian Gresell Nørgaard</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Se Familiestyrelsens <a href=\"document.aspx?accn=C20090995960\">vejledning af 17. december 2009 om børne- og ægtefællebidrag</a>.</p>\r\n<p class=\"Fodnote\">\r\n   <a class=\"FodnoteNr\" name=\"Not2\" href=\"#Henvisning_Not2\">2)</a> Terminologien ”uden for begrænset fart” og ”i begrænset fart” anvendes af Arbejdsdirektoratet, Dansk Internationalt Skibsregister og SKAT ved vurderingen af sømænds ret til et særligt sømandsskattefradrag. Hvis sømanden sejler ”i begrænset fart”, har sømanden ikke ret til det særlige sømandsskattefradrag.</p>\r\n<p class=\"Fodnote\">\r\n   <a class=\"FodnoteNr\" name=\"Not3\" href=\"#Henvisning_Not3\">3)</a> Se note 1.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/01/2010"
        },
        {
            "displayName": "Accession",
            "displayValue": "C20100900060"
        },
        {
            "displayName": "Entydig dokumentidentifikation",
            "displayValue": "AA005317"
        },
        {
            "displayName": "Dato for førstegangsindlæggelse",
            "displayValue": "07/01/2010"
        },
        {
            "displayName": "Dato for indlæggelse",
            "displayValue": "08/08/2013"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9000"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "06/01/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Familiestyrelsen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Familiestyrelsen, j.nr. 2008-5010-00004"
        },
        {
            "displayName": "Stikord",
            "displayValue": "bidrag, børnebidrag, indkomst, skattefri, ægtefællebidrag"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}