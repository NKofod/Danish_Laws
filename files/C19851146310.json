{
    "id": 58937,
    "title": "Cirkulæreskrivelse til politiet og anklagemyndigheden vedrørende erstatning fra staten til ofre for forbrydelser. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11463 af 25/09/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til politiet og  \r\n\r\n anklagemyndigheden vedrørende erstatning fra staten til ofre for  \r\n\r\n forbrydelser. </H1>  \r\n\r\n<P></P>  \r\n\r\n<BR>  \r\n\r\n<P>Justitsministeriet </P>  \r\n\r\n<P>Ved lov nr. 233 af 6. juni 1985 er der gennemført ændringer i lov nr. 277  \r\n\r\n af 26. maj 1976 om erstatning fra staten til ofre for forbrydelser. </P>  \r\n\r\n<P>Lovændringen, der har virkning fra den 1. juli 1985, indebærer navnlig, at  \r\n\r\n ofre for forbrydelser får et retskrav på erstatning for skader, der forvoldes  \r\n\r\n ved straffelovovertrædelser, som bliver begået efter den nævnte dato. Ved  \r\n\r\n afgørelser om erstatning efter loven finder dansk rets almindelige regler om  \r\n\r\n skadevolderens erstatningsansvar, herunder om nedsættelse eller bortfald af  \r\n\r\n erstatning på grund af skadelidtes eller afdødes medvirken til skaden eller  \r\n\r\n accept af risikoen for skade, således tilsvarende anvendelse. </P>  \r\n\r\n<P>Lovændringen indebærer endvidere særligt, at erstatning som hovedregel  \r\n\r\n skal ydes med det beløb, som er fastsat ved dom, såfremt skadelidtes krav på  \r\n\r\n erstatning og godtgørelse fra skadevolderen er afgjort ved dom. </P>  \r\n\r\n<P>I forbindelse med personskade ydes erstatning ligeledes for skade på tøj  \r\n\r\n og andre sædvanlige personlige ejendele, herunder - som noget nyt - mindre  \r\n\r\n kontantbeløb, som skadelidte havde på sig, da personskaden blev forvoldt  \r\n\r\n (lovens § 1, stk. 2). </P>  \r\n\r\n<P>For så vidt angår tingsskade (lovens § 3) indeholder lovændringen en  \r\n\r\n bestemmelse om, at erstatningen ikke kan overstige 50.000 kr. Dette beløb  \r\n\r\n reguleres efter § 15 i lov om erstatningsansvar (lovens § 9a). Ved  \r\n\r\n justitsministeriets bekendtgørelse nr. 298 af 20. juni 1985 er beløbet med  \r\n\r\n virkning for tingsskade, som forvoldes i perioden 1. juli 1985 - 31. marts  \r\n\r\n 1986, fastsat til 52.500 kr. I øvrigt vil tingsskadeerstatning kunne  \r\n\r\n nedsættes eller bortfalde, hvis skadelidte har undladt at træffe sædvanlige  \r\n\r\n sikkerhedsforanstaltninger, herunder tegning af forsikring (lovens § 8). </P>  \r\n\r\n<P>Opmærksomheden henledes på, at politiet i medfør af lovens § 10, stk. 3,  \r\n\r\n skal vejlede skadelidte om retten til at få erstatning efter loven. </P>  \r\n\r\n<P>Til opfyldelsen af denne vejledningspligt kan man fortsat følge de  \r\n\r\n retningslinier, der er fastsat i rigsadvokatens meddelelse nr. 6/1977, pkt.  \r\n\r\n 1-3. </P>  \r\n\r\n<P>I forbindelse med lovændringens gennemførelse er der i justitsministeriets  \r\n\r\n bekendtgørelse nr. 410 af 16. september 1985 fastsat en ny forretningsorden  \r\n\r\n for nævnet vedrørende erstatning til ofre for forbrydelser. </P>  \r\n\r\n<P>Der er endvidere udarbejdet et nyt ansøgningsskema, som skal benyttes i  \r\n\r\n forbindelse med fremsættelse af krav om erstatning efter loven.  \r\n\r\n Ansøgningsskemaet indeholder i lighed med det hidtil gældende ansøgningsskema  \r\n\r\n en nærmere vejledning om de nye regler og fremgangsmåden ved fremsættelse af  \r\n\r\n erstatningskrav. </P>  \r\n\r\n<P>Justitsministeriets cirkulæreskrivelse af 28. oktober 1976 opretholdes i  \r\n\r\n øvrigt. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>C.C. Duus </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851146310"
        },
        {
            "displayName": "Entydig dokumentidentifikation",
            "displayValue": "CM017886"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/10/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11463"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "25/09/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin. 3.ktr. 1985-1210-55."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}