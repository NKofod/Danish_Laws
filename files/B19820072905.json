{
    "id": 73729,
    "title": "Bekendtgørelse om korte videregående uddannelser på handelsskolerne ",
    "documentTypeId": "60",
    "isSagsforlobPeriodValid": false,
    "shortName": "BEK nr 729 af 28/12/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om korte videregående uddannelser  \r\n\r\n på handelsskolerne </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 1, stk. 2, og § 2 i lov nr. 196 af 26. maj 1965 om  \r\n\r\n undervisningen på de godkendte handelsskoler fastsættes: </P>  \r\n\r\n<P>Almindelige bestemmelser </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Undervisningsministeriet, direktoratet for  \r\n\r\n erhvervsuddannelserne, kan godkende, at der på statsunderstøttede  \r\n\r\n handelsskoler gennemføres korte videregående uddannelser, der har til formål  \r\n\r\n at give de studerende videregående uddannelse inden for bestemte  \r\n\r\n funktionsområder på handels- og kontorområdet, hvorved de kan kvalificere sig  \r\n\r\n til selvstændigt at varetage administrative eller kommercielle funktioner i  \r\n\r\n erhvervslivet. </P>  \r\n\r\n<P CLASS=STK> <I>Stk. 2. </I> Direktoratet fastsætter til enhver tid antallet  \r\n\r\n af uddannelsespladser. </P>  \r\n\r\n<P>Godkendelse af forslag </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Forslag til etablering af en kort videregående  \r\n\r\n uddannelse kan fremsættes af en handelsskole og forudsættes tilvejebragt i  \r\n\r\n samarbejde med repræsentanter for arbejdsmarkedets parter. Forslaget  \r\n\r\n godkendes af direktoratet for erhvervsuddannelserne efter indstilling fra  \r\n\r\n erhvervsuddannelsesudvalget inden for handels- og kontorområdet. Forinden  \r\n\r\n forslaget godkendes, må det sikres, at det er samordnet med andre beslægtede  \r\n\r\n videregående uddannelser. </P>  \r\n\r\n<P CLASS=STK> <I>Stk. 2. </I> Forslaget skal indeholde en beskrivelse af:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) uddannelsens tilrettelæggelse i perioder med teoretisk og praktisk  \r\n\r\n uddannelse, varigheden af den samlede uddannelse og af de enkelte perioder,  \r\n\r\n jfr. §§ 5 og 6, </LI>  \r\n\r\n<LI>2) i hvilke virksomheder eller inden for hvilke brancher den praktiske  \r\n\r\n del af uddannelsen skal foregå, jfr. § 5, </LI>  \r\n\r\n<LI>3) indhold og formål for de teoretiske fag, herunder en beskrivelse af  \r\n\r\n betingelserne for optagelse på uddannelsen, jfr. § 3, </LI>  \r\n\r\n<LI>4) prøveform (eksamen), jfr. § 8, </LI>  \r\n\r\n<LI>5) lærerkvalifikationer, jfr. § 7, </LI>  \r\n\r\n<LI>6) sammensætning af uddannelsesudvalg, jfr. § 13, </LI>  \r\n\r\n<LI>7) det aktuelle behov for uddannelsen, </LI>  \r\n\r\n<LI>8) det udstyr m.v., der er nødvendigt til undervisningen. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Såfremt direktoratet kan godkende et forslag,  \r\n\r\n iværksætter direktoratet det videre planlægningsarbejde. </P>  \r\n\r\n<P>Optagelsesbetingelser </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Efter indstilling fra det i § 13 omhandlede  \r\n\r\n uddannelsesudvalg fastsættes optagelsesbetingelserne for den enkelte  \r\n\r\n videregående uddannelse af direktoratet for erhvervsuddannelserne efter de i  \r\n\r\n stk. 2-4 anførte retningslinjer. </P>  \r\n\r\n<P CLASS=STK> <I>Stk. 2. </I> For at blive optaget på uddannelsen skal en  \r\n\r\n ansøger enten </P>  \r\n\r\n<UL CLASS=PLAIN-LIST>  \r\n\r\n<LI>a) have bestået højere handelseksamen eller </LI>  \r\n\r\n<LI>b) have gennemført en faglig uddannelse inden for handels- og  \r\n\r\n kontorområdet eller </LI>  \r\n\r\n<LI>c) have anden uddannelsesmæssig baggrund, som efter skolens skøn må  \r\n\r\n antages at gøre det muligt for ansøgeren at gennemføre den videregående  \r\n\r\n uddannelse med fuldt udbytte på normal tid. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> For hver af de i stk. 2, a-c, nævnte grupper af  \r\n\r\n ansøgere kan fastsættes krav dels til forudgående relevant  \r\n\r\n erhvervsbeskæftigelse, dels til yderligere teoretiske forkundskaber.  \r\n\r\n Betingelser om yderligere teoretiske forkundskaber skal kunne opfyldes ved at  \r\n\r\n følge et eller flere enkeltfagskurser ved handelsskolerne, jfr.  \r\n\r\n undervisningsministeriets bekendtgørelse nr. 373 af 30. juni 1977 om  \r\n\r\n handelsskolernes statskontrollerede enkeltfagsprøver. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Skolen afgør, om en ansøger opfylder  \r\n\r\n optagelsesbetingelserne. </P>  \r\n\r\n<P CLASS=STK> <I>Stk. 2. </I> Er der flere kvalificerede ansøgere, end skolen  \r\n\r\n har pladser til, afgør skolen, hvilke ansøgere der skal have adgang, efter at  \r\n\r\n den har rådført sig med uddannelsesudvalget. </P>  \r\n\r\n<P>Uddannelsernes opbygning og indhold </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Den samlede varighed af en kort videregående  \r\n\r\n uddannelse er 1-3 år, hvoraf halvdelen normalt skal udgøres af praktisk  \r\n\r\n uddannelse. </P>  \r\n\r\n<P CLASS=STK> <I>Stk. 2. </I> Den praktiske uddannelse finder sted i en eller  \r\n\r\n flere erhvervsvirksomheder. I den praktiske uddannelse skal den studerende  \r\n\r\n sikres et detaljeret kendskab til de administrative og/eller kommercielle  \r\n\r\n funktionsområder, som uddannelsen vedrører. Under uddannelsens praktiske del  \r\n\r\n kan skolen stille den studerende opgaver som led i uddannelsen. </P>  \r\n\r\n<P CLASS=STK> <I>Stk. 3. </I> Den studerende træffer selv aftale om  \r\n\r\n ansættelse i en virksomhed. Det skal fremgå af ansættelsesaftalen, at der er  \r\n\r\n tale om et ansættelsesforhold i overensstemmelse med stk. 2. Ved  \r\n\r\n ansættelsesforholdets afslutning udstedes en erklæring om gennemførelsen af  \r\n\r\n uddannelsens praktiske del. Erklæringen underskrives af den studerende og af  \r\n\r\n virksomheden. </P>  \r\n\r\n<P CLASS=STK> <I>Stk. 4. </I> Uddannelsesudvalget kan i det enkelte tilfælde  \r\n\r\n godkende, at praktisk erfaring, der er erhvervet før uddannelsens  \r\n\r\n påbegyndelse, men som kan sidestilles med den i stk. 2 nævnte praktiske  \r\n\r\n uddannelse, helt eller delvis kan erstatte uddannelsens praktiske del. </P>  \r\n\r\n<P CLASS=STK> <I>Stk. 5. </I> Direktoratet for erhvervsuddannelserne  \r\n\r\n fastsætter efter indstilling fra uddannelsesudvalget nærmere regler om  \r\n\r\n uddannelsens praktiske del og om indholdet af den i stk. 3 nævnte erklæring.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Uddannelsens teoretiske del foregår på en  \r\n\r\n handelsskole. </P>  \r\n\r\n<P CLASS=STK> <I>Stk. 2. </I> Uddannelsens indhold, opbygning, længde, antal  \r\n\r\n lektioner og disses fordeling på de enkelte fag samt læreplaner fastsættes af  \r\n\r\n direktoratet for erhvervsuddannelserne efter indstilling fra  \r\n\r\n uddannelsesudvalget. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Direktoratet for erhvervsuddannelserne kan efter  \r\n\r\n indstilling fra uddannelsesudvalget fastsætte bestemmelser om lærernes  \r\n\r\n faglige kvalifikationer. </P>  \r\n\r\n<P>Eksamen </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den teoretiske del af uddannelsen afsluttes med  \r\n\r\n eksamen. For afholdelsen af denne eksamen gælder de bestemmelser, som  \r\n\r\n undervisningsministeriet til enhver tid fastsætter om eksamensordningen ved  \r\n\r\n handelsskolerne, jfr. for tiden bekendtgørelse nr. 371 af 16. juli 1969 om  \r\n\r\n eksamensordningen ved handelsskolernes eksaminer. </P>  \r\n\r\n<P CLASS=STK> <I>Stk. 2. </I> Direktoratet for erhvervsuddannelserne  \r\n\r\n fastsætter efter indstilling fra uddannelsesudvalget bestemmelse om: </P>  \r\n\r\n<UL CLASS=PLAIN-LIST>  \r\n\r\n<LI>1) Antallet af prøver samt om prøvernes form og omfang. </LI>  \r\n\r\n<LI>2) Omfanget af en eventuel hovedopgave samt fremgangsmåden og kriterierne  \r\n\r\n for godkendelse af en sådan opgave. </LI>  \r\n\r\n<LI>3) Vægten af karaktererne for de enkelte fag og en eventuel hovedopgave.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 3. </I> Den studerende kan kun indstille sig til  \r\n\r\n eksamen, hvis vedkommende har deltaget i undervisningen, herunder løst de  \r\n\r\n stillede skriftlige opgaver, i et omfang, som skolen finder tilstrækkeligt.  \r\n\r\n</P>  \r\n\r\n<P CLASS=STK> <I>Stk. 4. </I> Bedømmelsen foretages af vedkommende lærer og  \r\n\r\n en censor. </P>  \r\n\r\n<P CLASS=STK> <I>Stk. 5. </I> Ved bedømmelsen af de studerendes præstationer  \r\n\r\n anvendes 13-skalaen, jfr. § 1 i undervisningsministeriets bekendtgørelse nr.  \r\n\r\n 426 af 9. oktober 1970 om karaktergivning i handelsskolerne. </P>  \r\n\r\n<P CLASS=STK> <I>Stk. 6. </I> Karakteren for hver præstation fastsættes  \r\n\r\n således: Censor og lærer giver hver en karakter. Gennemsnitstallet af disse  \r\n\r\n to særkarakterer angiver eksamenskarakteren. Såfremt gennemsnitstallet ikke  \r\n\r\n svarer til et af tallene i karakterskalaen, forhøjes til det nærmeste højere  \r\n\r\n tal i skalaen, hvis censor har givet den højeste særkarakter, jfr. dog stk.  \r\n\r\n 7. Har censor givet den laveste særkarakter, bliver eksamenskarakteren det  \r\n\r\n nærmeste lavere tal i skalaen, jfr. dog stk. 7. </P>  \r\n\r\n<P CLASS=STK> <I>Stk. 7. </I> Karaktererne 00 og 13 kan ikke gives ved  \r\n\r\n afrunding. </P>  \r\n\r\n<P CLASS=STK> <I>Stk. 8. </I> For at bestå eksamen kræves et gennemsnit på  \r\n\r\n mindst 5,5. Endvidere kræves, at summen af de to laveste karakterer plus  \r\n\r\n gennemsnittet af de øvrige karakterer er mindst 13. Ved beregningen efter 2.  \r\n\r\n pkt. tages ikke hensyn til en eventuel forskellig vægt af karaktererne, jfr.  \r\n\r\n § 8, stk. 2, nr. 3. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Direktoratet for erhvervsuddannelserne  \r\n\r\n fastsætter dato og klokkeslet for afholdelse af de skriftlige prøver samt  \r\n\r\n dato for mundtlige prøver og bedømmelse af en eventuel hovedopgave. </P>  \r\n\r\n<P CLASS=STK> <I>Stk. 2. </I> En studerende, der godtgør at være forhindret i  \r\n\r\n at møde til en prøve på grund af sygdom eller af anden gyldig grund, kan af  \r\n\r\n skolen få tilladelse til at aflægge prøven på et senere tidspunkt  \r\n\r\n (sygeeksamen). Tidspunktet for sygeeksamen fastsættes på samme måde som  \r\n\r\n anført i stk. 1. De samme regler gælder for elevens fremmøde ved bedømmelse  \r\n\r\n af en eventuel hovedopgave. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Direktoratet for erhvervsuddannelserne  \r\n\r\n nedsætter en opgavekommission bestående af en af direktoratet udpeget formand  \r\n\r\n og et antal medlemmer, der beskikkes af direktoratet efter indstilling fra  \r\n\r\n uddannelsesudvalget. Opgavekommissionens medlemmer beskikkes for en periode  \r\n\r\n svarende til det samlede uddannelsesforløb. Ingen kan beskikkes ud over det  \r\n\r\n fyldte 70. år. </P>  \r\n\r\n<P CLASS=STK> <I>Stk. 2. </I> Opgavekommissionen sørger for, at der  \r\n\r\n udarbejdes det fornødne antal skriftlige opgaver til eksamen. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Direktoratet for erhvervsuddannelserne udpeger  \r\n\r\n censorer efter indstilling fra uddannelsesudvalget. Ingen kan udpeges som  \r\n\r\n censor efter det fyldte 70. år. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Eksamensbevisets form og indhold fastsættes af  \r\n\r\n direktoratet for erhvervsuddannelserne efter indstilling fra  \r\n\r\n uddannelsesudvalget. I eksamensbeviset indsættes den i § 5, stk. 3,  \r\n\r\n omhandlede erklæring om den praktiske uddannelse. </P>  \r\n\r\n<P>Uddannelsesudvalg </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Når direktoratet for erhvervsuddannelserne i  \r\n\r\n henhold til § 2 har godkendt et forslag om etablering af en uddannelse efter  \r\n\r\n denne bekendtgørelse, nedsætter direktoratet i samråd med den pågældende  \r\n\r\n skole et uddannelsesudvalg for denne uddannelse. </P>  \r\n\r\n<P CLASS=STK> <I>Stk. 2. </I> Uddannelsesudvalget sammensættes efter forslag  \r\n\r\n fra arbejdsmarkedets parter og eventuelle andre, der har særlig interesse i  \r\n\r\n denne uddannelse. </P>  \r\n\r\n<P CLASS=STK> <I>Stk. 3. </I> Uddannelsesudvalget er rådgivende for  \r\n\r\n direktoratet og kan i øvrigt tage spørgsmål vedrørende uddannelsen op til  \r\n\r\n behandling og afgive indstilling til direktoratet. Uddannelsesudvalget  \r\n\r\n varetager endvidere kontakten mellem skolen og erhvervslivet i forhold, der  \r\n\r\n vedrører den pågældende uddannelse. </P>  \r\n\r\n<P>Klagebestemmelse </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Afgørelser, som efter bekendtgørelsen er  \r\n\r\n henlagt til skolen, kan indbringes for direktoratet for  \r\n\r\n erhvervsuddannelserne. </P>  \r\n\r\n<P>Ikrafttræden </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Bekendtgørelsen træder i kraft den 1. februar  \r\n\r\n 1983. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 28.  \r\n\r\n december 1982 </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>Helge Thomsen </P>  \r\n\r\n<P CLASS=MINISTER ALIGN=RIGHT>/Hanne Koktvedgaard </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Bekendtgørelsen er delvist ophævet ved Z BEK nr 137 af 27/02/1995"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/01/1983"
        },
        {
            "displayName": "Accession",
            "displayValue": "B19820072905"
        },
        {
            "displayName": "Entydig dokumentidentifikation",
            "displayValue": "CM032927"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "30/05/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "729"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "28/12/1982"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin., 1. afd. 1. kt. j.nr. 1982-2632-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}