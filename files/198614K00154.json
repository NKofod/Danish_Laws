{
    "id": 108011,
    "title": "1986 BTL 154   BETÆNKNING OVER FORSLAG TIL LOV OM ÆNDRING AF LOV OM ÆGTESKABS INDGÅELSE   OG OPLØSNING (SKILSMISSERET EFTER VOLD)    NR L 154 1986-87, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 154",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 154 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om ægteskabs indgåelse  \r\n\r\n og opløsning (Skilsmisseret efter vold) <BR>  \r\n\r\n Nr L 154 1986-87, 1. samling </P>  \r\n\r\n<P></P>  \r\n\r\n<P>Afgivet af retsudvalget </P>  \r\n\r\n<P></P>  \r\n\r\n<P>Afgivet: 19870326 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af udvalget stillet ændringsforslag, hvorom henvises til de </P>  \r\n\r\n<P>ledsagende bemærkninger. </P>  \r\n\r\n<P>Et af udvalgets spørgsmål er optrykt som bilag til betænkningen </P>  \r\n\r\n<P>tillige med uddrag af ægteskabsudvalgets betænkning nr. 2, </P>  \r\n\r\n<P>Ægteskabs opløsning (betænkning nr. 697/1973) om adgangen til </P>  \r\n\r\n<P>skilsmisse, hvis parterne er enige herom, samt en gennemgang af de </P>  \r\n\r\n<P>svenske regler om skilsmisse. </P>  \r\n\r\n<P>Under udvalgets behandling af lovforslaget har man nøje drøftet, i </P>  \r\n\r\n<P>hvilke situationer den foreslåede ændring af § 39, stk. 1, skal </P>  \r\n\r\n<P>finde anvendelse, og udgangspunktet for en vurdering heraf må </P>  \r\n\r\n<P>efter udvalgets opfattelse være den krænkede persons oplevelse af </P>  \r\n\r\n<P>situationen, idet dansk rets almindelige bevisregler i </P>  \r\n\r\n<P>ægteskabssager finder anvendelse. </P>  \r\n\r\n<P>Imidlertid finder udvalget, at en benyttelse af bestemmelsen kun må </P>  \r\n\r\n<P>kunne ske, når der rent faktisk er tale om forsætlig vold og ikke </P>  \r\n\r\n<P>hændeligt uheld som nærmere beskrevet i svaret på spørgsmål 3 </P>  \r\n\r\n<P>samt i bemærkningerne til ændringsforslag nr. 1. </P>  \r\n\r\n<P>I den forbindelse har udvalget drøftet, i hvilket omfang indtagelse </P>  \r\n\r\n<P>af spiritus kan medføre, at bestemmelsen ikke kan finde </P>  \r\n\r\n<P>anvendelse. Udvalget ønsker med ordet &#187;forsætlig&#171; alene at  \r\n\r\n undtage </P>  \r\n\r\n<P>den vold, der skyldes uopmærksomhed, uforsigtighed, klodsethed </P>  \r\n\r\n<P>eller lignende. Vold begået under påvirkning af alkohol må derimod </P>  \r\n\r\n<P>ikke alene af den grund medføre, at bestemmelsen ikke kan </P>  \r\n\r\n<P>påberåbes af den anden ægtefælle. </P>  \r\n\r\n<P>I forbindelse med behandlingen af lovforslaget har et FLERTAL </P>  \r\n\r\n<P>(Socialdemokratiets, Socialistisk Folkepartis og Det Radikale </P>  \r\n\r\n<P>Venstres medlemmer af udvalget) drøftet det ønskelige i en ændring </P>  \r\n\r\n<P>af §§ 29 og 32 i lov om ægteskabs indgåelse og opløsning, </P>  \r\n\r\n<P>hvorefter skilsmisse først kan opnås, hvis ægtefællerne efter i </P>  \r\n\r\n<P>enighed at have søgt separation har levet adskilt i 1 år. Det er </P>  \r\n\r\n<P>flertallets opfattelse, at skilsmisse bør kunne opnås umiddelbart </P>  \r\n\r\n<P>i situationer, hvor ægtefællerne er enige herom. </P>  \r\n\r\n<P>Er ægtefællerne ikke enige, finder flertallet, at man bør overveje at </P>  \r\n\r\n<P>indføre regler svarende til svensk ret, hvor skilsmisse kan opnås, </P>  \r\n\r\n<P>blot en af ægtefællerne ansøger herom. Hvis den anden ægtefælle </P>  \r\n\r\n<P>protesterer, eller hvis ægtefællerne har fællesbørn under 16 år, </P>  \r\n\r\n<P>kan skilsmisse dog først gives efter en betænkningstid på et halvt </P>  \r\n\r\n<P>år. Der stilles i denne periode ikke krav om, at ægtefællerne </P>  \r\n\r\n<P>ophæver samlivet eller foretager bodeling. </P>  \r\n\r\n<P>Flertallet skal derfor opfordre justitsministeren til ved </P>  \r\n\r\n<P>påbegyndelsen af næste folketingsår at fremsætte lovforslag herom. </P>  \r\n\r\n<P>Et MINDRETAL (Det Konservative Folkepartis, Venstres, </P>  \r\n\r\n<P>Centrum-Demokraternes og Kristeligt Folkepartis medlemmer af </P>  \r\n\r\n<P>udvalget) finder det uheldigt, at flertallet vil ophæve de </P>  \r\n\r\n<P>grundlæggende bestemmelser i ægteskabsloven om opløsning af </P>  \r\n\r\n<P>ægteskaber uden at se dem i en større sammenhæng. En eventuel </P>  \r\n\r\n<P>gennemførelse af dette forslag helt isoleret fra </P>  \r\n\r\n<P>ægteskabslovgivningens øvrige bestemmelser kan derfor ikke føre </P>  \r\n\r\n<P>til en fornuftig og sammenhængende lovgivning. Det skyldes først </P>  \r\n\r\n<P>og fremmest, at disse bestemmelser har videreført et rodfæstet </P>  \r\n\r\n<P>separationsinstitut i dansk ret med helt præcise tidsfrister og </P>  \r\n\r\n<P>med en detaljeret regulering af alle retsforhold mellem </P>  \r\n\r\n<P>ægtefællerne. En ændring heraf vil nødvendigvis medføre, at der </P>  \r\n\r\n<P>samtidig må foretages en vurdering af de øvrige skilsmissegrunde. </P>  \r\n\r\n<P>Dette må naturligvis medføre en modernisering af yderligere dele </P>  \r\n\r\n<P>af ægteskabslovgivningen. </P>  \r\n\r\n<P>Mindretallet vil derfor opfordre justitsministeren til at iværksætte </P>  \r\n\r\n<P>et arbejde med henblik på en modernisering specielt af </P>  \r\n\r\n<P>ægteskabslovgivningens opløsningsbestemmelser, idet det afgørende </P>  \r\n\r\n<P>synspunkt i ægteskabslovgivningen fortsat bør være en beskyttelse </P>  \r\n\r\n<P>og bevarelse af ægteskabet som et grundlæggende element i vores </P>  \r\n\r\n<P>samfund. </P>  \r\n\r\n<P>Herefter indstiller UDVALGET lovforslaget til VEDTAGELSE med de </P>  \r\n\r\n<P>stillede ændringsforslag. </P>  \r\n\r\n<P>ÆNDRINGSFORSLAG </P>  \r\n\r\n<P>Af </P>  \r\n\r\n<P>UDVALGET: </P>  \r\n\r\n<P>Til teksten </P>  \r\n\r\n<P>1) Den foreslåede ændring affattes således: </P>  \r\n\r\n<P>&#187;I § 39 affattes STK. 1 således: </P>  \r\n\r\n<P>&#187;En ægtefælle har ret til skilsmisse, når den anden ægtefælle har  \r\n\r\n</P>  \r\n\r\n<P>udøvet forsætlig vold af grovere karakter over for denne eller </P>  \r\n\r\n<P>børnene.&#171;&#187; </P>  \r\n\r\n<P>Nye paragraffer </P>  \r\n\r\n<P>2) Efter den foreslåede tekst, der bliver § 1, indsættes som nye </P>  \r\n\r\n<P>paragraffer: </P>  \r\n\r\n<P>&#187;§ 2 </P>  \r\n\r\n<P>Stk. 1. Loven træder i kraft den 1. juli 1987. </P>  \r\n\r\n<P>Stk. 2. Er der før lovens ikrafttræden anlagt sag til opnåelse af </P>  \r\n\r\n<P>skilsmisse eller indgivet ansøgning om bevilling til skilsmisse </P>  \r\n\r\n<P>efter ægteskabslovens § 39, anvendes den hidtidige regel. </P>  \r\n\r\n<P>Stk. 3. Såfremt begge ægtefæller begærer det, inden endelig dom </P>  \r\n\r\n<P>afsiges eller bevilling meddeles, kan § 39, som affattet ved § 1, </P>  \r\n\r\n<P>dog anvendes. </P>  \r\n\r\n<P>§ 3 </P>  \r\n\r\n<P>Loven gælder ikke for Færøerne og Grønland, men kan ved kgl. </P>  \r\n\r\n<P>anordning sættes i kraft for disse landsdele med de afvigelser, </P>  \r\n\r\n<P>som de særlige færøske eller grønlandske forhold tilsiger.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>I ægteskabsudvalgets betænkning nr. 2 har et flertal foreslået, at </P>  \r\n\r\n<P>udtrykket &#187;mishandling&#171; udgår af § 39, og at en ægtefælle i  \r\n\r\n stedet </P>  \r\n\r\n<P>skal kunne få skilsmisse, hvis den anden ægtefælle har gjort sig </P>  \r\n\r\n<P>skyldig i forsætlig vold af grovere karakter over for ægtefællen </P>  \r\n\r\n<P>eller børnene. I bemærkningerne til lovforslaget anføres det, at </P>  \r\n\r\n<P>det foreslåede er svarende til det, som ægteskabsudvalgets flertal </P>  \r\n\r\n<P>anbefalede. </P>  \r\n\r\n<P>Baggrunden for ændringsforslaget er at præcisere, at volden skal være </P>  \r\n\r\n<P>forsætlig. Herved sikres det, at bestemmelsen ikke kan påberåbes i </P>  \r\n\r\n<P>tilfælde, hvor ægtefællens handling ud fra en retlig vurdering må </P>  \r\n\r\n<P>bedømmes som uagtsom. Hvis den ene ægtefælle f.eks. på grund af </P>  \r\n\r\n<P>uopmærksomhed, uforsigtighed, klodsethed eller lignende kommer til </P>  \r\n\r\n<P>at påføre den anden ægtefælle eller børnene en legemskrænkelse, </P>  \r\n\r\n<P>uden at dette var tilsigtet eller anset som et overvejende </P>  \r\n\r\n<P>sandsynligt resultat af handlingen, kan § 39 herefter ikke danne </P>  \r\n\r\n<P>grundlag for skilsmisse. Påvirkning af alkohol bør derimod ikke </P>  \r\n\r\n<P>kunne medføre, at bestemmelsen ikke kan anvendes. Der henvises i </P>  \r\n\r\n<P>øvrigt til besvarelsen af spørgsmål nr. 3. </P>  \r\n\r\n<P>Som det fremgår af bemærkningerne til lovforslaget, har formålet med </P>  \r\n\r\n<P>at ændre formuleringen af § 39, stk. 2, været at præcisere, fra </P>  \r\n\r\n<P>hvilket tidspunkt fristen skal regnes, når volden er udøvet </P>  \r\n\r\n<P>henholdsvis over for ægtefællen og over for børnene. Udvalget </P>  \r\n\r\n<P>finder, at den foreslåede formulering af lovforslaget i visse </P>  \r\n\r\n<P>tilfælde kan give anledning til tvivl om, fra hvilket tidspukt </P>  \r\n\r\n<P>fristen skal regnes. Udvalget finder imidlertid, at den gældende </P>  \r\n\r\n<P>formulering af § 39, stk. 2, fuldt ud opfylder de krav, som er </P>  \r\n\r\n<P>anført i lovforslagets bemærkninger. </P>  \r\n\r\n<P>Til nr. 2 </P>  \r\n\r\n<P>§ 2 indeholder regler om lovens ikrafttræden. </P>  \r\n\r\n<P>Bestemmelsen i stk. 2 svarer til reglen i ægteskabslovens § 61, stk. </P>  \r\n\r\n<P>1 og 2, og medfører, at verserende sager efter § 39 som </P>  \r\n\r\n<P>udgangspunkt skal behandles færdig efter den regel, der var </P>  \r\n\r\n<P>gældende på det tidspunkt, da sagen startede. </P>  \r\n\r\n<P>Bestemmelsen medfører, at der efter lovens ikrafttræden kan anlægges </P>  \r\n\r\n<P>sag til opnåelse af skilsmisse eller indgives ansøgning om </P>  \r\n\r\n<P>bevilling til skilsmisse, selv om voldshandlingen er begået op til </P>  \r\n\r\n<P>3 år før lovens ikrafttræden. </P>  \r\n\r\n<P>Efter stk. 3 kan den nye formulering af § 39 anvendes, hvis begge </P>  \r\n\r\n<P>ægtefæller begærer det. </P>  \r\n\r\n<P>HAGEN HAGENSEN (KF) fmd. ANNELISE GOTFREDSEN (KF) KAREN THURØE </P>  \r\n\r\n<P>HANSEN (KF) GRETHE FENGER MØLLER (KF) BJØRN ELMQUIST (V) </P>  \r\n\r\n<P>BIRTHE RØNN HORNBECH (V) BIRGITH MOGENSEN (CD) INGER STILLING </P>  \r\n\r\n<P>PEDERSEN (KRF) OLE ESPERSEN (S) HENNING RASMUSSEN (S) </P>  \r\n\r\n<P>KORNELIUSEN (S) TORBEN LUND (S) LISSA MATHIASEN (S) JIMMY </P>  \r\n\r\n<P>STAHR (S) LEIF HERMANN (SF) EBBA STRANGE (SF) nfmd. BERNHARD </P>  \r\n\r\n<P>BAUNSGAARD (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n<P>1 </P>  \r\n\r\n<P>Et af udvalgets spørgsmål til justitsministeren og dennes svar herpå </P>  \r\n\r\n<P>SPØRGSMåL 3: </P>  \r\n\r\n<P>Ministerens bemærkninger under 1. behandling af lovforslaget om, at </P>  \r\n\r\n<P>det alene er den forsætlige vold, der bør kunne bevirke </P>  \r\n\r\n<P>skilsmisse, bedes uddybet eventuelt med et forslag til, hvorledes </P>  \r\n\r\n<P>bestemmelsen kunne udformes. Det bedes endvidere overvejet, om man </P>  \r\n\r\n<P>som afgørende kriterium for, om volden vil kunne medføre </P>  \r\n\r\n<P>skilsmisse, kunne opstille et krav om, at den, der har været udsat </P>  \r\n\r\n<P>for vold, opfatter dette som en krænkelse af sit menneskeværd. </P>  \r\n\r\n<P>SVAR: </P>  \r\n\r\n<P>I ægteskabsudvalgets betænkning nr. 2 har et flertal foreslået, at </P>  \r\n\r\n<P>udtrykket &#187;mishandling&#171; udgår, og at en ægtefælle i stedet skal  \r\n\r\n</P>  \r\n\r\n<P>kunne få skilsmisse, hvis den anden ægtefælle har gjort sig </P>  \r\n\r\n<P>skyldig i forsætlig vold af grovere karakter over for ægtefællen </P>  \r\n\r\n<P>eller børnene. I bemærkningerne til lovforslaget anføres det, at </P>  \r\n\r\n<P>det foreslåede er svarende til det, som ægteskabsudvalgets flertal </P>  \r\n\r\n<P>anbefalede. </P>  \r\n\r\n<P>Baggrunden for at præcisere, at volden skal være forsætlig, er at </P>  \r\n\r\n<P>sikre, at bestemmelsen ikke skal kunne påberåbes i tilfælde, hvor </P>  \r\n\r\n<P>gerningsmanden på grund af uopmærksomhed, uforsigtighed, </P>  \r\n\r\n<P>klodsethed eller lignende kommer til at påføre en anden en </P>  \r\n\r\n<P>legemskrænkelse, uden at gerningsmanden har tilsigtet dette eller </P>  \r\n\r\n<P>anset det for et overvejende sandsynligt resultat af sin adfærd. I </P>  \r\n\r\n<P>sådanne tilfælde er volden udøvet af ægtefællen, men den er </P>  \r\n\r\n<P>normalt af uagtsom karakter, således som dette begreb forstås i </P>  \r\n\r\n<P>strafferetlig forstand. Som eksempler kan her nævnes trafikskader, </P>  \r\n\r\n<P>tab af varme genstande i forbindelse med madlavning og tilfælde, </P>  \r\n\r\n<P>hvor man ved skødesløst kast med en bold kommer til at ramme en </P>  \r\n\r\n<P>anden, uden at det har været hensigten. Uagtsom legemskrænkelse er </P>  \r\n\r\n<P>kun strafbar efter straffeloven, såfremt der er forvoldt en </P>  \r\n\r\n<P>betydelig skade på legeme eller helbred, jf. straffelovens § 249. </P>  \r\n\r\n<P>Justitsministeriet foreslår på denne baggrund, at bestemmelsen i § 39 </P>  \r\n\r\n<P>formuleres således: &#187;En ægtefælle har ret til skilsmisse, når den  \r\n\r\n</P>  \r\n\r\n<P>anden ægtefælle har udøvet forsætlig vold af grovere karakter over </P>  \r\n\r\n<P>for denne eller børnene.&#171; </P>  \r\n\r\n<P>Justitsministeriet finder ikke, at det rent subjektive forhold, &#187;om  \r\n\r\n</P>  \r\n\r\n<P>den enkelte har opfattet en bestemt voldshandling som en krænkelse </P>  \r\n\r\n<P>af sit menneskeværd&#171;, er et kriterium, som er egnet til at danne </P>  \r\n\r\n<P>grundlag for domstolenes og statsamternes vurdering af, om en </P>  \r\n\r\n<P>ægtefælle skal kunne kræve sit ægteskab opløst ved skilsmisse. </P>  \r\n\r\n<P>Hvis det er tanken, at dette kriterium skal være det eneste, der skal </P>  \r\n\r\n<P>karakterisere den vold, der kan give den ene ægtefælle ret til </P>  \r\n\r\n<P>skilsmisse, vil indførelsen af en sådan regel medføre en meget vid </P>  \r\n\r\n<P>adgang til ensidigt at kræve umiddelbar skilsmisse. </P>  \r\n\r\n<P>2 </P>  \r\n\r\n<P>Uddrag af ægteskabsudvalgets betænkning nr. 2, Ægteskabs Opløsning </P>  \r\n\r\n<P>(betænkning nr. 697/1973) om adgangen til skilsmisse, hvis </P>  \r\n\r\n<P>parterne er enige herom, samt en gennemgang af de svenske regler </P>  \r\n\r\n<P>om skilsmisse </P>  \r\n\r\n<P>Separation og skilsmisse </P>  \r\n\r\n<P>Forskellen mellem separation og skilsmisse består i, at en </P>  \r\n\r\n<P>frasepareret ægtefælle ikke kan indgå nyt ægteskab, medens en </P>  \r\n\r\n<P>fraskilt umiddelbart efter skilsmissen kan gifte sig på ny. Til </P>  \r\n\r\n<P>gengæld kan fraseparerede ægtefæller, som forsones, genoplive det </P>  \r\n\r\n<P>hidtidige ægteskabs retsvirkninger blot ved at genoptage samlivet. </P>  \r\n\r\n<P>Fraskilte, der fortryder skilsmissen, må derimod gifte sig på ny. </P>  \r\n\r\n<P>I forbindelse med separation og skilsmisse træffes bestemmelse om </P>  \r\n\r\n<P>forældremyndighed, underholdsbidrag og lejlighed. Har der været </P>  \r\n\r\n<P>formuefællesskab, ophører dette, og fællesboet skal deles. </P>  \r\n\r\n<P>Ægtefællernes indbyrdes arveret bortfalder. </P>  \r\n\r\n<P>Ensidig ret til skilsmisse? </P>  \r\n\r\n<P>Efter DEN GÆLDENDE LOV kan skilsmisse alene meddeles, hvis </P>  \r\n\r\n<P>ægtefællerne har levet separeret i 1 år, eller hvis de kan </P>  \r\n\r\n<P>påberåbe sig en af de særlige skilsmissegrunde, som loven </P>  \r\n\r\n<P>indeholder, f.eks. utroskab. </P>  \r\n\r\n<P>UDVALGETS OVERVEJELSER </P>  \r\n\r\n<P>Udvalgets medlemmer er enige om, at en ægefælle ikke skal have ret </P>  \r\n\r\n<P>til umiddelbar skilsmisse mod den anden ægtefælles protest. </P>  \r\n\r\n<P>Hensynet til den anden ægtefælle taler på afgørende måde imod en </P>  \r\n\r\n<P>sådan ordning. Det samme gælder ønsket om at undgå overilede </P>  \r\n\r\n<P>skilsmisser og om at opretholde respekten for ægteskabet som </P>  \r\n\r\n<P>institution. En ensidig ret til skilsmisse ville i realiteten </P>  \r\n\r\n<P>betyde, at en ægtefælle skulle have adgang til at &#187;opsige&#171; </P>  \r\n\r\n<P>ægteskabet uden varsel. </P>  \r\n\r\n<P>Udvalget er klar over, at nogle af de synspunkter, som er nævnt </P>  \r\n\r\n<P>nedenfor s. 13-14 til fordel for forslaget om ensidig ret til </P>  \r\n\r\n<P>separation, umiddelbart også kunne synes anvendelige som </P>  \r\n\r\n<P>argumenter for en ensidig ret til skilsmisse. Man er også </P>  \r\n\r\n<P>opmærksom på, at problemerne vel i nogle tilfælde gøres større for </P>  \r\n\r\n<P>ægtefællerne ved gennem en separation at trække sagen om </P>  \r\n\r\n<P>ægteskabets opløsning ud. Af hensyn til ægtefællerne og muligvis </P>  \r\n\r\n<P>børnene ville det nok i visse tilfælde være det bedste, om </P>  \r\n\r\n<P>ægtefællerne endeligt gik fra hinanden uden den betænkningstid, </P>  \r\n\r\n<P>som en separationstid er. </P>  \r\n\r\n<P>Udvalget finder imidlertid ikke, at disse argumenter kan tillægges </P>  \r\n\r\n<P>afgørende vægt. Man kan ikke uden videre overføre argumentationen </P>  \r\n\r\n<P>for ensidig ret til separation på spørgsmålet om ensidig ret til </P>  \r\n\r\n<P>skilsmisse, idet separation og skilsmisse er af væsensforskelligt </P>  \r\n\r\n<P>indhold. Indførelse af en ensidig ret til skilsmisse ville betyde </P>  \r\n\r\n<P>en underkendelse af det separationsinstitut, som man går ind for </P>  \r\n\r\n<P>at bevare, netop fordi separationstiden som en betænkningstid i </P>  \r\n\r\n<P>mange tilfælde er et gode. </P>  \r\n\r\n<P>Den nye svenske regel </P>  \r\n\r\n<P>I Sverige er der ved lovændringer i 1973 principielt indført ensidig </P>  \r\n\r\n<P>ret til skilsmisse. Skilsmisse kan fremtidig opnås, blot en af </P>  \r\n\r\n<P>ægtefællerne ansøger herom. Hvis den anden ægtefælle protesterer, </P>  \r\n\r\n<P>eller hvis ægteparret har fællesbørn under 16 år, kan skilsmisse </P>  \r\n\r\n<P>dog først gives efter en BETÆNKNINGSTID På ET HALVT ÅR. Der </P>  \r\n\r\n<P>stilles ikke krav om, at ægtefællerne ophæver samlivet i denne </P>  \r\n\r\n<P>periode. Når betænkningstiden er udløbet, skal ægtefællen begære </P>  \r\n\r\n<P>skilsmissesagen fremmet. Sker det ikke inden 1 år efter </P>  \r\n\r\n<P>betænkningstidens begyndelse, bortfalder ansøgningen om </P>  \r\n\r\n<P>skilsmisse, og skilsmisse kan kun opnås efter en ny ansøgning og </P>  \r\n\r\n<P>en ny betænkningstid. </P>  \r\n\r\n<P>Det væsentlige i den nye regel er i virkeligheden, at separation </P>  \r\n\r\n<P>(&#187;hemskillnad&#171;) i sædvanlig forstand afskaffes og erstattes af  \r\n\r\n</P>  \r\n\r\n<P>&#187;betænkningstid&#171;. Ændringen begrundes bl.a. med, at det er </P>  \r\n\r\n<P>uheldigt, at en separation medfører en række retsvirkninger af </P>  \r\n\r\n<P>økonomisk karakter, hvad der for ægteparret må fremstå som et mere </P>  \r\n\r\n<P>eller mindre definitivt skridt mod opløsning af deres personlige </P>  \r\n\r\n<P>og økonomiske samhørighed. Endvidere findes det uheldigt, at </P>  \r\n\r\n<P>separationen bortfalder, hvis samlivet genoptages, og således kun </P>  \r\n\r\n<P>kan danne grundlag for skilsmisse, hvis parterne ikke har samlevet </P>  \r\n\r\n<P>i separationstiden. </P>  \r\n\r\n<P>Et flertal i det danske udvalg kan ikke gå ind for afskaffelse af </P>  \r\n\r\n<P>separation og indførelse af et nyt begreb - &#187;betænkningstid&#171;.  \r\n\r\n</P>  \r\n\r\n<P>Separation i sin nuværende form er et indarbejdet nordisk </P>  \r\n\r\n<P>retsinstitut, som har den grundlæggende funktion at virke som en </P>  \r\n\r\n<P>prøveskilsmisse. Den giver ægtefællerne tid til overvejelse, inden </P>  \r\n\r\n<P>de træffer endelig beslutning om opløsning af ægteskabet ved </P>  \r\n\r\n<P>skilsmisse, og her får de hinanden og deres uoverensstemmelser på </P>  \r\n\r\n<P>afstand. Dette bevirker i mange tilfælde, at de ikke ønsker </P>  \r\n\r\n<P>ægteskabet opløst, og de kan da sætte alle ægteskabets </P>  \r\n\r\n<P>retsvirkninger i kraft igen uden medvirken af en offentlig </P>  \r\n\r\n<P>myndighed blot ved at genoptage samlivet. </P>  \r\n\r\n<P>Dette synspunkt kunne tale for, at der altid skulle gå en separation </P>  \r\n\r\n<P>forud for en skilsmisse. Udvalget kan dog ikke gå ind for </P>  \r\n\r\n<P>indførelse af en sådan form for tvungen separation, da man er af </P>  \r\n\r\n<P>den opfattelse, at ægtefæller skal have ret til skilsmisse uden </P>  \r\n\r\n<P>separationstid, hvis de er enige herom, se nedenfor s. 12, ligesom </P>  \r\n\r\n<P>en ægtefælle skal kunne kræve skilsmisse, hvis der foreligger en </P>  \r\n\r\n<P>af de særlige skilsmissegrunde, som omtales nedenfor s. 16. </P>  \r\n\r\n<P>I de senere års debat om reformer inden for ægteskabslovgivningen har </P>  \r\n\r\n<P>der hverken i offentligheden eller i fagkredse kunnet spores nogen </P>  \r\n\r\n<P>almindelig kritik mod separationsinstituttets grundprincipper. </P>  \r\n\r\n<P>Anskaffelse af dette institut måtte derfor kræve tungtvejende </P>  \r\n\r\n<P>grunde. Sådanne foreligger imidlertid ikke. Tværtimod vil en </P>  \r\n\r\n<P>ændring efter svensk mønster medføre en række ulemper. </P>  \r\n\r\n<P>Efter den svenske ordning vil således afgørelse om forældremyndighed, </P>  \r\n\r\n<P>retten til boligen og spørgsmålet om underholdsbidrag i </P>  \r\n\r\n<P>&#187;betænkningstiden&#171; (separationstiden) principielt kun være </P>  \r\n\r\n<P>midlertidige. Dette vil være et klart tilbageskridt i forhold til </P>  \r\n\r\n<P>den ordning, der indførtes i Danmark i 1969, hvorefter afgørelser </P>  \r\n\r\n<P>om disse forhold normalt træffes endeligt ved separationen. I </P>  \r\n\r\n<P>talrige formentlig de fleste - tilfælde vil ægtefællerne flytte </P>  \r\n\r\n<P>fra hinanden i &#187;betænkningstiden&#171;, hvorfor der må træffes en  \r\n\r\n</P>  \r\n\r\n<P>afgørelse om forældremyndighed, bolig og underhold, men da denne </P>  \r\n\r\n<P>afgørelse som nævnt kun er foreløbig, må der ved skilsmissen </P>  \r\n\r\n<P>træffes en ny og endelig afgørelse. </P>  \r\n\r\n<P>En del fraseparerede ægtefæller vedbliver dernæst at leve separeret i </P>  \r\n\r\n<P>mange år, eventuelt resten af livet, f.eks. fordi de af religiøse </P>  \r\n\r\n<P>eller andre grunde ikke ønsker at blive skilt. En lovgivning som </P>  \r\n\r\n<P>den svenske vil medføre, at disse mennesker hvert år må forny </P>  \r\n\r\n<P>deres ansøgning om skilsmisse, idet ansøgningen herom som nævnt </P>  \r\n\r\n<P>bortfalder, hvis skilsmissesagen ikke er søgt fremmet inden 1 år </P>  \r\n\r\n<P>efter betækningstidens begyndelse. Det danske udvalg mener ikke, </P>  \r\n\r\n<P>at man bør påtvinge fraseparerede en sådan ordning, der forekommer </P>  \r\n\r\n<P>uhensigtsmæssig. Ønsker ægtefæller en længere betænkningstid, </P>  \r\n\r\n<P>eller foretrækker de at vedblive med at leve separeret, bør det </P>  \r\n\r\n<P>offentlige ikke blande sig heri. </P>  \r\n\r\n<P>Udvalgets indstilling til spørgsmålet om bevarelse af </P>  \r\n\r\n<P>separationsinstituttet må naturligvis ses i sammenhæng med </P>  \r\n\r\n<P>udvalgets forslag om udvidet adgang til skilsmisse, når parterne </P>  \r\n\r\n<P>er enige herom, og overvejelserne om ændringer i separationens </P>  \r\n\r\n<P>retsvirkninger. Som det nævnes nedenfor, bør det overvejes at </P>  \r\n\r\n<P>ophæve troskabspligten i separationstiden og eventuelt også at </P>  \r\n\r\n<P>lade arveretten bestå efter separation. </P>  \r\n\r\n<P>Et medlem af udvalget har en vis sympati for den nye svenske ordning, </P>  \r\n\r\n<P>først og fremmest fordi ægtefællerne kan fortsætte samlivet i </P>  \r\n\r\n<P>&#187;betænkningstiden&#171;. Herigennem vil man sikkert kunne undgå en  \r\n\r\n del </P>  \r\n\r\n<P>overilede skilsmisser. </P>  \r\n\r\n<P>Skilsmisse ved enighed? </P>  \r\n\r\n<P>Ægtefæller kan ikke efter DEN GÆLDENDE LOV blive skilt alene på </P>  \r\n\r\n<P>grundlag af deres enighed herom. Som tidligere nævnt skal de enten </P>  \r\n\r\n<P>først være separeret, eller der skal foreligge en af de særlige </P>  \r\n\r\n<P>skilsmissegrunde, som nævnes i loven. </P>  \r\n\r\n<P>UDVALGETS OVERVEJELSER </P>  \r\n\r\n<P>Et flertal af udvalget går ind for, at ægtefæller skal kunne få </P>  \r\n\r\n<P>skilsmisse, hvis de er enige herom, også selv om de ikke er enige </P>  \r\n\r\n<P>om vilkårene for skilsmissen. </P>  \r\n\r\n<P>De betænkeligheder, der er nævnt med hensyn til ensidig ret til </P>  \r\n\r\n<P>skilsmisse, har ikke samme vægt, når ægtefællerne er enige om at </P>  \r\n\r\n<P>ville skilles. Er de det, tjener det efter flertallets opfattelse </P>  \r\n\r\n<P>ikke noget rimeligt formål at opretholde ægteskabet, og erfaringen </P>  \r\n\r\n<P>viser, at mange ægtefæller, der er enige om at ønske skilsmisse, </P>  \r\n\r\n<P>har svært ved at indse det rimelige i, at de ikke kan opnå denne, </P>  \r\n\r\n<P>medmindre der f.eks. foreligger utroskab. Det er gjort gældende, </P>  \r\n\r\n<P>at nogle derved føler sig tilskyndet til at fingere et </P>  \r\n\r\n<P>utroskabsforhold for at få skilsmisse uden forudgående separation. </P>  \r\n\r\n<P>Bør det have betydning, at der er børn i ægteskabet? </P>  \r\n\r\n<P>Det bør efter udvalgets mening være uden betydning, om der er </P>  \r\n\r\n<P>mindreårige børn i ægteskabet. Når ægtefællerne er enige om at gå </P>  \r\n\r\n<P>fra hinanden, tjener det ikke børnenes tarv, at man gennem loven </P>  \r\n\r\n<P>tvinger ægtefællerne til at blive sammen eller påtvinger dem en </P>  \r\n\r\n<P>separation i stedet for skilsmisse. Der kan ikke opstilles en </P>  \r\n\r\n<P>formodning for, at en separation frem for en umiddelbar skilsmisse </P>  \r\n\r\n<P>er i børnenes interesse. Udvalget kan således ikke tilslutte sig </P>  \r\n\r\n<P>den nye svenske regel, hvorefter ægtefæller - selv om de er enige </P>  \r\n\r\n<P>- er afskåret fra at opnå en umiddelbar skilsmisse (dvs. </P>  \r\n\r\n<P>skilsmisse uden &#187;betænkningstid&#171;), hvis der er fællesbørn under  \r\n\r\n 16 </P>  \r\n\r\n<P>år i ægteskabet. </P>  \r\n\r\n<P>Det kunne anføres som et argument mod skilsmisse alene på grundlag af </P>  \r\n\r\n<P>ægtefællernes enighed, at denne skilsmisseadgang kan medføre </P>  \r\n\r\n<P>risiko for, at ægtefæller vil gennemføre &#187;proformaskilsmisser&#171;  \r\n\r\n med </P>  \r\n\r\n<P>det formål at omgå bestemmelser f.eks. i social-, pensions- og </P>  \r\n\r\n<P>skattelovgivningen. </P>  \r\n\r\n<P>Udvalget finder det imidlertid ikke muligt at udforme en rimelig </P>  \r\n\r\n<P>ægteskabslovgivning, således at den samtidig kan dæmme op for </P>  \r\n\r\n<P>omgåelse af anden lovgivning. Eventuelle omgåelsesmuligheder bør </P>  \r\n\r\n<P>forhindres gennem den lovgivning, som man søger at omgå. </P>  \r\n\r\n<P>Et medlem af udvalget nærer alvorlig betænkelighed ved, at der skal </P>  \r\n\r\n<P>kunne gives skilsmisse, blot ægtefællerne er enige herom. Det vil </P>  \r\n\r\n<P>ikke sjældent blive sådan, at den stærkere ægtefælle vil udøve et </P>  \r\n\r\n<P>pres mod den svagere ægtefælle for at få denne til at gå med til </P>  \r\n\r\n<P>skilsmisse, uanset at den svagere part måske egentlig helst ville </P>  \r\n\r\n<P>have den tid til betænkning og afklaring for begge ægtefæller, som </P>  \r\n\r\n<P>en separationstid kan være. </P>  \r\n\r\n<P>Dette medlem henviser også til, at det ofte er ægtefællers </P>  \r\n\r\n<P>grundlæggende psyke, der skaber vanskeligheder, og at der derfor </P>  \r\n\r\n<P>vil være stor sandsynlighed for, at disse vanskeligheder vil vise </P>  \r\n\r\n<P>sig i et nyt ægteskab. Skilsmissehyppigheden er da også generelt </P>  \r\n\r\n<P>væsentlig større i andengangs ægteskaber end i </P>  \r\n\r\n<P>førstegangsægteskaber. Ikke mindst under hensyn hertil ville dette </P>  \r\n\r\n<P>medlem foretrække, at der altid skulle forløbe en separationstid </P>  \r\n\r\n<P>på 1 år inden skilsmisse, også selv om der er enighed mellem </P>  \r\n\r\n<P>ægtefællerne. </P>  \r\n\r\n<P>Separationsbetingelser </P>  \r\n\r\n<P>Efter DEN GÆLDENDE LOV kan ægtefæller blive separeret, når de ikke </P>  \r\n\r\n<P>mener at kunne fortsætte samlivet og er ENIGE om separation. </P>  \r\n\r\n<P>Er de IKKE ENIGE, har en ægtefælle ret til separation, </P>  \r\n\r\n<P>HVIS den anden groft har forsømt familiens underhold eller groft </P>  \r\n\r\n<P>krænket andre pligter over for ægtefællen eller børnene, </P>  \r\n\r\n<P>HVIS forholdet mellem ægtefællerne af andre grunde må anses for </P>  \r\n\r\n<P>ødelagt, medmindre ægtefællen selv hovedsagelig bærer skylden for </P>  \r\n\r\n<P>ægteskabets forlis, eller </P>  \r\n\r\n<P>HVIS der foreligger sådanne forhold, som ville give den pågældende </P>  \r\n\r\n<P>ret til at kræve skilsmisse. </P>  \r\n\r\n<P>Når ægtefæller er ENIGE om at blive separeret, behøver de ikke at </P>  \r\n\r\n<P>angive nogen grund til deres ønske om separation. Selv om det </P>  \r\n\r\n<P>oplyses under sagen, at den egentlige årsag til separation er et </P>  \r\n\r\n<P>ønske om at få højere løn eller pension eller at blive bedre </P>  \r\n\r\n<P>stillet i skattemæssig henseende, må der gives separation, selv om </P>  \r\n\r\n<P>forholdet mellem ægtefællerne ikke kan siges at være ødelagt. </P>  \r\n\r\n<P>Kommer det på den anden side frem, at ægtefællerne ikke agter at </P>  \r\n\r\n<P>flytte fra hinanden, men vil blive boende sammen, kan de ikke </P>  \r\n\r\n<P>blive separeret. </P>  \r\n\r\n<P>Er ægtefællerne IKKE ENIGE om separation, kan den ene ægtefælle få </P>  \r\n\r\n<P>gennemført et krav om separation, hvis den anden har gjort sig </P>  \r\n\r\n<P>skyldig i visse grove pligtkrænkelser. Disse regler bruges dog </P>  \r\n\r\n<P>ikke ret ofte. Det har meget større praktisk betydning, at en </P>  \r\n\r\n<P>ægtefælle kan få separation mod den andens ønske, hvis ægteskabet </P>  \r\n\r\n<P>er ødelagt, f.eks. på grund af parternes almindelige </P>  \r\n\r\n<P>adfærdsmønster, forskellige temperamenter, livssyn eller </P>  \r\n\r\n<P>interesser eller på grund af uenighed om økonomien eller seksuel </P>  \r\n\r\n<P>disharmoni. </P>  \r\n\r\n<P>Selv om forholdet mellem ægtefællerne anses for ødelagt, KAN </P>  \r\n\r\n<P>separation ganske vist nægtes, hvis den, der vil ud af ægteskabet, </P>  \r\n\r\n<P>selv hovedsagelig bærer skylden for forholdets ødelæggelse, men </P>  \r\n\r\n<P>det er ikke ret ofte, at domstolene nægter separation af denne </P>  \r\n\r\n<P>grund. </P>  \r\n\r\n<P>Det sker heller ikke ofte, at domstolene nægter separation med den </P>  \r\n\r\n<P>begrundelse, at der ikke er ført bevis for, at ægteskabet er </P>  \r\n\r\n<P>ødelagt. </P>  \r\n\r\n<P>Ensidig ret til separation </P>  \r\n\r\n<P>Et flertal i udvalget foreslår, at adgangen til at få separation </P>  \r\n\r\n<P>lempes på den måde, at en ægtefælle altid og uden at skulle angive </P>  \r\n\r\n<P>nogen særlig grund skal have ret til separation, også selv om den </P>  \r\n\r\n<P>anden ægtefælle protesterer. Efter flertallets opfattelse taler </P>  \r\n\r\n<P>bl.a. følgende grunde FOR forslaget: </P>  \r\n\r\n<P>Det bør være et udgangspunkt, at ægteskabet er en form for frivillig </P>  \r\n\r\n<P>samleven mellem selvstændige personer. Man bør derfor ikke søge at </P>  \r\n\r\n<P>tvinge nogen til at blive i et ægteskab, som han efter moden </P>  \r\n\r\n<P>overvejelse vil frigøre sig fra. </P>  \r\n\r\n<P>Man kan nok gennem loven forhindre separation, men man kan ikke </P>  \r\n\r\n<P>faktisk tvinge ægtefællerne til at blive boende sammen, hvis blot </P>  \r\n\r\n<P>den ene ikke ønsker det. </P>  \r\n\r\n<P>Hensynet til den anden ægtefælle kan ikke bære, at man fastholder </P>  \r\n\r\n<P>ægteskabet mod den ene ægtefælles protest på anden måde end </P>  \r\n\r\n<P>gennem en separationstid på 1 år og ved at udforme reglerne om </P>  \r\n\r\n<P>vilkårene for separationen således, at de giver den anden </P>  \r\n\r\n<P>ægtefælle tilstrækkelig beskyttelse. </P>  \r\n\r\n<P>Situationen omkring ægteskabets opløsning bliver mindre spændt og </P>  \r\n\r\n<P>dramatisk, når den ene part ikke har mulighed for at protestere </P>  \r\n\r\n<P>mod den andens ønske om separation. Ikke mindst af hensyn til </P>  \r\n\r\n<P>børnene er det af afgørende betydning, at forældrenes fremtidige </P>  \r\n\r\n<P>holdning til hinanden ikke er belastet af forudgående stridigheder </P>  \r\n\r\n<P>om, hvorvidt ægteskabet skulle opløses. </P>  \r\n\r\n<P>Man kan undgå en ofte pinlig bevisførelse om, at forholdet mellem </P>  \r\n\r\n<P>parterne er ødelagt f.eks. på grund af seksuel disharmoni, eller </P>  \r\n\r\n<P>om, at den ene ægtefælle har krænket sine pligter over for den </P>  \r\n\r\n<P>anden og børnene. </P>  \r\n\r\n<P>En ægtefælles ønske om separation er i sig selv det bedste udtryk </P>  \r\n\r\n<P>for, at forholdet mellem ægtefællerne er ødelagt. </P>  \r\n\r\n<P>Domstolene nægter i dag kun separation i få tilfælde, således at </P>  \r\n\r\n<P>gennemførelsen af forslaget om ensidig ret til separation ikke </P>  \r\n\r\n<P>bliver et afgørende brud med udviklingen. </P>  \r\n\r\n<P>MOD forslaget om ensidig ret til separation kan anføres: </P>  \r\n\r\n<P>Hensynet til den anden ægtefælle. </P>  \r\n\r\n<P>Ønsket om </P>  \r\n\r\n<P>AT opretholde respekten for ægteskabet som institution, </P>  \r\n\r\n<P>AT undgå overilede separationer (og skilsmisser) i tilfælde, hvor </P>  \r\n\r\n<P>den ansøgende ægtefælle egentlig har fortrudt sin ansøgning, men </P>  \r\n\r\n<P>føler sig bundet til at fastholde den, </P>  \r\n\r\n<P>AT undgå en række separationssager, som viser sig overflødige, fordi </P>  \r\n\r\n<P>parterne genoptager samlivet, og </P>  \r\n\r\n<P>AT undgå, at separationerne bliver rene ekspeditionssager. </P>  \r\n\r\n<P>Forslaget indebærer, at ægtefællens arveret ensidigt kan ophæves ved, </P>  \r\n\r\n<P>at den anden ægtefælle kræver separation. Udvalget har i denne </P>  \r\n\r\n<P>forbindelse været inde på, om arveretten eventuelt burde bevares i </P>  \r\n\r\n<P>separationstiden, således at den først falder bort ved skilsmisse. </P>  \r\n\r\n<P>En sådan ændring ville dog nok være betænkelig ikke mindst ved </P>  \r\n\r\n<P>langvarige separationer. Hertil kommer, at et ønske om bevarelse </P>  \r\n\r\n<P>af arveret mellem fraseparerede ægtefæller kan imødekommes ved </P>  \r\n\r\n<P>oprettelse af testamente uden arveafgiftsmæssige konsekvenser for </P>  \r\n\r\n<P>ægtefællerne. </P>  \r\n\r\n<P>Et enkelt medlem har ikke kunnet tilslutte sig forslaget om ensidig </P>  \r\n\r\n<P>ret til separation, idet dette medlem tillægger ønsket om at </P>  \r\n\r\n<P>opretholde respekten for ægteskabet som institution betydelig </P>  \r\n\r\n<P>vægt. Dette medlem fremhæver, at selv om udviklingen går hurtigt, </P>  \r\n\r\n<P>er ægteskabet fortsat en fast forankret institution i samfundet. </P>  \r\n\r\n<P>Det ville for mange være noget helt uforståeligt og stødende, at </P>  \r\n\r\n<P>der skulle være adgang til uden varsel at kræve separation med ret </P>  \r\n\r\n<P>til derefter at opnå skilsmisse i løbet af 1 år. Dette hænger også </P>  \r\n\r\n<P>sammen med tendensen til i højere grad ved separation at fastsætte </P>  \r\n\r\n<P>villkårene også for tiden efter skilsmissen samt med, at </P>  \r\n\r\n<P>separationen bevirker bortfald af arveret, og at ægtefællen </P>  \r\n\r\n<P>risikerer at miste sin bolig. </P>  \r\n\r\n<P>Udvalgets flertal foreslår samtidig, at de gældende separationsgrunde </P>  \r\n\r\n<P>ophæves, da der med indførelsen af ensidig ret til separation ikke </P>  \r\n\r\n<P>er behov for yderligere regler. </P>  \r\n\r\n<P>Separationens bortfald </P>  \r\n\r\n<P>Efter DEN GÆLDENDE LOV bortfalder separationens retsvirkninger for </P>  \r\n\r\n<P>fremtiden, hvis separerede ægtefæller genoptager samlivet. Det </P>  \r\n\r\n<P>indebærer bl.a, AT ægtefællernes indbyrdes arveret genoplives, og </P>  \r\n\r\n<P>AT forældremyndigheden over fælles børn på ny tilkommer dem i </P>  \r\n\r\n<P>forening. Formuefællesskabet genopstår også, medmindre der </P>  \r\n\r\n<P>tidligere har været særeje i ægteskabet. </P>  \r\n\r\n<P>Separationstiden er en betænkningstid for ægtefællerne. Kommer de til </P>  \r\n\r\n<P>det resultat, at de ønsker at fortsætte ægteskabet, behøver de </P>  \r\n\r\n<P>blot at genoptage samlivet, hvorved separationen automatisk </P>  \r\n\r\n<P>bortfalder. Ægtefællerne skal således ikke henvende sig til en </P>  \r\n\r\n<P>offentlig myndighed for at få konstateret, at separationen er </P>  \r\n\r\n<P>bortfaldet. </P>  \r\n\r\n<P>Ønsker ægtefællerne skilsmisse, når separationstiden er udløbet, </P>  \r\n\r\n<P>forudsætter loven, at de har ophævet samlivet under hele </P>  \r\n\r\n<P>separationstiden. I praksis er det ikke tilfældet, hvis de </P>  \r\n\r\n<P>fortsætter med at have fælles bolig og husførelse. Man anerkender </P>  \r\n\r\n<P>dog en afviklingstid på op mod 2-3 måneder, således at </P>  \r\n\r\n<P>separationen ikke anses for brudt, hvis ægtefællerne flytter fra </P>  \r\n\r\n<P>hinanden inden for dette tidsrum. </P>  \r\n\r\n<P>Har ægtefællerne ophævet samlivet, men flytter de senere sammen igen, </P>  \r\n\r\n<P>og samlivet har varet længere end 3-4 uger, vil man i praksis som </P>  \r\n\r\n<P>hovedregel betragte separationen som bortfaldet. </P>  \r\n\r\n<P>UDVALGETS OVERVEJELSER </P>  \r\n\r\n<P>Udvalget finder ikke anledning til at foreslå den gældende </P>  \r\n\r\n<P>bestemmelse ændret. </P>  \r\n\r\n<P>Skilsmisse efter separation </P>  \r\n\r\n<P>Enhver af ægtefællerne har efter DEN GÆLDENDE LOV ret til skilsmisse, </P>  \r\n\r\n<P>når de efter opnået separation har levet adskilt i 1 år og ikke </P>  \r\n\r\n<P>senere har genoptaget samlivet. </P>  \r\n\r\n<P>UDVALGETS OVERVEJELSER </P>  \r\n\r\n<P>Udvalget finder, at separationstiden fortsat bør være 1 år. Udvalget </P>  \r\n\r\n<P>tillægger separationsinstituttet stor betydning, og skal </P>  \r\n\r\n<P>separation være en realitet, kan separationstiden vanskeligt være </P>  \r\n\r\n<P>kortere. Der er heller ikke grundlag for at forlænge fristen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00154"
        },
        {
            "displayName": "Entydig dokumentidentifikation",
            "displayValue": "CL005285"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "154"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}