{
    "id": 54380,
    "title": "Vejledning af juli 1993 om EF-regler om social sikring Hæfte 3: Dagpenge ved sygdom eller fødsel",
    "documentTypeId": "180",
    "isSagsforlobPeriodValid": false,
    "shortName": "VEJ nr 19152 af 31/07/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning af juli 1993 om EF-regler om social  \r\n\r\n sikring Hæfte 3: Dagpenge ved sygdom eller fødsel </H1>  \r\n\r\n<P></P>  \r\n\r\n<BR>  \r\n\r\n<P>FORORD </P>  \r\n\r\n<P>Reglerne i dansk lovgivning om social sikring suppleres af en række  \r\n\r\n EF-regler, som koordinerer anvendelsen af lovgivningen i de forskellige  \r\n\r\n medlemsstater for personer, der flytter inden for EF. Kendskab til disse  \r\n\r\n EF-regler er af betydning ved administrationen af dansk lovgivning, når der  \r\n\r\n opstår spørgsmål om rettigheder for personer med bopæl eller beskæftigelse i  \r\n\r\n EF. </P>  \r\n\r\n<P>I december 1986 udsendte Sikringsstyrelsen &#187;Vejledning om social  \r\n\r\n sikring for vandrende arbejdstagere.&#171; Da EF-reglerne og dansk lovgivning  \r\n\r\n siden er ændret, erstatter denne vejledning Sikringsstyrelsens vejledning af  \r\n\r\n december 1986. Målgruppen for denne vejledning er ikke blot de kommunale  \r\n\r\n forvaltninger, men alle med behov for viden om personers sociale  \r\n\r\n sikringsrettigheder inden for EF. </P>  \r\n\r\n<P>EF-reglerne findes i forordning (EØF) 1408/71 om anvendelse af de sociale  \r\n\r\n sikringsordninger på arbejdstagere, selvstændige erhvervsdrivende og deres  \r\n\r\n familiemedlemmer, der flytter inden for Fællesskabet. Regler om den praktiske  \r\n\r\n gennemførelse af forordning 1408/71 findes i forordning (EØF) 574/72. </P>  \r\n\r\n<P>Når aftalen mellem EF og EFTA-landene Norge, Sverige, Finland, Island,  \r\n\r\n Østrig og Liechstenstein om de Europæiske økonomiske Samarbejdsområde, den  \r\n\r\n såkaldte EØS-aftale træder i kraft (formentlig den 1. januar 1994), skal  \r\n\r\n reglerne i forordning 1408/71 også anvendes i disse lande og for disse landes  \r\n\r\n statsborgere. Vejledningen handler derfor om social sikring i forholdet  \r\n\r\n mellem Danmark og sytten andre lande. </P>  \r\n\r\n<P>Vejledningen består af syv hæfter, der er udarbejdet af Socialministeriet,  \r\n\r\n Sundhedsministeriet, Arbejdsskadestyrelsen, Direktoratet for  \r\n\r\n Arbejdsløshedsforsikringen og Arbejdsmarkedets Tillægspension (ATP). </P>  \r\n\r\n<P>Juli 1993. </P>  \r\n\r\n<P>-------------------------------------------------------------------- </P>  \r\n\r\n<P>-INDHOLDSFORTEGNELSE </P>  \r\n\r\n<PRE>  \r\n\r\n AFSNIT  1     RETSGRUNDLAG  \r\n\r\n 1 - 3         EF-forordningerne  \r\n\r\n 4             Nationale foranstaltninger  \r\n\r\n AFSNIT  2     ANVENDELSE AF EF-REGLERNE  \r\n\r\n 5 - 7         Kompetent stat  \r\n\r\n 8             Gensidig bistand  \r\n\r\n 9             Kompetent myndighed og kontaktorgan  \r\n\r\n 10            Kompetent Institution  \r\n\r\n 11            Bopæls- eller opholdsstedets institution  \r\n\r\n 12            Blanketter til brug for sagsbehandlingen  \r\n\r\n AFSNIT  3     SÆRLIGE BESTEMMELSER OM YDELSER VED SYGDOM OG MODERSKAB  \r\n\r\n 13            Indledning  \r\n\r\n 14 - 15       Lov om dagpenge ved sygdom og fødsel  \r\n\r\n 16            Personkreds  \r\n\r\n 17 - 18       Sammenlægning  \r\n\r\n 19 - 20       Beregning af dagpenge  \r\n\r\n AFSNIT  4     BOPÆL I EN ANDEN MEDLEMSSTAT END DEN KOMPETENTE STAT  \r\n\r\n 21            Indledning  \r\n\r\n 22 - 23       Indgivelse af ansøgning  \r\n\r\n 24 - 26       Bopælsstedets behandling af ansøgning  \r\n\r\n 27 - 29       Den kompetente institutions behandling af ansøgning  \r\n\r\n 30            Særligt for søfolk  \r\n\r\n 31            Særlige regler for grænsearbejdere  \r\n\r\n AFSNIT  5     FLYTNING TIL ANDEN MEDLEMSSTATS OMRÅDE  \r\n\r\n 32            Indledning  \r\n\r\n 33            Flytning fra Danmark  \r\n\r\n 34            Flytning til Danmark  \r\n\r\n AFSNIT  6     MIDLERTIDIGT OPHOLD  \r\n\r\n 35 - 36       Arbejdstagere og selvstændige erhvervsdrivende  \r\n\r\n 37 - 40       Særlige regler for arbejdsløse  \r\n\r\n BILAG  \r\n\r\n Bilag 1       Blanketvejledning  \r\n\r\n Bilag 2       Medlemsstaternes angivelse af kompetetent institution  \r\n\r\n Bilag 3       Medlemesstaternes angivelse af bopæls og opholds-  \r\n\r\n               stedets institutioner  \r\n\r\n</PRE>  \r\n\r\n<P>-------------------------------------------------------------------- </P>  \r\n\r\n<P>AFSNIT 1. RETSGRUNDLAG </P>  \r\n\r\n<P>EF-forordningerne </P>  \r\n\r\n<P CLASS=PUNKT> <B>1.</B> EF-forordning 1408/71 i det følgende kaldet 1408/71  \r\n\r\n indeholder bestemmelser om anvendelse af de sociale sikringsordninger på  \r\n\r\n personer, der flytter inden for Fællesskabet. I art. 2 i 1408/71 fastsættes  \r\n\r\n den kreds af personer, som forordningen finder anvendelse på. EF-forordning  \r\n\r\n 574/72 i det følgende kaldet 574/72 indeholder bestemmelser om gennemførelsen  \r\n\r\n heraf. </P>  \r\n\r\n<P CLASS=PUNKT> <B>2.</B> 1408/71 er siden Danmarks medlemsskab af EF i 1973  \r\n\r\n blevet ændret adskillige gange. I hæfte I findes en samlet oversigt over  \r\n\r\n ændringer af 1408/71 og 574/72. EF-Domstolen har afsagt adskillige domme, der  \r\n\r\n fortolker de enkelte bestemmelser i forordningen. Den Administrative  \r\n\r\n Kommission har truffet afgørelser, der nærmere præciserer den administrative  \r\n\r\n sagsbehandling af de enkelte bestemmelser. I dette hæfte om kontantydelser  \r\n\r\n ved sygdom og moderskab vil de domme og afgørelser, der er relevante for  \r\n\r\n behandlingen af en dagpengesag blive nævnt. En generel gennemgang af  \r\n\r\n EF-forordningernes opbygning, indhold samt definitioner herunder personkreds  \r\n\r\n findes i hæfte I. </P>  \r\n\r\n<P CLASS=PUNKT> <B>3.</B> Hver medlemsstat skal afgive erklæring om hvilken  \r\n\r\n lovgivning, der finder anvendelse på de enkelte sikringsgrene i henhold til  \r\n\r\n art. 5 i 1408/71. Danmark har afgivet erklæring om at lov nr. 852 af 20.  \r\n\r\n december 1989 om dagpenge ved sygdom eller fødsel finder anvendelse på  \r\n\r\n ydelser i anledning af sygdom og moderskab. </P>  \r\n\r\n<P>Nationale foranstaltninger </P>  \r\n\r\n<P CLASS=PUNKT> <B>4.</B> EF-Domstolen har i sag nr. 87/76 udtalt, at på  \r\n\r\n baggrund af den meget vide definition af udtrykket &#187;lovgivning&#171; i  \r\n\r\n art. 1, j) i 1408/71 som omfattende alle typer ved lov, administrativt eller  \r\n\r\n vedtægtsmæssigt fastsatte foranstaltninger på det omhandlede sagsområde, må  \r\n\r\n fortolkes således, at det omfatter alle nationale foranstaltninger. For  \r\n\r\n Danmarks vedkommende betyder det, at også cirkulærer, vejledninger, SM-er  \r\n\r\n osv. på dagpengeområdet er omfattet af forordningens anvendelsesområde. </P>  \r\n\r\n<P>-------------------------------------------------------------------- </P>  \r\n\r\n<P>AFSNIT 2. ANVENDELSE AF EF-REGLERNE </P>  \r\n\r\n<P>Kompetent stat </P>  \r\n\r\n<P CLASS=PUNKT> <B>5.</B> Det er bestemmelserne i art. 13 - 17 i 1408/71, der  \r\n\r\n afgør, hvilken af medlemsstaternes lovgivning om social sikring, der skal  \r\n\r\n finde anvendelse, når en person er omfattet af forordningens  \r\n\r\n anvendelsesområde. I hæfte I findes en udførlig gennemgang af  \r\n\r\n lovvalgsbestemmelserne. Lovvalgsbestemmelserne i art. 13 - 17 afgør, hvornår  \r\n\r\n dansk lovgivning skal finde anvendelse. Den medlemsstat, hvis lovgivning  \r\n\r\n finder anvendelse efter lovvalgsreglerne, benævnes den kompetente stat. </P>  \r\n\r\n<P CLASS=PUNKT> <B>6.</B> I art. 13, stk. 1. i 1408/71 er grundprincippet i  \r\n\r\n forordningen fastlagt. Det er hovedreglen, at en person alene er undergivet  \r\n\r\n lovgivningen i en medlemsstat. Hvorvidt en person, der er omfattet af dansk  \r\n\r\n lovgivning, har erhvervet ret til en dansk ydelse afgøres efter  \r\n\r\n bestemmelserne i dagpengeloven. Men reglerne i 1408/71 anvendes sammen med  \r\n\r\n dansk lovgivning om dagpenge ved sygdom eller fødsel. Der er tale om regler,  \r\n\r\n som supplerer og i visse tilfælde fraviger nogle af betingelserne i den  \r\n\r\n danske lovgivning. Som en konsekvens heraf fastslår § 5 i Socialministeriets  \r\n\r\n bekendtgørelse nr. 688 af 11. oktober 1991, at personer, der er omfattet af  \r\n\r\n en anden medlemsstats lovgivning om social sikring i henhold til EF-  \r\n\r\n reglerne, ikke kan opnå danske dagpenge, selvom indtægten er skattepligtig  \r\n\r\n her i landet. </P>  \r\n\r\n<P CLASS=PUNKT> <B>7.</B> Der gælder dog en enkelt undtagelse fra hovedreglen  \r\n\r\n om, at en person alene er undergivet lovgivningen i en medlemsstat. I art.  \r\n\r\n 14c er der angivet særlige regler for de personer, der samtidig har lønnet  \r\n\r\n beskæftigelse på en medlemsstats område og selvstændig beskæftigelse på en  \r\n\r\n anden medlemsstats område. Disse personer kan være omfattet af lovgivningen i  \r\n\r\n begge medlemsstater, såfremt dette er angivet i bilag VII til 1408/71.  \r\n\r\n Danmark har i bilag VII til 1408/71 angivet, at personer, der har selvstændig  \r\n\r\n beskæftigelse i Danmark og lønnet beskæftigelse i en anden medlemsstat og  \r\n\r\n samtidig har bopæl i Danmark, er omfattet af dansk lovgivning for så vidt  \r\n\r\n angår den selvstændige beskæftigelse. I denne situation kan en person således  \r\n\r\n være berettiget til dagpenge i anledning af sygdom eller fødsel fra Danmark  \r\n\r\n på grundlag af selvstændig beskæftigelse og dagpenge fra en anden medlemsstat  \r\n\r\n på grundlag af en lønnet beskæftigelse. </P>  \r\n\r\n<P>Gensidig bistand </P>  \r\n\r\n<P CLASS=PUNKT> <B>8.</B> Når en person er omfattet af anvendelsesområdet for  \r\n\r\n 1408/71, kan der blive tale om indhentelse af oplysninger fra øvrige  \r\n\r\n medlemsstater. I art. 84 i 1408/71 er det derfor fastslået, at  \r\n\r\n medlemsstaternes myndigheder og institutioner skal yde hinanden gensidig  \r\n\r\n bistand med henblik på anvendelsen af forordningen, som om det drejede sig om  \r\n\r\n anvendelsen af deres egen lovgivning. Til brug herfor skal hver medlemsstat i  \r\n\r\n henhold til art. 4 i 574/72 i et bilag angive henholdsvis den kompetente  \r\n\r\n myndighed, den kompetente institution samt bopæls- eller opholdsstedets  \r\n\r\n institution. </P>  \r\n\r\n<P>Kompetent myndighed og kontaktorgan </P>  \r\n\r\n<P CLASS=PUNKT> <B>9.</B> I bilag I til 574/72 er angivet de kompetente  \r\n\r\n myndigheder i de enkelte medlemsstater. For Damarks vedkommende er  \r\n\r\n Socialministeren den kompetente myndighed for så vidt angår kontantydelser i  \r\n\r\n anledning af sygdom og moderskab. De kompetente myndigheder kan udpege  \r\n\r\n kontaktorganer, der er berettiget til at træde i direkte forbindelse med  \r\n\r\n hinanden. Af bilag 4 til 574/72 fremgår, at Socialministeriet ( 1.8.93  \r\n\r\n Direktoratet for Social Sikring og Bistand ) er kontaktorgan med hensyn til  \r\n\r\n kontantydelser i anledning af sygdom og moderskab. </P>  \r\n\r\n<P>Kompetent institution </P>  \r\n\r\n<P CLASS=PUNKT> <B>10.</B> Den kompetente institution er den institution i en  \r\n\r\n medlemsstat, som er forpligtet til at udbetale kontantydelser i anledning af  \r\n\r\n sygdom og moderskab. I bilag 2 til 574/72 er angivet de kompetente  \r\n\r\n institutioner i de enkelte medlemsstater. For Danmarks vedkommende er angivet  \r\n\r\n bopælskommunen som kompetent institution. Denne angivelse burde nok have  \r\n\r\n været præciseret, idet den kompetente institution i de tilfælde, hvor  \r\n\r\n vedkommende person har bopæl i Danmark, er Socialforvaltningen i  \r\n\r\n bopælskommunen. Dette fremgår af dagpengelovens § 35. Har vedkommende ikke  \r\n\r\n bopæl i Danmark, er den kompetente institution Socialforvaltningen i den  \r\n\r\n kommune, hvor arbejdsgiverens virksomhed ligger. Dette fremgår af  \r\n\r\n dagpengebekendtgørelsens § 7. </P>  \r\n\r\n<P>Bopæls- eller opholdsstedets institution </P>  \r\n\r\n<P CLASS=PUNKT> <B>11.</B> Personer, der har bopæl eller opholder sig på en  \r\n\r\n anden medlemsstats område end den medlemsstat, som er den kompetente stat,  \r\n\r\n kan rette direkte henvendelse til den kompetente institution. Dette kan også  \r\n\r\n ske igennem kontaktorganet, men kan også ske ved henvendelse til bopæls-  \r\n\r\n eller opholdsstedets institution. Derfor har hver medlemsstat i bilag 3 til  \r\n\r\n 574/72 angivet bopælsstedets institution. For Danmarks vedkommende er denne  \r\n\r\n institution socialforvaltningen i den kommune, hvor vedkommende har bopæl  \r\n\r\n eller opholder sig. </P>  \r\n\r\n<P>Blanketter til brug for sagsbehandlingen </P>  \r\n\r\n<P CLASS=PUNKT> <B>12.</B> Ved behandling af en dagpengesag kan der være tale  \r\n\r\n om enten videregivelse af oplysninger eller indhentelse af oplysninger. For  \r\n\r\n at forenkle sagsgangen har Den Administrative Kommission i henhold til art. 2  \r\n\r\n i 574/72 udarbejdet et blanketmateriale. Blanketterne til brug for behandling  \r\n\r\n af ansøgning om ydelser i anledning af sygdom og moderskab findes som bilag  \r\n\r\n til denne vejledning. Blanketterne vil også blive omtalt i denne vejledning i  \r\n\r\n den sammenhæng, hvori de anvendes. </P>  \r\n\r\n<P>-------------------------------------------------------------------- </P>  \r\n\r\n<P>AFSNIT 3.SÆRLIGE BESTEMMELSER OM YDELSER VED SYGDOM OG MODERSKAB </P>  \r\n\r\n<P>Indledning </P>  \r\n\r\n<P CLASS=PUNKT> <B>13.</B> I kap. 1. art. 18 - art. 36 i 1408/71 findes de  \r\n\r\n særlige bestemmelser i forbindelse med sygdom og moderskab. Ydelserne kan  \r\n\r\n være både naturalydelser ( lægehjælp, hospitalsbehandling og udgifter i  \r\n\r\n forbindelse hermed ) og kontantydelser. Dette hæfte vil kun omfatte  \r\n\r\n vejledning om kontantydelser. Der henvises til hæfte 2 om naturalydelser ved  \r\n\r\n sygdom og moderskab. Den praktiske gennemførelse af disse bestemmelser findes  \r\n\r\n i kap. 2. art. 16 - art. 34 i 574/72. Udover de særlige bestemmelser i kap.  \r\n\r\n 1. i 1408/71 om kontantydelser i forbindelse med sygdom og moderskab, findes  \r\n\r\n der i kap. 4. i art. 52 - art. 63 i 1408/71 særlige bestemmelser vedr.  \r\n\r\n ydelser i anledning af arbejdsulykker og erhvervssygdomme. Når det drejer sig  \r\n\r\n om kontantydelser (sygedagpenge) i forbindelse med en arbejdsulykke eller  \r\n\r\n erhvervssygdom svarer bestemmelserne i kap. 4 i 1408/71 vedr. de særlige  \r\n\r\n bestemmelser i forbindelse med arbejdsulykker og erhvervssygdomme til  \r\n\r\n bestemmelserne i kap. 1 i 1408/71 vedr. de særlige bestemmelser i forbindelse  \r\n\r\n med sygdom og moderskab. Den praktiske gennemførelse af disse bestemmelser i  \r\n\r\n 574/72 kap. 4. svarer på samme måde til den praktiske gennemførelse af  \r\n\r\n bestemmelserne ved ydelser i anledning af sygdom og moderskab i kap. 2.  \r\n\r\n Vejledning om ydelser ved arbejdulykke og erhvervssygdomme findes iøvrigt i  \r\n\r\n hæfte 5. </P>  \r\n\r\n<P>Lov om dagpenge ved sygdom og fødsel </P>  \r\n\r\n<P CLASS=PUNKT> <B>14.</B> Lov om dagpenge ved sygdom og fødsel indeholder i  \r\n\r\n afsnit II bestemmelser vedr. dagpenge under sygdom til lønmodtagere. Afsnit  \r\n\r\n III indeholder bestemmelser vedr. dagpenge under sygdom til selvstændige  \r\n\r\n erhvervsdrivende. Afsnit IV indeholder bestemmelser om dagpenge til  \r\n\r\n lønmodtagere og selvstændige erhvervsdrivende ved graviditet, barsel og  \r\n\r\n adoption. Endelig indeholder afsnit VI bestemmelser om dagpenge i forbindelse  \r\n\r\n med en arbejdsskade. Ved anvendelsen af dansk lovgivning i forbindelse med  \r\n\r\n kontantydelser (dagpenge) ved sygdom, moderskab og arbejdsskade er det  \r\n\r\n således alene dagpengeloven, der finder anvendelse. </P>  \r\n\r\n<P CLASS=PUNKT> <B>15.</B> Reglerne i 1408/71 anvendes sammen med  \r\n\r\n dagpengeloven. Reglerne i 1408/71 kan betegnes som koordineringsregler. Disse  \r\n\r\n regler er med til at sikre, at de personer, som er omfattet af forordningens  \r\n\r\n personkreds, ikke mister allerede erhvervede rettigheder ved flytning fra en  \r\n\r\n medlemsstat til en anden samt sikre, at forsikrings- eller bopælsperioder  \r\n\r\n tilbagelagt i en medlemsstat medregnes ved erhvervelse, bevarelse eller  \r\n\r\n generhvervelse af ret til ydelser i en anden medlemsstat. Men iøvrigt er det  \r\n\r\n betingelserne i de enkelte nationale lovgivninger, der skal være opfyldt, for  \r\n\r\n at en ydelse kan udbetales. Det er således dagpengelovens betingelser, der  \r\n\r\n skal være opfyldt, for at udbetale danske dagpenge. </P>  \r\n\r\n<P>Personkreds </P>  \r\n\r\n<P CLASS=PUNKT> <B>16.</B> De særlige bestemmelser i 1408/71 om  \r\n\r\n kontantydelser i anledning af sygdom, arbejdsulykke og moderskab i 1408/71  \r\n\r\n finder anvendelse på arbejdstagere og selvstændige erhvervsdrivende, der er  \r\n\r\n statsborgere i en medlemsstat eller er statsløse eller flygtninge, samt på  \r\n\r\n deres familiemedlemmer. I henhold til art. 1. f) er familiemedlemmer enhver  \r\n\r\n person, der betegnes eller anerkendes som familiemedlem eller betegnes som  \r\n\r\n hørende til husstanden i den lovgivning, hvorefter ydelserne udredes. Når  \r\n\r\n Danmark er kompetent stat, finder lov om dagpenge ved sygdom eller fødsel  \r\n\r\n anvendelse. Personkredsen i lov om dagpenge ved sygdom og fødsel er  \r\n\r\n arbejdstagere og selvstændige erhvervsdrivende. Ret til dagpenge er en  \r\n\r\n selvstændig ret, som er betinget af lønindtægt eller selvstændig  \r\n\r\n erhvervsindtægt. Familiemedlemmer til arbejdstagere og selvstændige er  \r\n\r\n således ikke omfattet af personkredsen i lov om dagpenge ved sygdom og  \r\n\r\n fødsel. </P>  \r\n\r\n<P>Sammenlægning </P>  \r\n\r\n<P CLASS=PUNKT> <B>17.</B> Art. 18 i 1408/71 indeholder en bestemmelse om  \r\n\r\n sammenlægning af forsikrings-, beskæftigelses- eller bopælsperioder. Hvis  \r\n\r\n erhvervelse, bevarelse eller generhvervelse af ret til ydelser efter en  \r\n\r\n medlemsstats lovgivning er betinget af, at der er tilbagelagt sådanne  \r\n\r\n perioder, skal den kompetente institution medregne perioder tilbagelagt efter  \r\n\r\n en anden medlemsstats lovgivning, som om det drejede sig om perioder, der var  \r\n\r\n tilbagelagt efter den lovgivning, der gælder for institutionen. </P>  \r\n\r\n<P CLASS=PUNKT> <B>18.</B> Danmark har i bilag VI til 1408/71 i afsnit B.  \r\n\r\n (dette bilag er senest ændret ved forordningsændring nr. 1249/92) angivet  \r\n\r\n særregler for anvendelsen af dansk lovgivning om ydelser i anledning af  \r\n\r\n sygdom og fødsel i de situationer, hvor den pågældende ikke har været  \r\n\r\n omfattet af dansk lovgivning under hele forløbet af de referenceperioder, som  \r\n\r\n er omhandlet i dagpengeloven. I sådanne situationer medregnes forsikrings-  \r\n\r\n eller beskæftigelsesperioder, som er tilbagelagt i en anden medlemsstat, som  \r\n\r\n om det drejede sig om perioder tilbagelagt efter dansk lovgivning. </P>  \r\n\r\n<P>Beregning af dagpenge </P>  \r\n\r\n<P CLASS=PUNKT> <B>19.</B> Art. 23 i 1408/71 indeholder en bestemmelse om,  \r\n\r\n hvorledes beregning af dagpenge skal foretages i de tilfælde, hvor den  \r\n\r\n berettigede i den indtjeningsperiode, som lægges til grund ved beregning af  \r\n\r\n dagpenge, har været omfattet af en anden medlemsstats lovgivning. Hvis  \r\n\r\n dagpengeydelsen efter den kompetente stats lovgivning beregnes på grundlag af  \r\n\r\n en gennemsnitsindtjening, fastsættes denne gennemsnitsindtjening alene på  \r\n\r\n grundlag af konstaterede indtjeningsbeløb i de perioder, der er tilbagelagt  \r\n\r\n efter denne stats lovgivning. </P>  \r\n\r\n<P CLASS=PUNKT> <B>20.</B> Danmark har i bilag VI til 1408/71 i afsnit B  \r\n\r\n (dette bilag er senest ændret ved forordningsændring nr. 1249/71) meddelt, at  \r\n\r\n en selvstændig erhvervsdrivende i de medregnede perioder anses at have haft  \r\n\r\n en arbejdsfortjeneste, der svarer til den, der bliver lagt til grund ved  \r\n\r\n beregningen af dagpenge for de perioder, der er tilbagelagt efter dansk  \r\n\r\n lovgivning i referenceperioden. En arbejdstager anses i de medregnede  \r\n\r\n perioder at have haft en gennemsnitlig indtjening af en størrelse, der svarer  \r\n\r\n til den, der bliver lagt til grund ved beregningen af dagpenge for de  \r\n\r\n perioder, der er tilbagelagt i Danmark i referenceperioden. </P>  \r\n\r\n<P>-------------------------------------------------------------------- </P>  \r\n\r\n<P>AFSNIT 4. BOPÆL I EN ANDEN MEDLEMSSTAT END DEN KOMPETENTE STAT </P>  \r\n\r\n<P>Indledning </P>  \r\n\r\n<P CLASS=PUNKT> <B>21.</B> Art. 19 i 1408/71 indeholder en bestemmelse om, at  \r\n\r\n arbejdstagere og selvstændige erhvervsdrivende har ret til at få udbetalt  \r\n\r\n kontantydelser ved sygdom og moderskab, selvom de har bopæl på en anden  \r\n\r\n medlemsstat end den kompetente stat, såfremt de opfylder betingelserne i den  \r\n\r\n kompetente stats lovgivning for ret til ydelser. Socialministeriets  \r\n\r\n bekendtgørelse nr. 688 af 11. oktober 1991 om dagpenge ved sygdom eller  \r\n\r\n fødsel fastslår således også, at personer, der efter EF-reglerne er omfattet  \r\n\r\n af dansk lovgivning, har ret til dagpenge, selvom deres indtægt ikke er  \r\n\r\n skattepligtig her i landet. </P>  \r\n\r\n<P>Indgivelse af ansøgning </P>  \r\n\r\n<P CLASS=PUNKT> <B>22.</B> Ansøgning om udbetaling af dagpenge kan indgives  \r\n\r\n direkte til den kompetente institution. Der er imidlertid mulighed for at  \r\n\r\n indgive ansøgning til bopælsstedets institution. Benyttes denne fremgangsmåde  \r\n\r\n indeholder art. 18 i 574/71 en række bestemmelser om den praktiske  \r\n\r\n fremgangsmåde, herunder om benyttelse af de særlige EF-blanketter. Anmodning  \r\n\r\n indgives til bopælsstedets institution inden 3 dage efter  \r\n\r\n uarbejdsdygtighedens indtræden. Såfremt Danmark er bopælsstat indgives  \r\n\r\n ansøgning til socialforvaltningen i bopælskommunen. Anmeldelsesfristen er  \r\n\r\n fastsat i art. 18 i 574/71. Såfremt en medlemsstats lovgivning indeholder  \r\n\r\n kortere anmeldelsesfrister, vil disse frister blive tilsidesat ved afgørelse  \r\n\r\n af indtrædelse af ret til dagpenge. Omvendt hvis en medlemsstats lovgivning  \r\n\r\n indeholder længere tidsfrister, vil disse frister blive lagt til grund ved  \r\n\r\n afgørelse af rettidig indgivelse af ansøgning. </P>  \r\n\r\n<P CLASS=PUNKT> <B>23.</B> Anmodningen skal ledsages af en meddelelse om  \r\n\r\n arbejdsophør samt en eventuel erklæring om uarbejdsdygtighed udstedt af den  \r\n\r\n behandlende læge. De krav, der skal opfyldes til denne dokumentation, skal  \r\n\r\n opfyldes efter bopælsstedets lovgivning. </P>  \r\n\r\n<P>Bopælsstedets behandling af ansøgning </P>  \r\n\r\n<P CLASS=PUNKT> <B>24.</B> Bopælsstedets institution skal snarest muligt og  \r\n\r\n inden 3 dage efter ansøgeren har rettet henvendelse foranledige en lægelig  \r\n\r\n kontrolundersøgelse af den pågældende. Den kontrollerende læge skal udfærdige  \r\n\r\n en erklæring, som navnlig skal angive den forventede varighed af  \r\n\r\n uarbejdsdygtigheden. Denne erklæring udfærdiges på blanket E 116. </P>  \r\n\r\n<P CLASS=PUNKT> <B>25.</B> Bopælsstedets institution skal inden 3 dage efter  \r\n\r\n dato for udfærdigelse af blanket E 116 (kontrolundersøgelsen) sende denne til  \r\n\r\n den kompetente institution. Hertil anvendes blanket E 115. Bopælsstedets  \r\n\r\n institution skal på blanket E 115 i rubrik 7 oplyse, hvorvidt formaliteterne  \r\n\r\n for anmeldelse og dokumentation af sygdom efter bopælsstedets lovgivning ikke  \r\n\r\n er opfyldt. Der er i art. 18 i 574/72 hjemmel til, at dagpengene kan  \r\n\r\n udbetales af bopælsstedets institution for den kompetente institutions  \r\n\r\n regning. Det vil fremgå af rubrik 9 og 10 i blanket E 115, hvorvidt  \r\n\r\n bopælsstedets institution er villig til at udbetale dagpengene til den  \r\n\r\n pågældende for den kompetente institutions regning. </P>  \r\n\r\n<P CLASS=PUNKT> <B>26.</B> Bopælsstedets institution skal endvidere på  \r\n\r\n anmodning fra den kompetente institution lade arbejdstageren eller den  \r\n\r\n selvstændige erhvervsdrivende underkaste en administrativ eller lægelig  \r\n\r\n kontrol til konstatering af forlænget uarbejdsdygtighed. Denne kontrol  \r\n\r\n foretages i overensstemmelse med bopælsstedets lovgivning. Viser det sig, at  \r\n\r\n pågældende fortsat er uarbejdsdygtig gives meddelelse herom ved hjælp af  \r\n\r\n blanket E 115. Er pågældende påny arbejdsdygtig gives meddelelse herom både  \r\n\r\n til den kompetente institution samt til den pågældende ved hjælp af blanket E  \r\n\r\n 118. Herved træffer bopælsstedets institution en afgørelse på den kompetente  \r\n\r\n institutions vegne, og der skal derfor vedlægges en klagevejledning, som  \r\n\r\n angiver den kompetente institutions ankeadgang. </P>  \r\n\r\n<P>Den kompetente institutions behandling af ansøgning </P>  \r\n\r\n<P CLASS=PUNKT> <B>27.</B> Når den kompetente institution (i Danmark  \r\n\r\n kommunen) har modtaget ansøgning i form af blanket E 115 samt lægeerklæring i  \r\n\r\n form af blanket E 116 undersøges det om pågældende opfylder betingelserne for  \r\n\r\n tilkendelse af dagpenge efter den kompetente stats lovgivning. Det kan være,  \r\n\r\n at det af blanket 115 i rubrik 7 fremgår, at den pågældende ikke har  \r\n\r\n overholdt forskrifterne i bopælsstedets lovgivning. Såfremt forskrifterne  \r\n\r\n efter den lovgivning, som anvendes af den kompetente institutution heller  \r\n\r\n ikke er opfyldt eller betingelserne i øvrigt for udbetaling af dagpenge ikke  \r\n\r\n er opfyldt giver den kompetente institution meddelelse herom til pågældende  \r\n\r\n ved hjælp af blanket E 118 bilagt klagevejledning samt sender en genpart til  \r\n\r\n bopælsstedets institution. </P>  \r\n\r\n<P CLASS=PUNKT> <B>28.</B> Den kompetente institution vil være bundet af den  \r\n\r\n lægelige vurdering om uarbejdsdygtigheden samt varigheden heraf, som er  \r\n\r\n truffet af bopælsstedets læge og som vil fremgå af blanket E 116. Den  \r\n\r\n kompetente institution har imidlertid mulighed for selv at udpege den læge,  \r\n\r\n der skal foretage den lægelige undersøgelse af pågældende i henhold til art.  \r\n\r\n 18, stk. 5. i 574/72. </P>  \r\n\r\n<P CLASS=PUNKT> <B>29.</B> Såfremt betingelserne for tilkendelse af dagpenge  \r\n\r\n er opfyldt, gives meddelelse herom til bopælsstedets institution ved hjælp af  \r\n\r\n blanket E 117. Det vil her fremgå for hvilken periode, der kan udbetales  \r\n\r\n dagpenge. Der vil samtidig blive oplyst, hvorledes ydelsen vil blive  \r\n\r\n udbetalt. Samtidig kan den kompetente institution i rubrik 7 give meddelelse  \r\n\r\n om der ønskes foretaget ny lægeundersøgelse eller en lægelig kontrol til  \r\n\r\n afgørelse af en eventuel forlængelse af udbetaling. </P>  \r\n\r\n<P>Særligt for søfolk </P>  \r\n\r\n<P CLASS=PUNKT> <B>30.</B> Der findes særlige lovvalgsbestemmelser i 1408/71,  \r\n\r\n der afgør, hvilken af medlemsstaternes lovgivning personer, der er  \r\n\r\n erhvervsmæssigt beskæftiget om bord på et skib, skal være omfattet af. Der  \r\n\r\n henvises til hæfte 1. vedr. lovvalgsbestemmelserne. Når det er fastslået, at  \r\n\r\n Danmark er kompetent stat, og det dermed er dagpengeloven, der skal finde  \r\n\r\n anvendelse, administreres de danske regler af Søfartsstyrelsen i  \r\n\r\n overensstemmelse med de regler, som er fastsat i bekendtgørelsen om dagpenge  \r\n\r\n til søfarende ved sygdom og fødsel. Det fremgår af § 22, stk. 4. i  \r\n\r\n bekendtgørelsen, at søfarende, der har opbrugt retten til at få udbetalt  \r\n\r\n dagpenge fra Søfartsstyrelsen, overgår til at få udbetalt dagpenge efter  \r\n\r\n dagpengeloven, såfremt de tager ophold her i landet og iøvrigt opfylder  \r\n\r\n betingelserne for at få udbetalt dagpenge efter dagpengeloven. Søfarende, der  \r\n\r\n har bopæl på en anden medlemsstats område, og som er omfattet af  \r\n\r\n personkredsen i 1408/71 overgår også til at få udbetalt dagpenge efter  \r\n\r\n dagpengeloven. Dette fremgår af art. 19 i 1408/71 og er nærmere omtalt under  \r\n\r\n pkt. 15. </P>  \r\n\r\n<P>Særlige regler for grænsearbejdere </P>  \r\n\r\n<P CLASS=PUNKT> <B>31.</B> Personer, der er helt arbejdsløse og som under  \r\n\r\n deres seneste beskæftigelse opfyldte definitionen på en grænsearbejder, har  \r\n\r\n ret til kontantydelser ved sygdom og moderskab efter lovgivningen i den  \r\n\r\n medlemsstat, hvor pågældende er bosat. (grænsearbejderdefinitionen er  \r\n\r\n beskrevet i hæfte 1) Pågældende bliver stillet, som om han under den seneste  \r\n\r\n beskæftigelse var omfattet af bopælslandets lovgivning. Dette fremgår af art.  \r\n\r\n 25 stk. 2. i 1408/71. </P>  \r\n\r\n<P>-------------------------------------------------------------------- </P>  \r\n\r\n<P>AFSNIT 5. FLYTNING TIL EN ANDEN MEDLEMSSTATS OMRÅDE </P>  \r\n\r\n<P>Indledning </P>  \r\n\r\n<P CLASS=PUNKT> <B>32.</B> Personer, som modtager kontantydelser (dagpenge) i  \r\n\r\n anledning af sygdom eller moderskab, og som ønsker at flytte til en anden  \r\n\r\n medlemsstats område, kan fortsat få udbetalt dagpengene af den kompetente  \r\n\r\n institution. Det er et krav, at den kompetente institution har givet sin  \r\n\r\n tilladelse til flytningen. Dette fremgår af art. 22, stk. 1. i 1408/71. Det  \r\n\r\n er samtidig i art. 22, stk. 2. fastslået, at den kompetente institution kun  \r\n\r\n kan nægte den krævede tilladelse, såfremt det godtgøres, at flytningen må  \r\n\r\n antages at bringe den pågældendes helbredstilstand i fare eller vanskeliggøre  \r\n\r\n en gennemførelse af en eventuel lægebehandling. </P>  \r\n\r\n<P>Flytning fra Danmark </P>  \r\n\r\n<P CLASS=PUNKT> <B>33.</B> Personer, som modtager danske dagpenge i anledning  \r\n\r\n af sygdom eller fødsel, kan fortsat få udbetalt de danske dagpenge ved  \r\n\r\n flytning til en anden medlemsstat, såfremt betingelserne herfor iøvrigt er  \r\n\r\n opfyldt. Vedr. den praktiske fremgangsmåde henvises til afsnit 4. </P>  \r\n\r\n<P>Flytning til Danmark </P>  \r\n\r\n<P CLASS=PUNKT> <B>34.</B> Personer, som modtager kontantydelser efter en  \r\n\r\n anden medlemsstats lovgivning, skal ved flytning til Danmark fortsat have  \r\n\r\n udbetalt disse ydelser i overensstemmelse med lovgivningen i den stat, hvis  \r\n\r\n lovgivning pgl. var omfattet af før flytning. Såfremt der i kraft af den  \r\n\r\n seneste beskæftigelse ikke længere er ret til ydelser efter denne stats  \r\n\r\n lovgivning, ophører pgl. dermed med at være omfattet af den stats lovgivning.  \r\n\r\n Herefter bliver pgl. omfattet af den medlemsstats lovgivning, hvor pgl. har  \r\n\r\n bopæl. Dette fremgår af art. 13, stk. 2, f) i 1408/71, som blev indføjet ved  \r\n\r\n ændringsforordning 2195/91. En person, som er ophørt med at være omfattet af  \r\n\r\n en medlemsstats lovgivning, og som har bopæl i Danmark, vil være omfattet af  \r\n\r\n dansk lovgivning. Datoen samt betingelserne for, hvornår en person er ophørt  \r\n\r\n med at være omfattet af en anden medlemsstats lovgivning, skal oplyses af den  \r\n\r\n institution, som var kompetent til at udbetale ydelsen. Dette fremgår af art.  \r\n\r\n 10b i 574/72, som blev indføjet ved ændringsforordning 2195/91. Herefter er  \r\n\r\n det betingelserne i dagpengeloven, som afgør, om der er ret til danske  \r\n\r\n dagpenge. Ved afgørelse af, om der er ret til danske dagpenge anvendes  \r\n\r\n sammenlægningsbestemmelsen, som er omtalt under afsnit 3. pkt. 16 - 17. Den  \r\n\r\n periode, hvori der er udbetalt dagpenge efter en anden medlemsstats  \r\n\r\n lovgivning, medregnes under dagpengelovens varighedsbegrænsning som om det  \r\n\r\n var en periode, hvori der var udbetalt danske dagpenge. </P>  \r\n\r\n<P>-------------------------------------------------------------------- </P>  \r\n\r\n<P>AFSNIT 6. MIDLERTIDIGT OPHOLD </P>  \r\n\r\n<P>Arbejdstagere og selvstændige erhvervsdrivende </P>  \r\n\r\n<P CLASS=PUNKT> <B>35.</B> Arbejdstagere og selvstændige erhvervdrivende, som  \r\n\r\n opfylder de i en medlemsstats lovgivning foreskrevne betingelser for ret til  \r\n\r\n ydelser, har ret til at få udbetalt kontantydelser (dagpenge) fra den  \r\n\r\n kompetente institution ved midlertidigt ophold i en anden medlemsstat. Dette  \r\n\r\n fremgår af art. 22, stk. 1. a) ii) i 1408/71. </P>  \r\n\r\n<P CLASS=PUNKT> <B>36.</B> For at opnå kontantydelser anvendes den samme  \r\n\r\n fremgangsmåde, som finder anvendelse ved bopæl i anden medlemsstat end den  \r\n\r\n kompetente stat. Dette er fastslået i art. 24 i 574/71. Fremgangsmåden er  \r\n\r\n nærmere beskrevet i afsnit 4 under pkt. 22 - 29. For personer, som opholder  \r\n\r\n sig midlertidigt i en anden medlemsstat uden at være erhvervsmæssigt  \r\n\r\n beskæftiget der, er der dog ikke pligt til at fremlægge dokumentation for  \r\n\r\n arbejdsophør. Der skal dog fremlægges erklæring om uarbejdsdygtighed. </P>  \r\n\r\n<P>Særlige regler for arbejdsløse </P>  \r\n\r\n<P CLASS=PUNKT> <B>37.</B> Arbejdsløse, der rejser til en anden medlemsstat  \r\n\r\n for at søge arbejde, har ret til at få udbetalt kontantydelser ved sygdom  \r\n\r\n (sygedagpenge), såfremt de i 1408/71 i art. 69, stk. 1, a) angivne  \r\n\r\n betingelser er opfyldt. Dette fremgår af art. 25, stk. 1 i 1408/71. Hvorvidt  \r\n\r\n de i art. 69, stk. 1, a) angivne betingelser er opfyldt vil fremgå af blanket  \r\n\r\n E 303, som er en attest om bevarelse af ret til arbejdsløshedsydelser.  \r\n\r\n Betingelserne og grænserne for bevarelse af ret til ydelser er nærmere  \r\n\r\n beskrevet i hæfte 6. vedrørende ydelser ved arbejdsløshed. </P>  \r\n\r\n<P CLASS=PUNKT> <B>38.</B> Den praktiske fremgangsmåde ved anvendelse af  \r\n\r\n bestemmelserne om arbejdsløses ret til sygedagpenge er fastlagt i art. 26 i  \r\n\r\n 574/71. For at opnå denne ret, skal den arbejdsløse fremlægge attest E 119  \r\n\r\n for opholdsstedets institution. Attest E 119 udstedes af den kompetente  \r\n\r\n institution før afrejse. ( I Danmark udstedes E 119 af den arbejdsløses  \r\n\r\n bopælskommune) Foreligger der ikke attest E 119, skal opholdsstedets  \r\n\r\n institution rette henvendelse til den kompetente institution for at  \r\n\r\n fremskaffe den. Attest E 119 skal angive den periode, i hvilken der er ret  \r\n\r\n til sygedagpenge. Det skal tillige fremgå, hvorvidt kontantydelserne vil  \r\n\r\n blive udbetalt af den kompetente institution eller skal udbetales af  \r\n\r\n opholdsstedets institution for den kompetente institutions regning. </P>  \r\n\r\n<P CLASS=PUNKT> <B>39.</B> Iøvrigt anvendes samme fremgangsmåde som omtalt  \r\n\r\n under afsnit 4 pkt. 22 - 29. Det skal dog bemærkes, at bopælsstedets  \r\n\r\n institution - inden 3 dage efter at den arbejdsløse har rettet henvendelse -  \r\n\r\n skal underrette den kompetente sygeforsikringsinstitution, den kompetente  \r\n\r\n institution for arbejdsløshedsforsikring samt den institution, som den  \r\n\r\n arbejdsløse er tilmeldt som arbejdssøgende. Underretningen skal indeholde  \r\n\r\n oplysninger om tidspunkt for arbejdsudygtighedens indtræden samt ophør. </P>  \r\n\r\n<P CLASS=PUNKT> <B>40.</B> Hvis sygdomsperioden udstrækkes ud over det  \r\n\r\n tidsrum, som er fastsat i attest E 119 for ret til ydelser, skal  \r\n\r\n sygeforsikringsinstitutionen på opholdsstedet give meddelelse til den  \r\n\r\n kompetente sygeforsikringsinstitution samt til den kompetente  \r\n\r\n arbejdsløshedsinstitution om man anser betingelserne for fortsat udredelse af  \r\n\r\n sygedagpenge for opfyldt samt en begrundelse herfor. Tillige skal vedlægges  \r\n\r\n en udførlig lægeerklæring. Afgørelsen af, hvorvidt der forsat kan udbetales  \r\n\r\n sygedagpenge, træffes af den kompetente sygeforsikringsinstitution. Dette  \r\n\r\n fremgår af art. 26, stk. 6 i 574/72. </P>  \r\n\r\n<P>-------------------------------------------------------------------- </P>  \r\n\r\n<P>BILAG 1 </P>  \r\n\r\n<P>BLANKETVEJLEDNING </P>  \r\n\r\n<P>Dette bilag indeholder en gennemgang af de blanketter, der anvendes i  \r\n\r\n forbindelse med behandling af en dagpengesag. </P>  \r\n\r\n<P>Der er tillige i forbindelse med gennemgangen vedlagt en kopi af hver  \r\n\r\n blanket, således som blanketterne er optrykt i De Europæiske Fællesskabers  \r\n\r\n Tidende (blanketsamling), nr. L 192 af 15. juli 1986. Der er for øjeblikket  \r\n\r\n nedsat en arbejdsgruppe under Den Administrative Kommission, der har til  \r\n\r\n formål at gennemgå blanketterne med henblik på en revision. </P>  \r\n\r\n<P>E-blanketterne har en fuldstændig ensartet, trykt tekst i hver af  \r\n\r\n EF-staternes sprog. Når en blanket modtages på et fremmed sprog, kan teksten  \r\n\r\n altid læses ved hjælp af den blanket, som er udformet på modtagerens eget  \r\n\r\n sprog. </P>  \r\n\r\n<P>Den fælleseuropæiske blanketsamling og blanketterne kan købes hos J.H.  \r\n\r\n Schultz Information A/S, Herstedvang 10 - 12, 2620 Albertslund, telefon 43 63  \r\n\r\n 23 00, lokal 275 eller 276. </P>  \r\n\r\n<P>-------------------------------------------------------------------- </P>  \r\n\r\n<P>BLANKET E 115 </P>  \r\n\r\n<P>Begæring om kontantydelser på grund af uarbejdsdygtighed </P>  \r\n\r\n<P>Der henvises til denne vejlednings afsnit 4. </P>  \r\n\r\n<P>Denne blanket anvendes af bopæls- eller opholdstedets institution ved  \r\n\r\n ansøgning om udbetaling af dagpenge. Blanketten sendes til den kompetente  \r\n\r\n institution, som er den institution, der er forpligtet til at udbetale  \r\n\r\n ydelserne. </P>  \r\n\r\n<P>Blanket E 115 udgør en helhed sammen med blanketterne E 116, E 117 og E  \r\n\r\n 118. </P>  \r\n\r\n<P>Blanketten anvendes i 2 situationer : </P>  \r\n\r\n<P>Afsnit A ( rubrik 4 - 10 ): Meddelelse om begæring om kontantydelser på  \r\n\r\n grund af uarbejdsdygtighed i tilfælde af sygdom, moderskab, arbejdsulykke  \r\n\r\n eller erhvervssygdom. </P>  \r\n\r\n<P>Afsnit B ( rubrik 11 - 11.3 ): Meddelelse om uarbejdsdygtighedens  \r\n\r\n forlængede varighed. </P>  \r\n\r\n<P>Blanketten vedlægges i almindelighed en lægeerklæring om pågældendes  \r\n\r\n uarbejdsdygtighed (jf. blanket E 116) </P>  \r\n\r\n<P>Danmark kompetent stat </P>  \r\n\r\n<P>Ved indgivelse af ansøgning om kontantydelser (dagpenge) i bopæls- eller  \r\n\r\n opholdsstaten sender bopæls- eller opholdsstedets institution blanket E 115  \r\n\r\n vedlagt lægeerklæring (blanket E 116) til vedkommende danske  \r\n\r\n socialforvaltning som kompetent institution ( jf. pkt. 10 i vejledningen ).  \r\n\r\n</P>  \r\n\r\n<P>Danmark bopæls- eller opholdsstat </P>  \r\n\r\n<P>Vedkommende socialforvaltning som bopæls- eller opholdsstedets institution  \r\n\r\n ( jf. pkt. 11 i vejledningen ) sender blanket E 115 (vedlagt lægeerklæring)  \r\n\r\n til den kompetente institution i pågældende anden medlemsstat. </P>  \r\n\r\n<P>Vedrører blanketten en arbejdsløs, skal den udstedes i 3 eksemplarer, jf.  \r\n\r\n iøvrigt den indledende tekst til blanketten samt pkt. 39 i vejledningen. </P>  \r\n\r\n<P>Ved ansøgning om kontantydelser (dagpenge) fra en anden medlemsstat  \r\n\r\n udfyldes blankettens rubrik 1-5, 7-10 og 12. </P>  \r\n\r\n<P>Ved meddelelse om uarbejdsdygtighedens forlængede varighed udfyldes  \r\n\r\n blankettens rubrik 1-3 og 11-12. </P>  \r\n\r\n<P>-------------------------------------------------------------------- </P>  \r\n\r\n<P>BLANKET E 116 </P>  \r\n\r\n<P>Lægeerklæring vedrørende uarbejdsdygtighed </P>  \r\n\r\n<P>( sygdom, moderskab, arbejdsulykke, erhvervssygdom ) </P>  \r\n\r\n<P>Der henvises til denne vejlednings afsnit 4. </P>  \r\n\r\n<P>Denne blanket anvendes i forbindelse med udstedelse af blanket E 115 til  \r\n\r\n brug ved ansøgning om kontantydelser (dagpenge). </P>  \r\n\r\n<P>-------------------------------------------------------------------- </P>  \r\n\r\n<P>BLANKET E 117 </P>  \r\n\r\n<P>Tilståelse af kontantydelser i tilfælde af uarbejdsdygtighed </P>  \r\n\r\n<P>Der henvises til denne vejlednings afsnit 4. </P>  \r\n\r\n<P>Denne blanket anvendes ved tilståelse og afslag på en ansøgning om  \r\n\r\n kontantydelser i de tilfælde, hvor ansøgeren har bopæl eller opholder sig i  \r\n\r\n en anden medlemsstat end den kompetente stat. Ved afslag suppleres blanketten  \r\n\r\n med blanket E 118. </P>  \r\n\r\n<P>Danmark kompetent stat </P>  \r\n\r\n<P>Blanket E 117 udfyldes af socialforvaltningen som kompetent institution  \r\n\r\n (jf. pkt. 10 i vejledningen). Blanketten sendes til bopæls- eller  \r\n\r\n opholdsstedets institution som svar på blanket E 115, jf. iøvrigt den  \r\n\r\n indledende tekst til blanketten. </P>  \r\n\r\n<P>Opmærksomheden henledes på rubrik 5.4 og 5.5, der vedrører udbetaling af  \r\n\r\n dagpenge fra arbejdsgiveren. </P>  \r\n\r\n<P>Rubrik udfyldes i de tilfælde, hvor aftale er indgået jf. rubrik 5.3 med  \r\n\r\n bopæls- eller opholdsstedets institution om udbetaling af dagpenge for dansk  \r\n\r\n regning. </P>  \r\n\r\n<P>Danmark bopæls- eller opholdsstat </P>  \r\n\r\n<P>Den kompetente institution i pågældende EF-stat sender blanket E 117 til  \r\n\r\n vedkommende danske socialforvaltning, som er bopæls- eller opholdsstedets  \r\n\r\n institution ( jf. pkt. 11 i vejledningen ). Det vil fremgå af rubrik 4,  \r\n\r\n hvorvidt der er tilstået kontantydelser samt for hvilken periode. Det vil  \r\n\r\n fremgå af rubrik 7, hvorvidt der kræves en lægelig kontrolundersøgelse. </P>  \r\n\r\n<P>Udbetaling af danske dagpenge for den kompetente institutions regning jf.  \r\n\r\n rubrik 6 samt rubrik 5.3, forudsætter aftale herom. </P>  \r\n\r\n<P>-------------------------------------------------------------------- </P>  \r\n\r\n<P>BLANKET E 118 </P>  \r\n\r\n<P>Meddelelse om ikke-anerkendelse eller ophør af uarbejdsdygtighed </P>  \r\n\r\n<P>Der henvises til denne vejlednings afsnit 4. </P>  \r\n\r\n<P>Denne blanket anvendes i forbindelse med afslag på en ansøgning om  \r\n\r\n kontantydelser (dagpenge) fra en person, der er bosat eller opholder sig i en  \r\n\r\n anden medlemsstat end den kompetente stat. </P>  \r\n\r\n<P>Blanketten kan udstedes af såvel den kompetente institution som af bopæls-  \r\n\r\n eller opholdsstedets institution. </P>  \r\n\r\n<P>Udstedes blanketten af den kompetente institution sker dette i forbindelse  \r\n\r\n med udstedelse af blanket E 117. </P>  \r\n\r\n<P>Udstedes blanketten af bopæls- eller opholdsstedets institution, sker  \r\n\r\n dette i forbindelse med (tidligere) udstedelse af blanket E 115 og blanket E  \r\n\r\n 116. I sidste tilfælde anses meddelelsen til arbejdstageren for en afgørelse  \r\n\r\n truffet på den kompetente institutions vegne. </P>  \r\n\r\n<P>Blanketten udstedes i 2 eksemplarer ( 1 eksemplar til institutionen i  \r\n\r\n vedkommende anden medlemsstat, 1 eksemplar til arbejdstageren eller den  \r\n\r\n selvstændige erhvervsdrivende). </P>  \r\n\r\n<P>Vedrører blanketten en arbejdsløs, skal den udstedes i 4 eksemplarer, jf.  \r\n\r\n iøvrigt den indledende tekst til blanketten. </P>  \r\n\r\n<P>Danmark kompetent stat </P>  \r\n\r\n<P>Vedkommende socialforvaltning som kompetent institution (jf. pkt. 10 i  \r\n\r\n vejledningen), udsteder blanket E 118 i forbindelse med udstedelse af blanket  \r\n\r\n E 117 (afslag). 1 eksemplar af blanketten vedlægges blanket E 117 til bopæls-  \r\n\r\n eller opholdsstedets institution i vedkommende anden medlemsstat, og 1  \r\n\r\n eksemplar af blanketten sendes til arbejdstageren eller den selvstændige  \r\n\r\n erhversdrivende. </P>  \r\n\r\n<P>Danmark bopæls- eller opholdsstat </P>  \r\n\r\n<P>Vedkommende socialforvaltning som bopæls- eller opholdsstedets institution  \r\n\r\n (jf. pkt. 11 i vejledningen) kan udstede blanket E 118. 1 eksemplar af  \r\n\r\n blanketten sendes til den kompetente institution i vedkommende anden  \r\n\r\n medlemsstat, og 1 eksemplar af blanketten sendes til arbejdstageren eller den  \r\n\r\n selvstændige erhvervsdrivende. Meddelelsen til arbejdstageren eller den  \r\n\r\n selvstændige erhvervsdrivende anses for en afgørelse truffet på den  \r\n\r\n kompetente institutions vegne. </P>  \r\n\r\n<P>-------------------------------------------------------------------- </P>  \r\n\r\n<P>BLANKET E 119 </P>  \r\n\r\n<P>Attest om arbejdsløses og deres familiemedlemmers ret til ydelser fra  \r\n\r\n syge- og moderskabsforsikringen </P>  \r\n\r\n<P>Der henvises til denne vejlednings afsnit 6. </P>  \r\n\r\n<P>Denne blanket har primært til formål at dokumentere ret til naturalydelser  \r\n\r\n (sygehjælp m.v.) for en arbejdsløs, der søger arbejde i en anden medlemsstat  \r\n\r\n end den kompetente stat, hvor pgl. er arbejdsløsheds- og sygeforsikret. </P>  \r\n\r\n<P>Blanket E 119 dokumenterer endvidere ret til kontantydelser (dagpenge) i  \r\n\r\n anledning af sygdom. </P>  \r\n\r\n<P>Danmark kompetent stat </P>  \r\n\r\n<P>Blanketten udstedes af den arbejdsløses bopælskommune som kompetent  \r\n\r\n institution for så vidt angår naturalydelser. </P>  \r\n\r\n<P>Blankettens rubrik 6 - 9 vedrører kontantydelser og udfyldes af  \r\n\r\n socialforvaltningen i bopælskommunen. (jf. pkt. 10 i vejledningen) </P>  \r\n\r\n<P>Rubrik 7.2 udfyldes kun, såfremt der foreligger aftale om, at bopæls-  \r\n\r\n eller opholdsstedets institution udbetaler kontantydelserne for dansk  \r\n\r\n regning. </P>  \r\n\r\n<P>Iøvrigt henvises til hæfte 2 vedr. sygehjælp, som i bilag 1 indeholder en  \r\n\r\n blanketvejledning. </P>  \r\n\r\n<P>-------------------------------------------------------------------- </P>  \r\n\r\n<P>BILAG 2 </P>  \r\n\r\n<P>Dette bilag indeholder medlemsstaternes angivelse af de kompetente  \r\n\r\n institutioner, således som det fremgår af den konsoliderede udgave af  \r\n\r\n forordning 1408/71 og forordning 574/72 i De Europæiske Fællesskabers  \r\n\r\n Tidende, nr. C 325 af 10.12.92 </P>  \r\n\r\n<P>(Udelades her) </P>  \r\n\r\n<P>-------------------------------------------------------------------- </P>  \r\n\r\n<P>BILAG 3 </P>  \r\n\r\n<P>Dette bilag indeholder medlemsstaternes angivelse af bopæls- og  \r\n\r\n opholdsstedets institutioner, således som det fremgår af den konsoliderede  \r\n\r\n udgave af forordning 1408/71 og forordning 574/72 i De Europæiske  \r\n\r\n Fællesskabers Tidende, nr. C 325 af 10.12.92. </P>  \r\n\r\n<P>(Udelades her) </P>  \r\n\r\n</DIV>",
    "isHistorical": true,
    "editorialNotes": [
        "(* 1) EF-forordning nr. 1408 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet, og EF-forordning nr. 574 af 21. marts 1972 om regler til gennemførelse af forordning nr. 1408/71.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19931915260"
        },
        {
            "displayName": "Entydig dokumentidentifikation",
            "displayValue": "CM013260"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "27/10/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19152"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "31/07/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}