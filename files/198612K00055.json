{
    "id": 112912,
    "title": "1986 LSF 55   FORSLAG TIL LOV OM AFGIFT AF KVÆLSTOFHOLDIG GØDNING ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 55 </P>  \r\n\r\n<P></P>  \r\n\r\n<P>Forslag til Lov om afgift af kvælstofholdig gødning </P>  \r\n\r\n<P></P>  \r\n\r\n<P>Fremsat af Camre (S) Hjortnæs (S) Gade (SF) Leif Hermann (SF) Tinning (VS)  \r\n\r\n</P>  \r\n\r\n<P></P>  \r\n\r\n<P>den 28. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Afgiftspligtigt vareområde og afgiftssats </P>  \r\n\r\n<P>§ 1. Der svares afgift til statskassen af gødning, som indeholder </P>  \r\n\r\n<P>mere end 3 pct. kvælstof (N). </P>  \r\n\r\n<P>Stk. 2. Ved gødning forstås teknisk behandlede stoffer, som er </P>  \r\n\r\n<P>bestemt til eller kan anvendes til fremme af planters vækst, og </P>  \r\n\r\n<P>hvis virkning helt eller overvejende beror på deres indhold af </P>  \r\n\r\n<P>plantenæringsstoffer. </P>  \r\n\r\n<P>Stk. 3. Der svares ikke afgift af varer, der uden tilsætning af </P>  \r\n\r\n<P>kvælstof er fremstillet af husdyrgødning, anden naturgødning, </P>  \r\n\r\n<P>kompost, renovation, slam fra spildevandsanlæg, spildevand og </P>  \r\n\r\n<P>lignende affaldsprodukter. </P>  \r\n\r\n<P>§ 2. Afgiften udgør 40 øre pr. kg kvælstof(N) i de afgiftspligtige </P>  \r\n\r\n<P>varer. </P>  \r\n\r\n<P>Registrerede virksomheder </P>  \r\n\r\n<P>§ 3. Den, der med henblik på salg fremstiller de i § 1, stk. 2, </P>  \r\n\r\n<P>nævnte varer, skal registreres hos toldvæsenet. </P>  \r\n\r\n<P>Stk. 2. Til de registrerede virksomheder udstedes et bevis for </P>  \r\n\r\n<P>registreringen. </P>  \r\n\r\n<P>§ 4. Lokaler, tanke m.v., som registrerede virksomheder benytter til </P>  \r\n\r\n<P>fremstilling og opbevaring af afgiftspligtige varer, hvoraf </P>  \r\n\r\n<P>afgiften ikke er berigtiget, skal være godkendt af toldvæsenet. </P>  \r\n\r\n<P>Stk. 2. Godkendelsen og virksomhedens registrering kan inddrages, </P>  \r\n\r\n<P>hvis lokalerne m.v. anvendes eller indrettes på en sådan måde, at </P>  \r\n\r\n<P>toldvæsenets kontrol efter § 18 ikke kan udføres på rimelig måde. </P>  \r\n\r\n<P>§ 5. Registrerede virksomheder er berettigede til at indføre eller </P>  \r\n\r\n<P>fra andre registrerede virksomheder at modtage afgiftpligtige </P>  \r\n\r\n<P>varer, uden at afgiften er berigtiget. </P>  \r\n\r\n<P>Afgiftsperiode og opgørelse af den afgiftspligtige mængde </P>  \r\n\r\n<P>§ 6. Afgiftsperioden er måneden. </P>  \r\n\r\n<P>§ 7. Registrerede virksomheder skal opgøre den afgiftspligtige mængde </P>  \r\n\r\n<P>for en afgiftsperiode som kvælstofmængden i de afgiftspligtige </P>  \r\n\r\n<P>varer, der er udleveret fra virksomheden i perioden. </P>  \r\n\r\n<P>Stk. 2. Opgørelen specificeres efter regler, der fastsættes af </P>  \r\n\r\n<P>toldvæsenet. </P>  \r\n\r\n<P>§ 8. I den afgiftspligtige mængde opgjort efter § 7 fradrages: </P>  \r\n\r\n<P>1) varer, der tilføres en anden registreret virksomhed efter § 5, </P>  \r\n\r\n<P>2) varer, der udføres til udlandet, </P>  \r\n\r\n<P>3) varer, der i den registrerede virksomhed eller under transport til </P>  \r\n\r\n<P>eller fra denne er gået tabt ved indbrud, brand, forlis eller </P>  \r\n\r\n<P>brækage, </P>  \r\n\r\n<P>4) varer, der returneres til virksomheden, såfremt køberen godtgøres </P>  \r\n\r\n<P>varernes pris indbefattet afgiften, og </P>  \r\n\r\n<P>5) varer, der leveres afgiftsfrit efter § 9. </P>  \r\n\r\n<P>Stk. 2. Ministeren for skatter og afgifter kan fastsætte </P>  \r\n\r\n<P>kontrolforskrifter for fradrag efter stk. 1. </P>  \r\n\r\n<P>Afgiftsfritagelse og afgiftsgodtgørelse </P>  \r\n\r\n<P>§ 9. Ministeren for skatter og afgifter kan fastsætte regler om </P>  \r\n\r\n<P>afgiftsfritagelse for varer, der af registrerede virksomheder </P>  \r\n\r\n<P>leveres til de i toldlovens § 22 nævnte diplomatiske </P>  \r\n\r\n<P>repræsentationer, internationale institutioner m.v. samt de hertil </P>  \r\n\r\n<P>knyttede personer. </P>  \r\n\r\n<P>Stk. 2. Toldvæsenet kan meddele virksomheder bevilling til </P>  \r\n\r\n<P>afgiftsfritagelse for afgiftspligtige varer, som leveres af </P>  \r\n\r\n<P>registrerede virksomheder til andre formål end nævnt i § 1, stk. </P>  \r\n\r\n<P>2, hvis afgiften udgør mindst 1.000 kr. årligt. </P>  \r\n\r\n<P>Stk. 3. Toldvæsenet kan fastsætte regnskabs- og kontrolforskrifter </P>  \r\n\r\n<P>for afgiftsfritagelse efter stk. 1 og 2. </P>  \r\n\r\n<P>§ 10. Toldvæsenet kan meddele bevilling til godtgørelse af afgiften </P>  \r\n\r\n<P>af afgiftsberigtigede varer, der udføres til udlandet eller </P>  \r\n\r\n<P>leveres til andre formål end nævnt i § 1, stk. 2, hvis afgiften </P>  \r\n\r\n<P>udgør mindst 1.000 kr. årligt. </P>  \r\n\r\n<P>Stk. 2. Toldvæsenet kan fastsætte regnskabs- og kontrolforskrifter </P>  \r\n\r\n<P>for bevillinger efter stk. 1. </P>  \r\n\r\n<P>Afgift af varer, der indføres fra udlandet </P>  \r\n\r\n<P>§ 11. Af varer, der indføres fra udlandet, svares afgift i </P>  \r\n\r\n<P>forbindelse med indførslen, medmindre varerne indføres efter § 5. </P>  \r\n\r\n<P>Indføreren skal angive varernes afgiftspligtige mængde for </P>  \r\n\r\n<P>toldvæsenet. Afgiften afregnes efter reglerne i toldlovens kapitel </P>  \r\n\r\n<P>8. </P>  \r\n\r\n<P>Stk. 2. Ved indførsel af varer indrømmes afgiftsfrihed i samme omfang </P>  \r\n\r\n<P>og under tilsvarende betingelser som fastsat for afgiftsfrihed </P>  \r\n\r\n<P>efter merværdiafgiftslovens § 29, stk. 3. </P>  \r\n\r\n<P>Regnskabsbestemmelser </P>  \r\n\r\n<P>§ 12. Registrerede virksomheder skal føre regnskab over fremstilling, </P>  \r\n\r\n<P>tilgang og udlevering af afgiftspligtige varer. Virksomhederne </P>  \r\n\r\n<P>skal holde lageret af afgiftsberigtigede varer adskilt fra lageret </P>  \r\n\r\n<P>af uberigtigede varer. </P>  \r\n\r\n<P>Stk. 2. Toldvæsenet fastsætter nærmere regler om de registrerede </P>  \r\n\r\n<P>virksomheders </P>  \r\n\r\n<P>1) udlevering af varer, hvoraf afgiften ikke berigtiges, </P>  \r\n\r\n<P>2) fakturaudstedelse og </P>  \r\n\r\n<P>3) regnskabsførelse. </P>  \r\n\r\n<P>Stk. 3. De registrerede virksomheder skal opbevare </P>  \r\n\r\n<P>regnskabsmateriale, herunder fakturaer, fakturakopier og </P>  \r\n\r\n<P>opgørelser, i 5 år efter regnskabsårets udløb. </P>  \r\n\r\n<P>Afregning af afgiften </P>  \r\n\r\n<P>§ 13. Registrerede virksomheder skal efter udløbet af hver måned og </P>  \r\n\r\n<P>senest den 15. i den følgende måned til toldvæsenet angive den </P>  \r\n\r\n<P>afgiftspligtige mængde af de varer, hvoraf virksomheden skal </P>  \r\n\r\n<P>betale afgift, jf. §§ 7 og 8. Angivelsen skal være underskrevet af </P>  \r\n\r\n<P>virksomhedens ansvarlige ledelse. </P>  \r\n\r\n<P>Stk. 2. Afgives angivelsen ikke inden udløbet af den i stk. 1 nævnte </P>  \r\n\r\n<P>frist, kan toldvæsenet inddrage registreringen af virksomheden, </P>  \r\n\r\n<P>indtil den manglende angivelse er toldvæsenet i hænde. </P>  \r\n\r\n<P>§ 14. Afgiften for en måned skal indbetales til toldvæsenet inden </P>  \r\n\r\n<P>udgangen af den følgende måned. </P>  \r\n\r\n<P>Stk. 2. Betales afgiften ikke rettidigt, skal der betales 1,3 pct. i </P>  \r\n\r\n<P>månedlig rente for hver påbegyndt måned fra sidste rettidige </P>  \r\n\r\n<P>indbetalingsdag, dog mindst 10 kr. </P>  \r\n\r\n<P>Stk. 3. Ministeren for skatter og afgifter fastsætter nærmere regler </P>  \r\n\r\n<P>for afgiftens indbetaling. </P>  \r\n\r\n<P>§ 15. Toldvæsenet kan pålægge en virksomhed, der ikke betaler </P>  \r\n\r\n<P>afgiften rettidigt, at afgive den i § 13, stk. 1, omhandlede </P>  \r\n\r\n<P>angivelse for kortere perioder end en måned. </P>  \r\n\r\n<P>Stk. 2. Toldvæsenet kan endvidere pålægge en virksomhed, der ikke </P>  \r\n\r\n<P>betaler afgiften rettidigt, en kortere betalingsfrist end den, der </P>  \r\n\r\n<P>er nævnt i § 13, stk. 1, og kræve, at der stilles sikkerhed for </P>  \r\n\r\n<P>afgiftens betaling. </P>  \r\n\r\n<P>§ 16. Betales forfalden afgift ikke senest den 14. dag efter </P>  \r\n\r\n<P>betalingsfristens udløb, kan toldvæsenet inddrage registreringen </P>  \r\n\r\n<P>af virksomheden, indtil de forfaldne afgifter er betalt. </P>  \r\n\r\n<P>Stk. 2. Er der efter § 15 sket forkortelse af afgiftsperioden eller </P>  \r\n\r\n<P>betalingsfristen, og betales afgiften ikke rettidigt, kan </P>  \r\n\r\n<P>registreringen inddrages straks efter betalingsfristens udløb. </P>  \r\n\r\n<P>§ 17. Såfremt det konstateres, at en virksomhed har afgivet urigtig </P>  \r\n\r\n<P>angivelse til toldvæsenet, således at virksomheden har betalt for </P>  \r\n\r\n<P>lidt i afgift, afkræves virksomheden det skyldige beløb til </P>  \r\n\r\n<P>betaling 14 dage efter påkrav. </P>  \r\n\r\n<P>Stk. 2. Kan størrelsen af det afgiftsbeløb, som påhviler </P>  \r\n\r\n<P>virksomheden, ikke opgøres på grundlag af virksomhedens </P>  \r\n\r\n<P>regnskaber, kan toldvæsenet foretage en skønsmæssig ansættelse af </P>  \r\n\r\n<P>afgiftstilsvaret. Afgørelsen skal indeholde oplysning om den i </P>  \r\n\r\n<P>stk. 3 nævnte klageadgang. </P>  \r\n\r\n<P>Stk. 3. Virksomheden kan indbringe afgørelsen for det nævn, der er </P>  \r\n\r\n<P>nedsat efter § 37 i merværdiafgiftsloven. Begæring om indbringelse </P>  \r\n\r\n<P>for nævnet skal være fremsat over for toldvæsenet senest 4 uger </P>  \r\n\r\n<P>efter, at virksomheden er gjort bekendt med afgørelsen. </P>  \r\n\r\n<P>Stk. 4. Betales den skyldige afgift ikke rettidigt, skal der betales </P>  \r\n\r\n<P>1,3 pct. i månedlig rente for hver påbegyndt måned fra den 1. i </P>  \r\n\r\n<P>den måned, i hvilken beløbet skal betales af virksomheden, dog </P>  \r\n\r\n<P>mindst 10 kr. </P>  \r\n\r\n<P>Kontrolbestemmelser </P>  \r\n\r\n<P>§ 18. Toldvæsenet har til enhver tid mod behørig legitimation uden </P>  \r\n\r\n<P>retskendelse adgang til at foretage eftersyn i en </P>  \r\n\r\n<P>registreringspligtig virksomhed og til at efterse virksomhedens </P>  \r\n\r\n<P>varebeholdninger, forretningsbøger, øvrige regnskabsmateriale samt </P>  \r\n\r\n<P>korrespondance m.v. </P>  \r\n\r\n<P>Stk. 2. Virksomhedernes indehavere og de personer, der er beskæftiget </P>  \r\n\r\n<P>i virksomhederne, skal yde toldvæsenet fornøden vejledning og </P>  \r\n\r\n<P>hjælp ved foretagelsen af de i stk. 1 omhandlede eftersyn. </P>  \r\n\r\n<P>Stk. 3. Det i stk. 1 nævnte materiale skal på toldvæsenets begæring </P>  \r\n\r\n<P>udleves eller indsendes til toldvæsenet. </P>  \r\n\r\n<P>Stk. 4. Erhvervsdrivende skal på begæring meddele toldvæsenet </P>  \r\n\r\n<P>oplysning om deres indkøb af afgiftspligtige varer til </P>  \r\n\r\n<P>virksomheden. </P>  \r\n\r\n<P>Stk. 5. Toldvæsenet er berettiget til at foretage eftersyn af </P>  \r\n\r\n<P>varebeholdninger og regnskaber m.v. hos de i stk. 4 omhandlede </P>  \r\n\r\n<P>virksomheder. </P>  \r\n\r\n<P>§ 19. Offentlige myndigheder skal på begæring meddele toldvæsenet </P>  \r\n\r\n<P>enhver oplysning til brug ved registrering af og kontrol med </P>  \r\n\r\n<P>virksomheder, der omfattes af loven. </P>  \r\n\r\n<P>Stk. 2. Politiet yder toldvæsenet bistand med kontrollens </P>  \r\n\r\n<P>gennemførelse. Justitsministeren kan efter forhandling med </P>  \r\n\r\n<P>ministeren for skatter og afgifter fastsætte nærmere regler herom. </P>  \r\n\r\n<P>§ 20. Ministeren for skatter og afgifter kan fastsætte de </P>  \r\n\r\n<P>bestemmelser om kontrolforanstaltninger, der er nødvendige til </P>  \r\n\r\n<P>lovens gennemførelse. </P>  \r\n\r\n<P>Straffebestemmelser </P>  \r\n\r\n<P>§ 21. Med bøde straffes den, der forsætligt eller groft uagtsomt: </P>  \r\n\r\n<P>1) afgiver urigtige eller vildledende oplysninger eller fortier </P>  \r\n\r\n<P>oplysninger til brug for afgiftskontrollen, </P>  \r\n\r\n<P>2) overtræder § 3, stk. 1, § 12, stk. 1 eller 3, § 13, stk. 1, § 18, </P>  \r\n\r\n<P>stk. 2, 3 eller 4, eller § 28, stk. 2, </P>  \r\n\r\n<P>3) undlader at efterkomme et påbud, der er meddelt efter § 15, stk. </P>  \r\n\r\n<P>1, </P>  \r\n\r\n<P>4) fortsætter driften af en afgiftspligtig virksomhed, efter at </P>  \r\n\r\n<P>toldvæsenet har inddraget registreringen efter § 4, stk. 2, § 13, </P>  \r\n\r\n<P>stk. 2, eller § 16, </P>  \r\n\r\n<P>5) anvender varer, der er fritaget efter § 9, stk. 2, til formål, der </P>  \r\n\r\n<P>ikke omfattes af denne bestemmelse, eller </P>  \r\n\r\n<P>6) overdrager, erhverver eller tilegner sig varer, hvoraf der ikke er </P>  \r\n\r\n<P>betalt afgift, som skulle have været betalt efter loven, eller </P>  \r\n\r\n<P>forsøger herpå. </P>  \r\n\r\n<P>Stk. 2. I forskrifter, der udstedes i medfør af loven, kan der </P>  \r\n\r\n<P>fastsætes straf af bøde for den, der forsætligt eller groft </P>  \r\n\r\n<P>uagtsomt overtræder bestemmelser i forskrifterne. </P>  \r\n\r\n<P>Stk. 3. Den, der begår en af de i stk. 1 nævnte overtrædelser med </P>  \r\n\r\n<P>forsæt til at unddrage statskassen afgift, straffes med bøde, </P>  \r\n\r\n<P>hæfte eller fængsel i indtil 2 år. </P>  \r\n\r\n<P>Stk. 4. For overtrædelser der begås af aktieselskaber, </P>  \r\n\r\n<P>anpartsselskaber, andelsselskaber eller lignende, kan der pålægges </P>  \r\n\r\n<P>selskabet som sådant bødeansvar. </P>  \r\n\r\n<P>§ 22. Skønnes en overtrædelse ikke at ville medføre højere straf end </P>  \r\n\r\n<P>bøde, kan ministeren for skatter og afgifter eller den, ministeren </P>  \r\n\r\n<P>bemyndiger dertil, tilkendegive den pågældende, at sagen kan </P>  \r\n\r\n<P>afgøres uden retslig forfølgning, såfremt den pågældende erkender </P>  \r\n\r\n<P>sig skyldig i overtrædelsen og erklærer sig rede til inden for en </P>  \r\n\r\n<P>nærmere angivet frist, der efter begæring kan forlænges, at betale </P>  \r\n\r\n<P>en i tilkendegivelsen angivet bøde. </P>  \r\n\r\n<P>Stk. 2. Med hensyn til den i stk. 1 nævnte tilkendegivelse finder </P>  \r\n\r\n<P>bestemmelsen i retsplejeloven om indhold af anklageskrift i </P>  \r\n\r\n<P>politisager tilsvarende anvendelse. </P>  \r\n\r\n<P>Stk. 3. Betales bøden i rette tid, eller bliver den efter vedtagelsen </P>  \r\n\r\n<P>inddrevet eller afsonet, bortfalder videre forfølgning. </P>  \r\n\r\n<P>Stk. 4. Når sager om de i § 21 nævnte overtrædelser indbringes for </P>  \r\n\r\n<P>domstolene, behandles de som politisager. Retsmidlerne i </P>  \r\n\r\n<P>retsplejelovens kapitel 73 kan anvendes i samme omfang som i </P>  \r\n\r\n<P>statsadvokatsager. </P>  \r\n\r\n<P>Andre bestemmelser </P>  \r\n\r\n<P>§ 23. Det nævn, der er nedsat efter § 37 i merværdiafgiftsloven, </P>  \r\n\r\n<P>træffer den endelige administrative afgørelse af: </P>  \r\n\r\n<P>1) Spørgsmål om varers afgiftspligt. </P>  \r\n\r\n<P>2) Spørgsmål om den afgiftspligtige mængde. </P>  \r\n\r\n<P>3) Klager over skønsmæssige ansættelser efter § 17, stk. 2. </P>  \r\n\r\n<P>§ 24. For betaling af afgift efter bestemmelserne i denne lov hæfter </P>  \r\n\r\n<P>den, der som ejer, forpagter eller lignende driver virksomheden </P>  \r\n\r\n<P>for egen regning. </P>  \r\n\r\n<P>§ 25. Den, der overdrager, erhverver, tilegner sig eller anvender </P>  \r\n\r\n<P>varer, hvoraf der ikke er betalt afgift, der skulle have været </P>  \r\n\r\n<P>betalt efter denne lov, skal betale afgift af varerne. </P>  \r\n\r\n<P>Stk. 2. Afgiften afkræves til betaling senest 14 dage efter påkrav. </P>  \r\n\r\n<P>Tilsvarende gælder, hvis en virksomhed har modtaget et for stort </P>  \r\n\r\n<P>beløb i afgiftsgodtgørelse efter § 10. </P>  \r\n\r\n<P>Stk. 3. Betales afgiften eller den for meget udbetalte </P>  \r\n\r\n<P>afgiftsgodtgørelse ikke rettidigt, skal der betales 1,3 pct. i </P>  \r\n\r\n<P>månedlig rente for hver påbegyndt måned fra den 1. i den måned, i </P>  \r\n\r\n<P>hvilken beløbet skal betales, dog mindst 10 kr. </P>  \r\n\r\n<P>§ 26. Med hensyn til bestemmelserne i denne lov sidestilles Færøerne </P>  \r\n\r\n<P>og Grønland samt Københavns Frihavn med udlandet. </P>  \r\n\r\n<P>Overgangs- og ikrafttrædelsesbestemmelser </P>  \r\n\r\n<P>§ 27. Loven træder i kraft 10 dage efter bekendtgørelsen i </P>  \r\n\r\n<P>Lovtidende. </P>  \r\n\r\n<P>Stk. 2. Loven finder anvendelse på varer, der efter lovens </P>  \r\n\r\n<P>ikrafttræden udleveres fra registrerede virksomheder eller angives </P>  \r\n\r\n<P>til fortoldning. </P>  \r\n\r\n<P>Stk. 3. Loven finder ikke anvendelse på varer, der udleveres fra </P>  \r\n\r\n<P>registrerede virksomhed eller angives til fortoldning efter den </P>  \r\n\r\n<P>30. juni 1989. </P>  \r\n\r\n<P>§ 28. Virksomheder, der fremstiller de i § 1 nævnte varer, skal </P>  \r\n\r\n<P>anmelde sig til registrering hos toldvæsenet senest 5 dage efter </P>  \r\n\r\n<P>bekendtgørelsen i Lovtidende. </P>  \r\n\r\n<P>Stk. 2. De i stk. 1 nævnte virksomheder skal inden 1 uge efter lovens </P>  \r\n\r\n<P>ikrafttræden fremsende en opgørelse til toldvæsenet over </P>  \r\n\r\n<P>lagerbeholdningen af afgiftspligtige varer ved lovens </P>  \r\n\r\n<P>ikrafttræden. </P>  \r\n\r\n<P>Stk. 3. Ministeren for skatter og afgifter fastsætter de nærmere </P>  \r\n\r\n<P>regler for opgørelsen efter stk. 2. </P>  \r\n\r\n<P>§ 29. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Lovforslaget er en genfremsættelse af et i folketingsåret 1985-86 </P>  \r\n\r\n<P>fremsat forslag, se Folketingstidende 1985-86, forhandlingerne sp. </P>  \r\n\r\n<P>10758, sp. 10925 ff, sp. 11811 ff og sp. 12238 ff, tillæg A sp. </P>  \r\n\r\n<P>6063 ff samt tillæg B sp. 2091 f og sp. 2243 f. </P>  \r\n\r\n<P>Det årlige forbrug af kvælstofgødning udgør for tiden ca. 400.000 </P>  \r\n\r\n<P>tons. Det forventes, at der i de kommende år vil ske en reduktion </P>  \r\n\r\n<P>af forbruget i landbruget, navnlig som følge af bedre anvendelse </P>  \r\n\r\n<P>af naturgødningen og mere rationel styring af handelsgødningens </P>  \r\n\r\n<P>dosering. </P>  \r\n\r\n<P>En afgift på 40 øre pr. kg kvælstof kan derfor med nogen usikkerhed </P>  \r\n\r\n<P>anslås at indbringe i alt 450 mill. kr. i perioden 1. juli 1986 </P>  \r\n\r\n<P>til 30. juni 1989, hvilket ifølge bemærkningerne til forslaget til </P>  \r\n\r\n<P>lov om støtte til miljøforbedrende investeringer i landbrug m.v. </P>  \r\n\r\n<P>(L 71) (jf. Folketingstidende 1985-86, tillæg A sp. 1803 ff), </P>  \r\n\r\n<P>skulle være tilstrækkeligt til at dække de statslige udgifter </P>  \r\n\r\n<P>ifølge loven i perioden 1987-1989. </P>  \r\n\r\n<P>Afgiftens provenu anvendes til opprioritering af indsatsen på </P>  \r\n\r\n<P>miljøområdet, herunder specifikt til finansiering af støtte til </P>  \r\n\r\n<P>miljøforbedrende investeringer i landbruget. </P>  \r\n\r\n<P>Toldvæsenet har skønnet, at udgifterne til den løbende administration </P>  \r\n\r\n<P>af loven bliver ca. 1/2 mill. kr. årligt. Hertil kommer ca. </P>  \r\n\r\n<P>200.000 kr. i engangsudgifter i forbindelse med lovens </P>  \r\n\r\n<P>gennemførelse. Udgifterne afholdes af afgiftsprovenuet. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Den foreslåede afgift omfatter gødning, der indeholder mere end 3 </P>  \r\n\r\n<P>pct. kvælstof (N). </P>  \r\n\r\n<P>Bestemmelsen i stk. 3 medfører, at visse gødningsarter, der ikke kan </P>  \r\n\r\n<P>betegnes som handelsgødning, ikke omfattes af afgiften. </P>  \r\n\r\n<P>Til § 2 </P>  \r\n\r\n<P>Afgiftssatsen foreslås fastsat til 40 øre pr. kg rent kvælstof (N). </P>  \r\n\r\n<P>Til §§ 3-4 </P>  \r\n\r\n<P>Bestemmelserne om registrering og godkendelse af lokaler m.v. svarer </P>  \r\n\r\n<P>til bestemmelserne i nyere afgiftslove. </P>  \r\n\r\n<P>Til § 5 </P>  \r\n\r\n<P>Bestemmelsen medfører, at de registrerede virksomheder kan indkøbe </P>  \r\n\r\n<P>råvarer m.v. uden afgift. </P>  \r\n\r\n<P>Til §§ 6-8 </P>  \r\n\r\n<P>Bestemmelserne svarer til tilsvarende bestemmelser i nyere </P>  \r\n\r\n<P>afgiftslove. </P>  \r\n\r\n<P>Til §§ 9 og 10 </P>  \r\n\r\n<P>Bestemmelserne i forslagets § 9, stk. 2, og § 10, stk. 1, medfører, </P>  \r\n\r\n<P>at der kan gives afgiftsfritagelse eller afgiftsgodtgørelse for </P>  \r\n\r\n<P>afgiftspligtige varer, der anvendes til fremstilling af andre </P>  \r\n\r\n<P>varer end afgiftspligtig gødning. Af administrative grunde kan der </P>  \r\n\r\n<P>ikke gives afgiftsfritagelse eller afgiftsgodtgørelse, hvis det </P>  \r\n\r\n<P>årlige afgiftsbeløb udgør mindre end 1.000 kr. </P>  \r\n\r\n<P>Til § 11 </P>  \r\n\r\n<P>Bestemmelsen medfører, at afgiftspligtige varer, der indføres fra </P>  \r\n\r\n<P>udlandet, skal afgiftsberigtiges i forbindelse med indførslen, </P>  \r\n\r\n<P>hvis varerne ikke indføres af en registreret virksomhed. </P>  \r\n\r\n<P>Til §§ 12-20 </P>  \r\n\r\n<P>Bestemmelserne indeholder regler om regnskabsførelse, afregning af </P>  \r\n\r\n<P>afgiften og kontrolforskrifter, der svarer til bestemmelserne i </P>  \r\n\r\n<P>nyere afgiftslove. </P>  \r\n\r\n<P>Til §§ 21 og 22 </P>  \r\n\r\n<P>Paragrafferne indeholder sædvanlige straffebstemmelser. </P>  \r\n\r\n<P>Til §§ 23-26 </P>  \r\n\r\n<P>Paragrafferne indeholder bestemmelser, herunder bestemmelser om </P>  \r\n\r\n<P>fastlæggelse af merværdiafgiftsnævnets kompetence, af samme art </P>  \r\n\r\n<P>som i andre afgiftslove. </P>  \r\n\r\n<P>Det foreslås, at loven træder i kraft 10 dage efter bekendtgørelsen i </P>  \r\n\r\n<P>Lovtidende, og at afgiftspligten omfatter varer, der udleveres fra </P>  \r\n\r\n<P>de registrerede virksomheder eller indføres fra udlandet i </P>  \r\n\r\n<P>perioden indtil den 1. juli 1989. Loven finder i øvrigt </P>  \r\n\r\n<P>anvendelse, indtil dens virkninger er ophørt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00055"
        },
        {
            "displayName": "Entydig dokumentidentifikation",
            "displayValue": "CL005401"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}