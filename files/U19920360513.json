{
    "id": 39131,
    "title": "Dansk Arbejdsgiverforening for Dansk Industri for I/S Vestkraft, Esbjerg, (advokat Helge Werner) mod Landsorganisationen i Danmark for Specialarbejderforbundet i Danmark (konsulent Niels Chr. Daugaard) Dommere: John Dahl, Arnold Hansen, Carsten    Holm, Kiil (retsformand), Jørn-Oluf Olsen, Sløk og Spang-Hanssen.  Konfliktvarsel. Lovligt fagligt formål. Processuelle spørgsmål 3.7., 7.  Arbejdsrettens afgørelse, hvorefter et bestemt arbejde var omfattet af en overenskomst, indebar ikke en stillingtagen til, om der kunne iværksættes lovlig konflikt om ny overenskomst for det pågældende arbejde.(* 1) (* 2) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3605 af 03/09/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>DA nedlagde ved Arbejdsretten over for LO for SiD påstand om, at  \r\n\r\n kullempning og oprensning i forbindelse med losning af kulskibe på en bestemt  \r\n\r\n virksomhed var omfattet af overenskomsten mellem DI og CO-Industri, og fik  \r\n\r\n medhold heri. </I> </P>  \r\n\r\n<P> <I>Arbejdsretten fandt imidlertid anledning til at bemærke, at retten med  \r\n\r\n denne afgørelse ikke havde taget - og med de nedlagte påstande og den hertil  \r\n\r\n knyttede procedure heller ikke havde kunnet tage - stilling til, om det ville  \r\n\r\n være berettiget eventuelt at iværksætte konflikt til støtte for SiDs krav om  \r\n\r\n overenskomst for det pågældende arbejde. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dansk Arbejdsgiverforening for Dansk Industri  \r\n\r\n for I/S Vestkraft, Esbjerg, (advokat Helge Werner) mod Landsorganisationen i  \r\n\r\n Danmark for Specialarbejderforbundet i Danmark (konsulent Niels Chr.  \r\n\r\n Daugaard) Dommere: John Dahl, Arnold Hansen, Carsten Holm, Kiil  \r\n\r\n (retsformand), Jørn-Oluf Olsen, Sløk og Spang-Hanssen.  <B>Konfliktvarsel.  \r\n\r\n Lovligt fagligt formål. Processuelle spørgsmål 3.7., 7.</B>  Arbejdsrettens  \r\n\r\n afgørelse, hvorefter et bestemt arbejde var omfattet af en overenskomst,  \r\n\r\n indebar ikke en stillingtagen til, om der kunne iværksættes lovlig konflikt  \r\n\r\n om ny overenskomst for det pågældende arbejde.(* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>1. Ved klageskrift af 17. februar 1992 har Dansk Arbejdsgiverforening for  \r\n\r\n Dansk Industri for I/S Vestkraft, Esbjerg, indklaget Landsorganisationen i  \r\n\r\n Danmark for Specialarbejderforbundet i Danmark for Arbejdsretten med påstand  \r\n\r\n om, at forbundet tilpligtes at anerkende, at kullempning og oprensning i  \r\n\r\n forbindelse med losning af kulskibe hos I/S Vestkraft, Esbjerg, er omfattet  \r\n\r\n af overenskomsten mellem Industriens Arbejdsgivere, nu Dansk Industri, og  \r\n\r\n Centralorganisationen af Metalarbejdere i Danmark, nu CO-Industri. </P>  \r\n\r\n<P>De indklagede har påstået frifindelse. </P>  \r\n\r\n<P>2. Om baggrunden for den opståede tvist er oplyst, at I/S Vestkraft - der  \r\n\r\n hidtil har ladet det omtvistede arbejde udføre af havnearbejdere, mønstret af  \r\n\r\n Esdan-Stevedoring ApS, Esbjerg, i henhold til overenskomsten mellem forbundet  \r\n\r\n og Arbejdsgiverforeningen for Handel, Transport og Service - i januar 1992  \r\n\r\n traf beslutning om selv at overtage alle opgaver i forbindelse med losningen  \r\n\r\n af kulskibene, herunder også lempning og oprensning. Meddelelse herom blev  \r\n\r\n givet Esdan- Stevedoring ApS i skrivelse af 24. januar 1992, hvori det  \r\n\r\n hedder: </P>  \r\n\r\n<P>&#187;Ang. lempning af kulskibe. </P>  \r\n\r\n<P>Vi skal hermed for god ordens skyld meddele, at vi i forbindelse med  \r\n\r\n ibrugtagningen af det nye kullosseanlæg ved Blok 3 har besluttet selv at  \r\n\r\n overtage alle opgaver i forbindelse med losningen af kulskibe, herunder også  \r\n\r\n lempning og oprensning.&#171; </P>  \r\n\r\n<P>Meddelelsen gav anledning til, at forbundets afdeling Esbjerg T., i  \r\n\r\n hvilken havnearbejderne er organiseret, i en anbefalet skrivelse af 29.  \r\n\r\n januar 1992 anmodede I/S Vestkraft om et møde &#187;med henblik på oprettelse  \r\n\r\n af overenskomst for losningsarbejdet.&#171; Efter yderligere brevveksling, nu  \r\n\r\n mellem forbundet og Industriens Arbejdsgivere, som I/S Vestkraft er medlem  \r\n\r\n af, blev sagen forhandlet ved et organisationsmøde den 6. februar 1992. I  \r\n\r\n referatet fra mødet hedder det bl.a.: </P>  \r\n\r\n<P>&#187;På et møde d.d. mellem nedenstående organisationer drøftedes  \r\n\r\n kullempning og oprensning i forbindelse med anløb af kulskibe hos I/S  \r\n\r\n Vestkraft, Esbjerg. </P>  \r\n\r\n<P>Der er mellem parterne enighed om, at det af SiD rejste krav om  \r\n\r\n overenskomst med I/S Vestkraft for det pågældende arbejde indbringes for  \r\n\r\n Arbejdsretten til afgørelse, forinden eventuelle konfliktvarsler afsendes.  \r\n\r\n</P>  \r\n\r\n<P>Fra IA's side tilkendegav man, at det omstridte arbejde kunne udføres af  \r\n\r\n virksomheden selv, og at dette arbejde var omfattet af CO-Metal  \r\n\r\n overenskomsten.......&#171; </P>  \r\n\r\n<P>Fællesmøde afholdtes den 11. februar 1992. I referatet fra mødet er anført  \r\n\r\n bl.a.: </P>  \r\n\r\n<P>&#187;Fra arbejdsgiverside fastholdt man, at de ovennævnte arbejdsopgaver  \r\n\r\n er omfattet af overenskomsten mellem Industriens Arbejdsgivere og CO-Metal.  \r\n\r\n</P>  \r\n\r\n<P>Fra arbejdstagerside gjorde man gældende, at det pågældende arbejde hidtil  \r\n\r\n har været udført i henhold til overenskomst mellem SID, Esbjerg-Transport, og  \r\n\r\n Sydvestjysk Arbejdsgiverforening (AHTS), hvorfor man fastholdt, at man  \r\n\r\n fortsat har en lovlig faglig interesse i at kræve overenskomst......&#171;  \r\n\r\n</P>  \r\n\r\n<P>I et af de indklagede fremlagt bilag, der er dateret den 11. juni 1992 og  \r\n\r\n underskrevet af SiD Fabrik og SiD Transport, Esbjerg, samt af tillidsmændene  \r\n\r\n for henholdsvis fabriksarbejderne på I/S Vestkraft og havnearbejderne, hedder  \r\n\r\n det: </P>  \r\n\r\n<P>&#187;Repræsentanter fra undertegnede fagforeninger har på et møde d.d.  \r\n\r\n drøftet I/S Vestkraft's planer om at lade fabriksarbejderne udføre  \r\n\r\n lempningsarbejdet ved losning af kul. </P>  \r\n\r\n<P>Der var enighed om, at det pågældende arbejde henhører under SID afd.  \r\n\r\n Transport's faglige område, og at arbejdet derfor fortsat bør dækkes af en  \r\n\r\n overenskomst, indgået af SID afd. Transport.&#171; </P>  \r\n\r\n<P>3. Den gældende overenskomst for provinsen mellem Arbejdsgiverforeningen  \r\n\r\n for Handel, Transport og Service og Specialarbejderforbundet i Danmark  \r\n\r\n indeholder dels almindelige bestemmelser gældende for bl.a. havnearbejdere,  \r\n\r\n dels særlige bestemmelser for disse. Det er ubestridt, at denne overenskomst  \r\n\r\n omfatter det omtvistede arbejde, der består i - efter at I/S Vestkrafts folk  \r\n\r\n har losset hovedparten af kullene - med håndkraft at pirke de resterende kul  \r\n\r\n løs fra spanterne og skovle dem ud fra krogene samt efterfølgende at rense op  \r\n\r\n i lastrummet. </P>  \r\n\r\n<P>Overenskomsten mellem Industriens Arbejdsgivere, nu Dansk Industri, og  \r\n\r\n Centralorganisationen af Metalarbejdere i Danmark, nu CO-Industri, indeholder  \r\n\r\n ingen bestemmelser om, hvilket arbejde overenskomsten omfatter.  \r\n\r\n Overenskomsten er gældende for virksomheder, der er medlem af overenskomstens  \r\n\r\n arbejdsgiverorganisation, herunder I/S Vestkraft. </P>  \r\n\r\n<P>4. For Arbejdsretten er der afgivet forklaring af nedennævnte vidner. </P>  \r\n\r\n<P>Administrationschef Jørgen Skovbjerg har forklaret bl.a., at I/S Vestkraft  \r\n\r\n er et elværk, der tillige leverer varme til varmeforsyningen i Esbjerg.  \r\n\r\n Virksomhedens hovedafdeling er hjemmehørende i Esbjerg. Man har yderligere et  \r\n\r\n kraftværk i Herning og mindre ubemandede centraler i Ringkøbing og Skjern.  \r\n\r\n Værkerne drives helt overvejende ved kulfyring. Kullene transporteres med  \r\n\r\n skib til virksomhedens plads i Esbjerg havn, hvor de optages fra lasten ved  \r\n\r\n hjælp af kraner, som betjenes af virksomhedens fabriksarbejdere. Når der er  \r\n\r\n skabt fornøden plads i lastrummet, hejser man dozere ned, der ligeledes  \r\n\r\n betjenes af fabriksarbejdere fra virksomheden. Med dozerne skubbes kullene  \r\n\r\n fra siderne hen under lugeåbningen, hvorefter losningen sker med kranhjælp.  \r\n\r\n Når lastrummet er tømt for hovedparten af lasten, renses der ud ved håndkraft  \r\n\r\n af folk fra Esdan. De pirker kullene i skibssiderne løse og skovler dem  \r\n\r\n sammen fra krogene, hvorefter der renses op med koste. Det er dette  \r\n\r\n lempnings- og oprensningsarbejde, som man nu vil lade virksomhedens  \r\n\r\n fabriksarbejdere udføre i fortsættelse af det losningsarbejde, som de hidtil  \r\n\r\n har udført. Ønsket herom er opstået i forbindelse med flytningen til et nyt  \r\n\r\n kullosseanlæg, idet man som følge heraf har været nødt til at regulere  \r\n\r\n samtlige funktioner i tilslutning til lossearbejdet. Man er så nået til, at  \r\n\r\n man lige så godt kunne klare det omtvistede arbejde med egne folk. Det  \r\n\r\n indebærer den fordel, at det bliver lettere at disponere, idet folkene kan  \r\n\r\n sættes ind på de tidspunkter, hvor der er behov herfor. Hertil kommer, at de,  \r\n\r\n der er beskæftiget med losningsarbejde, naturligt bør være omfattet af samme  \r\n\r\n overenskomst. Vidnet er bekendt med, at en sådan ordning er gældende på bl.a.  \r\n\r\n Studstrupværket, Vendsysselværket og på Århus Øst-terminalen. De  \r\n\r\n havnearbejdere fra Esdan, som hidtil har udført lempning og oprensning, får  \r\n\r\n udleveret sikkerhedshjelme fra virksomheden, men sørger selv for arbejdstøj.  \r\n\r\n Folkene rekvireres fra Esdan til de tidspunkter, hvor man - afhængig af  \r\n\r\n kulskibenes ankomst - mener, der vil blive brug for deres arbejdskraft. Man  \r\n\r\n rekvirerer så et hold, der almindeligvis består af 7 mand. </P>  \r\n\r\n<P>Mæglingschef i Dansk Industri Preben Kristensen har forklaret bl.a., at  \r\n\r\n overenskomsten mellem Industriens Arbejdsgivere og CO-Metal ikke indeholder  \r\n\r\n særskilte bestemmelser om havnearbejdere. Overenskomsten er en generel  \r\n\r\n overenskomst, der er gældende for samtlige de af overenskomsten omfattede  \r\n\r\n medarbejdere uanset disses uddannelse. Den er således gældende for det  \r\n\r\n arbejde svarende til det her omtvistede, som udføres af medarbejdere på  \r\n\r\n Asnæs-, Kyndby- og Fynsværket. På tilsvarende måde er arbejdet på mange  \r\n\r\n støberier og arbejdet med kedelrensning mange stedet omfattet af  \r\n\r\n overenskomsten. </P>  \r\n\r\n<P>Forretningsfører i SiD's transportgruppe Knud Erik Hansen har bl.a.  \r\n\r\n forklaret, at Arbejdsgiverforeningen for Handel, Transport og Service er  \r\n\r\n deres normale overenskomstpart. Overenskomsten indeholder da også - modsat  \r\n\r\n industrioverenskomsten - bestemmelser om mønstring. Det er de samme  \r\n\r\n overenskomstparter, der drøfter arbejdsmiljø og lignende. Lempning er såvel  \r\n\r\n en del af losseproceduren som en del af lasteproceduren, idet man ofte under  \r\n\r\n lastning må sørge for en hensigtsmæssig fordeling af lasten for at sikre en  \r\n\r\n forsvarlig sejlads. Vidnet har kun en enkelt gang deltaget i et møde med  \r\n\r\n Industriens Arbejdsgivere. Man drøftede ved den lejlighed en konkret sag.  \r\n\r\n</P>  \r\n\r\n<P>Afdelingsformand Svend Erik Christensen har forklaret bl.a., at holdene  \r\n\r\n fra Esdan normalt består af 6-7 mand, som arbejder i lasten med skovle og  \r\n\r\n koste. Kraner og dozere betjenes af Vestkrafts egne folk, som regel 2-3 mand.  \r\n\r\n Det er almindeligvis de samme havnearbejdere, der er beskæftiget som  \r\n\r\n kullempere. Der gælder særlige arbejdsmiljøregler for disse, bl.a. andre  \r\n\r\n hviletidsbestemmelser. Under de forhandlinger med Arbejdsgiverforeningen for  \r\n\r\n Handel, Transport og Service om kullempning, som vidnet har deltaget i, har  \r\n\r\n Vestkraft altid været repræsenteret og har tiltrådt forhandlingsresultatet.  \r\n\r\n Vidnet bekendt er bl.a. Enstedværket ved Aabenraa og Nordkraft i Aalborg  \r\n\r\n begge medlemmer af Dansk Industri og dermed omfattet af  \r\n\r\n industrioverenskomsten, men er samtidig medlem af Arbejdsgiverforeningen for  \r\n\r\n Handel, Transport og Service og anvender dennes overenskomst med forbundet på  \r\n\r\n kullempning. </P>  \r\n\r\n<P>Havnearbejder og talsmand Freddy Nielsen har forklaret bl.a., at de folk,  \r\n\r\n der arbejder med kullempning på Vestkraft, udpeges ved mønstring. Vidnet har  \r\n\r\n som regel på fornemmelsen, når et kulskib ankommer. Han har så ofte aftalt  \r\n\r\n med økonomimesteren på Vestkraft, hvornår der skulle bruges et hold til  \r\n\r\n kullempning. Aflønning sker gennem Esdan. </P>  \r\n\r\n<P>Økonomimester Bent Berntsen har forklaret bl.a., at man altid bestiller  \r\n\r\n holdene til kullempning gennem Esdan. Vidnet har af og til haft kontakt med  \r\n\r\n Freddy Nielsen, som han så har underrettet om, hvornår det kunne forventes,  \r\n\r\n at der blev brug for folk til kullempning. </P>  \r\n\r\n<P>5. Klagerne har til støtte for påstanden anført, at udgangspunktet for  \r\n\r\n sagens bedømmelse er, at der hidtil har været tale om et rent  \r\n\r\n forretningsmæssigt forhold, hvorunder Vestkraft har rettet henvendelse til  \r\n\r\n Esdan, når man havde brug for folk til kullempning og oprensning. Betalingen  \r\n\r\n herfor er sket i henhold til fakturaer fra Esdan, der har afregnet med  \r\n\r\n havnearbejderne for det udførte arbejde. Med brevet af 24. januar 1992 har  \r\n\r\n Vestkraft så for god ordens skyld meddelt, at man har besluttet at ophøre med  \r\n\r\n denne forretningsmæssige forbindelse og selv overtage dette arbejde.  \r\n\r\n Baggrunden for beslutningen herom er, at det vil gøre tilrettelæggelsen af  \r\n\r\n losningsarbejdet lettere, og at hovedparten af dette arbejde i forvejen  \r\n\r\n udføres af virksomhedens fabriksarbejdere i henhold til den overenskomst, som  \r\n\r\n er gældende for virksomheden som medlem af Dansk Industri. Denne overenskomst  \r\n\r\n omfatter generelt alt arbejde, der kan udføres af virksomhedens SiD-folk,  \r\n\r\n herunder - som forklaringerne om forholdene på tilsvarende værker viser -  \r\n\r\n også kullempning og oprensning. Vestkraft har derfor været berettiget til at  \r\n\r\n &#187;opsige&#171; samarbejdet med Esdan og havnearbejderne og lade de samme  \r\n\r\n folk, som hidtil har udført den væsentligste del af lossearbejdet, udføre  \r\n\r\n også kullempning og oprensning. </P>  \r\n\r\n<P>6. De indklagede har indledningsvis anført, at den foreliggende sag reelt  \r\n\r\n vedrører spørgsmålet, om det er berettiget at varsle konflikt over for  \r\n\r\n Vestkraft med henblik på at opnå overenskomst for det omtvistede arbejde, men  \r\n\r\n at klagernes formulering af påstanden næppe er dækkende herfor. </P>  \r\n\r\n<P>De indklagede har videre anført, at kullempning er en naturlig del af det  \r\n\r\n arbejde, som udføres i forbindelse med såvel losning som lastning.  \r\n\r\n Spørgsmålet er herefter, om forbundet har en rimelig faglig interesse i at  \r\n\r\n fremsætte krav over for Vestkraft om indgåelse af overenskomst for dette  \r\n\r\n arbejde. Svaret må være bekræftende i betragtning af, at forbundets  \r\n\r\n overenskomst med Arbejdsgiverforeningen for Handel, Transport og Service  \r\n\r\n omfatter havnearbejdere og er gældende for visse elværker, undertiden sammen  \r\n\r\n med industrioverenskomsten, hvortil kommer, at arbejdet med kullempning og  \r\n\r\n oprensning i forbindelse med losning af skibe hos Vestkraft hidtil er blevet  \r\n\r\n udført i henhold til overenskomsten med Arbejdsgiverforeningen for Handel,  \r\n\r\n Transport og Service. Uanset at Vestkraft som medlem af Dansk Industri hele  \r\n\r\n tiden har været dækket af industrioverenskomsten, har man da også hidtil  \r\n\r\n valgt at lade arbejdet udføre af havnearbejdere mønstret gennem Esdan og har  \r\n\r\n således klart holdt arbejdet med kullempning og oprensning uden for det  \r\n\r\n arbejde, som på Vestkraft er omfattet af industrioverenskomsten. Sammenholdes  \r\n\r\n dette med oplysningerne om det tætte samarbejde mellem Vestkraft og  \r\n\r\n havnearbejderne, som har eksisteret i en årrække, må det lægges til grund, at  \r\n\r\n Vestkraft over for forbundets transportafdeling i Esbjerg har bekræftet, at  \r\n\r\n netop dette arbejde skal være omfattet af overenskomsten med  \r\n\r\n Arbejdsgiverforeningen for Handel, Transport og Service. Under disse  \r\n\r\n omstændigheder kan klagerne ikke få medhold i påstanden om, at arbejdet er  \r\n\r\n omfattet af industrioverenskomsten. Denne er netop en overenskomst, som skal  \r\n\r\n tage højde for industriens særlige problemer og ikke for de problemer bl.a.  \r\n\r\n vedrørende arbejdsmiljø, som er forbundet med kullempning og oprensning i  \r\n\r\n kulskibe. </P>  \r\n\r\n<P>7. Arbejdsretten skal udtale: </P>  \r\n\r\n<P>Efter bevisførelsen lægger retten til grund, at kullempning og oprensning  \r\n\r\n i forbindelse med losning af kulskibe hos i hvert fald nogle af landets  \r\n\r\n kraftværker udføres i henhold til den mellem Industriens Arbejdsgivere, nu  \r\n\r\n Dansk Industri, og Centralorganisationen af Metalarbejdere i Danmark, nu CO-  \r\n\r\n Industri, indgåede overenskomst, der således i disse tilfælde er gældende for  \r\n\r\n det samlede losningsarbejde. Udgangspunktet må derfor være, at denne  \r\n\r\n overenskomst - der ikke indeholder nogen angivelse af det arbejde,  \r\n\r\n overenskomsten omfatter, men som også hos I/S Vestkraft i Esbjerg er gældende  \r\n\r\n for den del af losningsarbejdet, som hidtil er blevet udført af virksomhedens  \r\n\r\n fabriksarbejdere - vil kunne omfatte også det arbejde med kullempning og  \r\n\r\n oprensning, som nu udføres af de havnearbejdere, der hidtil er blevet  \r\n\r\n mønstret hertil gennem Esdan-Stevedoring ApS i Esbjerg. Som påstandene er  \r\n\r\n formuleret, må der derfor gives klagerne medhold. </P>  \r\n\r\n<P>Arbejdsretten finder imidlertid anledning til at bemærke, at retten med  \r\n\r\n denne afgørelse ikke har taget - og med de nedlagte påstande og den hertil  \r\n\r\n knyttede procedure heller ikke har kunnet tage - stilling til den til grund  \r\n\r\n for sagen liggende tvist om, hvorvidt det vil være berettiget eventuelt at  \r\n\r\n iværksætte konflikt til støtte for forbundets krav om overenskomst for det  \r\n\r\n omtvistede arbejde, som virksomheden nu vil lade udføre med egne  \r\n\r\n medarbejdere. Da arbejdet ubestridt hører under det naturlige faglige område  \r\n\r\n for overenskomsten mellem forbundet og Arbejdsgiverforeningen for Handel,  \r\n\r\n Transport og Service og hidtil er blevet udført af havnearbejdere i henhold  \r\n\r\n til denne overenskomst, skal afgørelsen af denne tvist ikke nødvendigvis  \r\n\r\n træffes alene på grundlag af en konstatering af, at arbejdet tillige kan  \r\n\r\n anses for omfattet af den overenskomst, som er gældende for virksomhedens  \r\n\r\n fabriksarbejdere, jf. herved de overvejelser, som var bestemmende for  \r\n\r\n resultatet i den hos Per Jacobsen: Kollektiv Arbejdsret (4. udg.) s.192 f.  \r\n\r\n gengivne afgørelse K 117 sammenholdt med det foran under 2. gengivne bilag af  \r\n\r\n 11. juni 1992. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, Specialarbejderforbundet i Danmark, skal anerkende, at  \r\n\r\n kullempning og oprensning i forbindelse med losning af kulskibe hos I/S  \r\n\r\n Vestkraft, Esbjerg, er omfattet af overenskomsten mellem Industriens  \r\n\r\n Arbejdsgivere, nu Dansk Industri, og Centralorganisationen af Metalarbejdere  \r\n\r\n i Danmark, nu CO-Industri. </P>  \r\n\r\n<P>Sagens omkostninger, 2.000 kr., skal betales til Arbejdsretten af parterne  \r\n\r\n med halvdelen hver. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s. 93, s.191 f, s.308 ff, Per Jacobsen  \r\n\r\n Lovlig brug af kampskridt til støtte for overenskomstkrav (1987) s. 36 ff, K.  \r\n\r\n 92.146, K. 91.257, K. 90.361 (A 1991, s. 97). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1992, side 167"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19920360513"
        },
        {
            "displayName": "Entydig dokumentidentifikation",
            "displayValue": "CA007066"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3605"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "03/09/1992"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "92.058"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}