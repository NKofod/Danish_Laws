{
    "id": 129295,
    "title": "Rådighed, ikke søgt nok stillinger, vejledning. Sagen er behandlet sammen med j.nr. xxx vedrørende refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9994 af 03/07/2009",
    "documentHtml": "<div class=\"bjelke\">Den fulde tekst</div><p class=\"Titel2\">Rådighed, ikke søgt nok stillinger, vejledning. Sagen er behandlet sammen med j.nr. xxx vedrørende refusion</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet blev ledig i juni 2006. Ved ledigmeldelsen fik han tilsendt a-kassens pjece om, at han skulle være jobsøgende. Pjecen indeholdt ikke oplysninger om forventninger til omfanget af jobsøgningen.</div>\r\n        </p>\r\n        <p class=\"Tekst2\">\r\n          <div>Ifølge a-kassen havde medlemmet fra ledigmeldelsen i juni 2006 og frem til rådighedssamtalen den 22. juni 2007 ikke modtaget nogen konkret og individuel vejledning til eventuelle forventninger til omfanget af jobsøgning.</div>\r\n        </p>\r\n        <p class=\"Tekst2\">\r\n          <div>Den 22. juni 2007 var medlemmet til rådighedssamtale i a-kassen. Der var tale om en rådighedsvurdering efter 26 ugers ledighed.</div>\r\n        </p>\r\n        <p class=\"Tekst2\">\r\n          <div>Ved rådighedssamtalen blev medlemmet ikke spurgt om omfanget af jobsøgningen. Han blev ikke bedt om en jobliste eller konkrete oplysninger om, hvilke job han havde søgt.</div>\r\n        </p>\r\n        <p class=\"Tekst2\">\r\n          <div>Medlemmet oplyste, at han havde søgt job løbende, og at han søgte job som musiker, underviser og producer. Jobsøgningen var sket via netværk, bookingbureau og hjemmesider. Han havde søgt mindst 1 job om måneden.</div>\r\n        </p>\r\n        <p class=\"Tekst2\">\r\n          <div>Medlemmet har i forbindelse med behandlingen af tilsynssagen oplyst, at han havde søgt arbejde inden for sit faglige område som musiker og derudover som underviser på produktionshøjskoler og højskoler. Medlemmet mente at kunne huske, at han havde søgt i hvert fald 1 job om måneden.</div>\r\n        </p>\r\n        <p class=\"Tekst2\">\r\n          <div>Medlemmet har i den relevante periode haft flere ansættelser af 1 eller 2 dages varighed.</div>\r\n        </p>\r\n        <p class=\"Tekst2\">\r\n          <div>På baggrund af oplysningerne i sagen fandt ankenævnet, at medlemmet ikke kunne anses for fyldestgørende vejledt af sin a-kasse om betingelserne for at stå til rådighed, herunder pligten til at være aktivt arbejdssøgende som forudsætning for ret til dagpenge.</div>\r\n        </p>\r\n        <p class=\"Tekst2\">\r\n          <div>Nævnet havde i den forbindelse lagt vægt på, at medlemmet ikke blev tilstrækkeligt vejledt om rådighedsforpligtelsen, herunder forventningerne til omfanget af arbejdssøgningen, samt hvilke konsekvenser det havde, hvis han ikke havde søgt et tilstrækkeligt antal stillinger, ikke søgt tilstrækkeligt bredt mm.</div>\r\n        </p>\r\n        <p class=\"Tekst2\">\r\n          <div>Ankenævnet fandt derfor, at der ikke var et tilstrækkeligt grundlag for at anse medlemmet for ikke at være til rådighed for arbejdsmarkedet den 22. juni 2007.</div>\r\n        </p>\r\n        <p class=\"Tekst2\">\r\n          <div>Sagen skal ses i sammenhæng med refusionssagen, j.nr. xxx</div>\r\n        </p>\r\n      </div>\r\n      <p class=\"TekstV\">Ankenævnet har behandlet xxxs klage på vegne af xx på møde den 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">xx har ikke mistet retten til dagpenge fra den 22. juni 2007.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 5. marts 2009.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> xx blev ledig i juni 2006,</p>\r\n        <p class=\"Liste1\"><span class=\"Liste1Nr\" id=\"\">–</span> xx fik tilsendt a-kassens pjece om at være jobsøgende, men der var ikke oplysninger om forventninger til omfanget af jobsøgning,</p>\r\n        <p class=\"Liste1\"><span class=\"Liste1Nr\" id=\"\">–</span> xx modtog skriftlig vejledning fra a-kassen i breve af 22. december 2005 og 29. juni 2006, hvoraf det fremgik, at han skulle stå til rådighed og være aktivt arbejdssøgende,</p>\r\n        <p class=\"Liste1\"><span class=\"Liste1Nr\" id=\"\">–</span> xx har oplyst, at han løbende havde søgt job, mindst 1 job om måneden,</p>\r\n        <p class=\"Liste1\"><span class=\"Liste1Nr\" id=\"\">–</span> xx søgte job inden for sit faglige område som musiker og derudover som underviser og producer,</p>\r\n        <p class=\"Liste1\"><span class=\"Liste1Nr\" id=\"\">–</span> xx ikke kunne påtage sig arbejde med tunge løft eller meget stillesiddende arbejde,</p>\r\n        <p class=\"Liste1\"><span class=\"Liste1Nr\" id=\"\">–</span> xx havde haft sammenlagt 48 ugers ledighed,</p>\r\n        <p class=\"Liste1\"><span class=\"Liste1Nr\" id=\"\">–</span> xx i de sidste 26 uger – som er den periode, som a-kassen har spurgt til – havde haft 6 job af 1-2 dages varighed, og</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen havde oplyst, at xx – ud over den skriftlige vejledning i breve af 22. december 2005 og 29. juni 2006 – ikke havde modtaget personlig og individuel vejledning om sine rådighedsforpligtelser. Der har ikke forud for a-kassens rådighedsvurdering den 22. juni 2007 været afholdt vejledningssamtaler.</p>\r\n      </p>\r\n      <p class=\"TekstV\">Direktoratet traf den 5. marts 2009 afgørelse om, at xx ikke havde ret ydelser fra den 22. juni 2007.</p>\r\n      <p class=\"TekstV\">Det fremgår af reglerne, at der kun kan udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet er aktivt arbejdssøgende.</p>\r\n      <p class=\"TekstV\">Hvis et medlem ikke anses for at stå til rådighed, kan medlemmet ikke få dagpenge. Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger. Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.</p>\r\n      <p class=\"TekstV\">Det fremgår endvidere af reglerne, at a-kassen ved ledighedens indtræden skal informere medlemmet om dennes rettigheder og pligter, herunder pligten til at stå til rådighed. A-kassen skal desuden give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"TekstV\">På baggrund af oplysningerne i sagen finder ankenævnet ikke, at xx kan anses for fyldestgørende vejledt af sin a-kasse om betingelserne for at stå til rådighed, herunder pligten til at være aktivt arbejdssøgende som forudsætning for ret til dagpenge.</p>\r\n      <p class=\"TekstV\">Nævnet har i den forbindelse lagt vægt på, at xx ikke blev tilstrækkeligt vejledt om rådighedsforpligtelsen, herunder forventningerne til omfanget af arbejdssøgningen, samt hvilke konsekvenser det havde, hvis han ikke havde søgt et tilstrækkeligt antal stillinger, ikke søgt tilstrækkeligt bredt mm.</p>\r\n      <p class=\"TekstV\">Ankenævnet finder derfor ikke, at ovennævnte forløb udgør et tilstrækkeligt grundlag for at anse xx for ikke at være til rådighed for arbejdsmarkedet den 22. juni 2007.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> §§ 62 og 65 i lov om arbejdsløshedsforsikring mv., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\" id=\"\">–</span> §§ 3, 9, 10, 11 og 24 i Arbejdsdirektoratets bekendtgørelse nr. 516 af 17. juni 2003 om rådighed, og</p>\r\n        <p class=\"Liste1\"><span class=\"Liste1Nr\" id=\"\">–</span> §§ 1, 2 og 5 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</p>\r\n      </p>\r\n      <p class=\"TekstV\" style=\"text-align: Center;\">B E M Æ R K N I N G E R T I L A-KASSENS K L A G E</p>\r\n      <p class=\"TekstV\">A-kassen henviser i klagen til Rigsrevisionens rapport fra 28. februar 2008 om a-kassernes rådighedsvurderinger og anfører, at det ifølge rapporten er ankenævnets praksis, at jobsøgning på bare ét enkelt job ville udelukke en afgørelse om manglende rådighed. Mens en lav jobsøgningsaktivitet ville medføre en frist til intensiveret jobsøgning.</p>\r\n      <p class=\"TekstV\">Ankenævnet skal hertil bemærke, at der er tale om, som det også fremgår af rapportens ordlyd, direktoratets udlægning af ankenævnets praksis.</p>\r\n      <p class=\"TekstV\">Ankenævnet skal alene bemærke, at ankenævnet træffer afgørelse ud fra omstændighederne i de enkelte sager, og at der altid er tale om en konkret vurdering.</p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet,</p>\r\n      <p class=\"TekstV\">xx</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 874 af 11. september 2005:</span></p>\r\n      <p class=\"TekstV\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\" id=\"\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\" id=\"\">3)</span> kan og vil deltage i kontaktforløb og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\" id=\"\">4)</span> giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\" id=\"\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\" id=\"\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\" id=\"\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\" id=\"\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> de betingelser, et medlem skal opfylde for at kunne anses for at stå til rådighed for arbejdsmarkedet,</p>\r\n        <p class=\"Liste1\"><span class=\"Liste1Nr\" id=\"\">2)</span> medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik, samt</p>\r\n        <p class=\"Liste1\"><span class=\"Liste1Nr\" id=\"\">3)</span> tab af dagpengeret som følge af manglende rådighed og generhvervelse af dagpengeret.</p>\r\n      </p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Italic\">Stk. 2.</span> Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63.</p>\r\n      <p class=\"TekstV\"><span class=\"Italic\">Stk. 3.</span> Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.</p>\r\n      <p class=\"TekstV\"><span class=\"Bold\">Bekendtgørelse nr. 516 af 17. juni 2003 om rådighed:</span></p>\r\n      <p class=\"TekstV\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"TekstV\"><span class=\"Bold\">§ 8.</span> Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. For deltidsforsikrede er fuld sædvanlig arbejdstid 30 timer om ugen.</p>\r\n      <p class=\"TekstV\"><span class=\"Italic\">Stk. 2.</span> Rimeligt arbejde omfatter alt arbejde, som medlemmet kan varetage. Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.</p>\r\n      <p class=\"TekstV\"><span class=\"Bold\">§ 9.</span> Et medlem skal som udgangspunkt kunne overtage arbejde med en samlet daglig transporttid på op til 3 timer med offentlige transportmidler. Efter 3 måneders sammenlagt ledighed skal medlemmet kunne overtage arbejde med en samlet daglig transporttid på mere end 3 timer med offentlige transportmidler.</p>\r\n      <p class=\"TekstV\"><span class=\"Italic\">Stk. 2.</span> Et medlem skal i særlige situationer kunne overtage arbejde med en samlet daglig transporttid på op til 4 timer med offentlige transportmidler.</p>\r\n      <p class=\"TekstV\"><span class=\"Italic\">Stk. 3.</span> Et medlem, der er mellem- eller højtuddannet, skal uanset daglig transporttid kunne overtage arbejde, hvis det er nødvendigt for at få ledige stillinger besat med kvalificeret arbejdskraft.</p>\r\n      <p class=\"TekstV\"><span class=\"Italic\">Stk. 4.</span> Hvis et medlem bor i et område, hvor det er nødvendigt med længere transporttid end sædvanligt, må medlemmet acceptere denne transporttid.</p>\r\n      <p class=\"TekstV\"><span class=\"Bold\">§ 10.</span> Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.</p>\r\n      <p class=\"TekstV\"><span class=\"Italic\">Stk. 3.</span> Medlemmet skal søge arbejde på den måde, der er sædvanlig inden for det pågældende faglige område. Medlemmet skal endvidere søge helårsarbejde med fuld sædvanlig arbejdstid.</p>\r\n      <p class=\"TekstV\"><span class=\"Bold\">§ 11.</span></p>\r\n      <p class=\"TekstV\"><span class=\"Italic\">Stk. 2.</span> A-kassen kan ud fra en konkret rådighedsvurdering, jf. § 24, træffe afgørelse om, at medlemmet skal opfylde et arbejdskrav, jf. § 32, for igen at kunne få dagpenge.</p>\r\n      <p class=\"TekstV\"><span class=\"Bold\">§ 24.</span> A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.</p>\r\n      <p class=\"TekstV\"><span class=\"Bold\">§ 32.</span> Hvis et medlem efter § 17 og §§ 24-28 ikke anses for at stå til rådighed, kan medlemmet ikke få dagpenge.</p>\r\n      <p class=\"TekstV\"><span class=\"Italic\">Stk. 2.</span> Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger. Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.</p>\r\n      <p class=\"TekstV\"><span class=\"Bold\">Bekendtgørelse nr. 481 af 10. juni 2003 om en a-kasses pligt til at vejlede mv.</span></p>\r\n      <p class=\"TekstV\" style=\"text-align: Center;\"><span class=\"Italic\">Generelle pligter</span></p>\r\n      <p class=\"TekstV\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Bold\">§ 2.</span> Når et medlem bliver ledigt, skal a-kassen informere medlemmet om rådighedsforpligtelsen. A-kassen skal herunder informere om, at et medlem for at stå til rådighed for arbejdsmarkedet skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> tilmelde sig arbejdsformidlingen (AF),</p>\r\n        <p class=\"Liste1\"><span class=\"Liste1Nr\" id=\"\">2)</span> lægge sit CV ind i AF’s Job- og CV-bank; »Jobnet.dk«,</p>\r\n        <p class=\"Liste1\"><span class=\"Liste1Nr\" id=\"\">3)</span> opretholde kontakten til AF, a-kassen og andre aktører gennem hele ledighedsforløbet,</p>\r\n        <p class=\"Liste1\"><span class=\"Liste1Nr\" id=\"\">4)</span> være aktivt arbejdssøgende fra 1. ledighedsdag, herunder under deltagelse i tilbud,</p>\r\n        <p class=\"Liste1\"><span class=\"Liste1Nr\" id=\"\">5)</span> kunne formidles rimeligt arbejde med dags varsel fra 1. ledighedsdag,</p>\r\n        <p class=\"Liste1\"><span class=\"Liste1Nr\" id=\"\">6)</span> deltage i tilbud, der skal bidrage til en hurtig tilbagevenden til arbejdsmarkedet, og</p>\r\n        <p class=\"Liste1\"><span class=\"Liste1Nr\" id=\"\">7)</span> indsende en frigørelsesattest til a-kassen, hvis medlemmet har eller får arbejde på nedsat tid med et opsigelsesvarsel og skal have supplerende dagpenge.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> A-kassen skal informere medlemmet om de særlige frister, der gælder efter stk. 1, nr. 2 og 7.</p>\r\n      <p class=\"TekstV\"><span class=\"Italic\">Stk. 3.</span> A-kassen skal også informere medlemmet om kontaktforløbet, jobformidling og arbejdsmarkedsrettede tilbud samt om mulighederne for selvvalgt uddannelse.</p>\r\n      <p class=\"TekstV\"><span class=\"Italic\">Stk. 4.</span> A-kassen skal informere medlemmet om, hvilke konsekvenser det har for retten til dagpenge ikke at stå til rådighed for arbejdsmarkedet. A-kassen skal herudover informere om selvforskyldt ledighed og de sanktioner, der knytter sig hertil.</p>\r\n      <p class=\"TekstV\"><span class=\"Italic\">Stk. 5.</span> Informationen skal gives skriftligt, fx ved udlevering af fyldestgørende informationsmateriale.</p>\r\n      <p class=\"TekstV\"><span class=\"Bold\">§ 5.</span> En a-kasse skal altid give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"TekstV\"><span class=\"Italic\">Stk. 2.</span> Vejledningen kan under hensyntagen til et medlems behov gives skriftligt eller ved en personlig samtale.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/2009"
        },
        {
            "displayName": "Accession",
            "displayValue": "W20090999425"
        },
        {
            "displayName": "Entydig dokumentidentifikation",
            "displayValue": "BE003886"
        },
        {
            "displayName": "Dato for indlæggelse",
            "displayValue": "29/12/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9994"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "03/07/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100200-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}