{
    "id": 85859,
    "title": "Vejledning til bekendtgørelse om tilskud til virksomheder, der indgår i uddannelsesaftale med voksne ",
    "documentTypeId": "180",
    "isSagsforlobPeriodValid": false,
    "shortName": "VEJ nr 51 af 01/05/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om tilskud til  \r\n\r\n virksomheder, der indgår i uddannelsesaftale med voksne </H1>  \r\n\r\n<P></P>  \r\n\r\n<BR>  \r\n\r\n<P>Fortolkningsbidrag til Arbejdsmarkedsstyrelsens bekendtgørelse nr. 81 af  \r\n\r\n 31. januar 1997: </P>  \r\n\r\n<P>Flaskehalsområder (§ 1) </P>  \r\n\r\n<P>Flaskehalsområder </P>  \r\n\r\n<P>Der kan gives løntilskud til virksomheder, der ansætter  \r\n\r\n &#187;voksenlærlinge&#171; inden for erhvervsområder, hvor der efter  \r\n\r\n arbejdsmarkedsrådets vurdering er eller kan forventes mangel på faglært  \r\n\r\n arbejdskraft. Ordningen er særligt målrettet de uddannelser, der sigter mod  \r\n\r\n den private sektor. </P>  \r\n\r\n<P>Bekendtgørelsen omfatter alene uddannelsesaftaler for voksne, der indgås i  \r\n\r\n henhold til §§ 2-4 i lov om erhvervsuddannelser, jf. bekendtgørelsens § 1.  \r\n\r\n Dette medfører f.eks., at social- og sundhedsuddannelserne, der er omfattet  \r\n\r\n af en særlig lov, ikke er omfattet af bekendtgørelsen. </P>  \r\n\r\n<P>Voksenlærlinge (§ 2, stk. 1) </P>  \r\n\r\n<P>Definition af voksenlærlinge </P>  \r\n\r\n<P>Tilskudsordningen omfatter uddannelsesaftaler med personer, der ved  \r\n\r\n aftalens indgåelse er mindst 25 år, jf. § 2, stk. 1, i bekendtgørelsen. Der  \r\n\r\n stilles ikke i bekendtgørelsen yderligere krav til den voksne elev, og denne  \r\n\r\n kan således være såvel beskæftiget som ledig. </P>  \r\n\r\n<P>Med &#187;ledige&#171; sigtes der først og fremmest til  \r\n\r\n dagpengeberettigede ledige, idet finansiering af tilskuddet sker af  \r\n\r\n aktivbevillingen. Bekendtgørelsen omfatter imidlertid efter sin ordlyd  \r\n\r\n tillige andre ledige, herunder kontanthjælpsmodtagere. </P>  \r\n\r\n<P>Ligeledes omfatter bekendtgørelsen udenlandske personer over 25 år, der  \r\n\r\n indgår uddannelsesaftaler med virksomheder i Danmark, hvis personen har  \r\n\r\n gyldig opholds- og arbejdstilladelse, der gælder i hele elevtiden. </P>  \r\n\r\n<P>Merit/afbrudt uddannelse </P>  \r\n\r\n<P>Tilskudsordningen omfatter uddannelsesaftaler med personer på mindst 25  \r\n\r\n år, uanset om de har fået afkortet uddannelsestiden. Dette gælder også  \r\n\r\n personer, der afbryder et elevforhold - f.eks. fordi arbejdsgiveren må lukke  \r\n\r\n virksomheden - og herefter indgår aftale med en anden virksomhed om  \r\n\r\n færdiggørelse af uddannelsen. Denne &#187;nye&#171; virksomhed vil kunne  \r\n\r\n modtage tilskud efter satsen for beskæftigede. </P>  \r\n\r\n<P>Ordinær uddannelse </P>  \r\n\r\n<P>Handlingsplan </P>  \r\n\r\n<P>Da ordningen ikke er forbeholdt dagpengeberettigede ledige, skal  \r\n\r\n uddannelsen ikke lægges ind i en handlingsplan. Såfremt en ledig  \r\n\r\n dagpengeberettiget indgår en uddannelsesaftale med en virksomhed, er der  \r\n\r\n således tale om en ordinær uddannelse, og den ledige skal ikke stå tilmeldt  \r\n\r\n som ledig, herunder heller ikke stå passivt til rådighed. </P>  \r\n\r\n<P>Formidling </P>  \r\n\r\n<P>At der er tale om en ordinær uddannelse indebærer endvidere, at der ikke  \r\n\r\n skal ske formidling af ledige til virksomhederne med de konsenvenser, der  \r\n\r\n heraf følger. </P>  \r\n\r\n<P>Lønnens størrelse (§ 2, stk. 2) </P>  \r\n\r\n<P>Lønnens størrelse </P>  \r\n\r\n<P>Det fremgår af bekendtgørelsens § 2, stk. 2, at virksomheden under  \r\n\r\n praktikopholdet mindst skal udbetale den overenskomstmæssige løn inden for  \r\n\r\n området, jf. § 55 i lov om erhvervsuddannelser. </P>  \r\n\r\n<P>Af § 55 i lov om erhvervsuddannelser fremgår det, at uddannelsesaftalen  \r\n\r\n skal angive den løn, praktikvirksomheden skal betale til elever under  \r\n\r\n praktikophold. Lønnen skal mindst udgøre den løn, der er fastsat ved  \r\n\r\n kollektiv overenskomst inden for uddannelsesområdet. </P>  \r\n\r\n<P>Inden for uddannelsesområdet, der ikke er omfattet af en kollektiv  \r\n\r\n overenskomst, fastsætes mindstelønnen af et nævn, der nedsættes af områdets  \r\n\r\n organisationer. </P>  \r\n\r\n<P>Skolepraktik (§ 3) </P>  \r\n\r\n<P>Elever i skolepraktik </P>  \r\n\r\n<P>Arbejdsformidlingen kan kun udbetale tilskud under praktikophold på  \r\n\r\n virksomheden. I perioder med skolepraktik udbetales der tilskud efter  \r\n\r\n AER-reglerne (Arbejdsgivernes Elevrefusion). </P>  \r\n\r\n<P>Der kan som udgangspunkt ikke udbetales tilskud inden for  \r\n\r\n uddannelsesområder, hvor der er elever i skolepraktik, jf. bekendtgørelsens §  \r\n\r\n 3. Når der er indlagt en &#187;elastik&#171; i reglen, er det for at undgå,  \r\n\r\n at blot en - eller nogle få - i skolepraktik lægger hindringer i vejen for  \r\n\r\n ordningen. </P>  \r\n\r\n<P>Det er en regional, konkret vurdering, hvor stort antallet af elever i  \r\n\r\n skolepraktik skal være, før der ikke kan udbetales tilskud. </P>  \r\n\r\n<P>I forhold til AER-reglerne </P>  \r\n\r\n<P>AER-reglerne </P>  \r\n\r\n<P>Også efter AER-reglerne ydes der en særlig forhøjet sats for voksne  \r\n\r\n elever. AER-reglernes afgrænsning af voksne er imidlertid anderledes end  \r\n\r\n efter bekendtgørelsen om voksenlærlinge. </P>  \r\n\r\n<P>Det er således en betingelse for forhøjet refusion efter AER, at den  \r\n\r\n voksne i (hele) det sidste år forud for uddannelsesaftalens påbegyndelse har  \r\n\r\n været beskæftiget eller arbejdssøgende som specialarbejder m.v. </P>  \r\n\r\n<P>Endvidere kan der som hovedregel ikke ydes forhøjet refusion til faglærte  \r\n\r\n under disses oplæring til en ny faglig uddannelse, medmindre den faglige  \r\n\r\n uddannelse er afsluttet for mere end 5 år siden, eller eleven af  \r\n\r\n helbredsmæssige årsager ikke kan arbejde inden for faget. </P>  \r\n\r\n<P>Betingelserne for at få forhøjet refusion efter AER er således på disse  \r\n\r\n områder stammere end betingelserne for at få støtte efter bekendtgørelsen om  \r\n\r\n voksenlærlinge. </P>  \r\n\r\n<P>Denne uoverensstemmelse kan føre til, at en virksomhed kan føle sig  \r\n\r\n &#187;ført bag lyset&#171;, hvis virksomheden får bevilget støtte efter  \r\n\r\n bekendtgørelsen om voksenlærlinge, og det efterfølgende viser sig, at  \r\n\r\n virksomheden ikke kan få forhøjet refusion efter AER-reglerne. </P>  \r\n\r\n<P>Arbejdsformidlingen bedes derfor være opmærksom på dette forhold og oplyse  \r\n\r\n de ansøgende virksomheder herom. </P>  \r\n\r\n<P>Nærmere oplysninger om den forhøjede sats ifølge AER-reglerne kan fås hos  \r\n\r\n AER, ATP-huset, tlf. 48 20 49 11. </P>  \r\n\r\n<P>Tilskudssatsen (§ 4, stk. 1) </P>  \r\n\r\n<P>Tilskudssatsen for ledige og beskæftigede </P>  \r\n\r\n<P>Tilskuddet udgør 40 kr. pr. time under opholdet på virksomheden for  \r\n\r\n personer, der var ledige ved uddannelsesaftalens indgåelse. Ved afgrænsningen  \r\n\r\n af dette ledighedsbegreb, skal mindst  <B>en</B>  af følgende betingelser  \r\n\r\n være opfyldt: </P>  \r\n\r\n<P> <B>1.</B>  Den ledige er registreret som ledig. Det vil sige, at den  \r\n\r\n ledige enten er tilmeldt på Arbejdsformidlingen, eller hos kommunen, såfremt  \r\n\r\n det drejer sig om kontanthjælpsmodtagere, hvor formidlingsansvaret er  \r\n\r\n overtaget af kommunen, jf. aktivbekendtgørelsens § 2, stk. 2. </P>  \r\n\r\n<P> <B>2.</B>  Den ledige er aktiveret efter lov om en aktiv  \r\n\r\n arbejdsmarkedspolitik eller efter lov om kommunal aktivering. </P>  \r\n\r\n<P> <B>3.</B>  Den ledige har fået bevilget orlov eller kursusgodtgørelse  \r\n\r\n efter reglerne herom for ledige. </P>  \r\n\r\n<P>Ovennævnte indebærer f.eks., at personer, der ved uddannelsesaftalens  \r\n\r\n indgåelse er </P>  \r\n\r\n<P>- på uddannelsesgodtgørelse </P>  \r\n\r\n<P>- i jobtræning </P>  \r\n\r\n<P>- i individuel jobtræning </P>  \r\n\r\n<P>- i puljejob eller </P>  \r\n\r\n<P>- etableringsydelse, </P>  \r\n\r\n<P>betragtes som ledige i relation til bekendtgørelsens § 4. </P>  \r\n\r\n<P>Såfremt den voksne ikke kan betragtes som ledig efter ovenstående  \r\n\r\n kriterier, kan der udbetales tilskud efter satsen for beskæftigede. </P>  \r\n\r\n<P>Begrænset tilskudsperiode (§ 4, stk. 2) </P>  \r\n\r\n<P>Beregning af de 2 1/2 år </P>  \r\n\r\n<P>Der kan gives tilskud i de første 2 1/2 år af uddannelsesaftaleperioden,  \r\n\r\n jf. § 4, stk. 2. De 2 1/2 år regnes løbende fra uddannelsens start - det vil  \r\n\r\n sige, perioder hvor eleven er på skole, og hvor der udbetales tilskud efter  \r\n\r\n AER-reglerne, forbruger også af de 2 1/2 år. </P>  \r\n\r\n<P>Perioder med barsel og/eller sygdom </P>  \r\n\r\n<P>Barsel/sygdom </P>  \r\n\r\n<P>Der kan altid kun udbetales tilskud i perioder, hvor der er udbetalt løn.  \r\n\r\n</P>  \r\n\r\n<P>Hvis der udbetales løn i perioder, hvor eleven er på barsel eller er  \r\n\r\n sygemeldt, kan der således udbetales tilskud i sådanne perioder. Hvis der  \r\n\r\n ikke udbetales løn, kan der ikke udbetales tilskud. </P>  \r\n\r\n<P>Der kan maksimalt udbetales tilskud i en periode på 2 1/2 år. Dette  \r\n\r\n gælder, uanset hvor lang uddannelsen er. </P>  \r\n\r\n<P>Hvis en barsels- eller sygdomsperiode fører til, at uddannelsestiden  \r\n\r\n bliver forlænget, kan der udbetales tilskud i den forlængede periode, hvis  \r\n\r\n denne ligger inden for den maksimale støtteperiode på 2 1/2 år fra  \r\n\r\n uddannelsens begyndelse. </P>  \r\n\r\n<P>Hvis forlængelsen medfører, at uddannelsesaftalen først afsluttes efter 2  \r\n\r\n 1/2 år fra uddannelsesaftalens begyndelse, kan der  <I>hvis der ikke er  \r\n\r\n udbetalt løn - og dermed heller ikke tilskud - i sygdoms- eller  \r\n\r\n barselsperioden,</I>  udbetales tilskud i den forlængede periode. Perioden  \r\n\r\n vil  <I>i tid</I>  ligge efter 2 1/2 år fra uddannelsens begyndelse, men  \r\n\r\n<I>i realiteten</I>  inden for de 2 1/2 år, da uddannelsen har været  \r\n\r\n &#187;suspenderet&#171; i perioden uden løn. Den samlede tilskudsperiode  \r\n\r\n bliver således 2 1/2 år. </P>  \r\n\r\n<P>Virksomhedens beliggenhed (§ 6, stk. 1) </P>  \r\n\r\n<P>Virksomhedens beliggenhed </P>  \r\n\r\n<P>For større virksomheder med central ledelse og flere afdelinger fordelt i  \r\n\r\n forskellige regioner kan der opstå spørgsmål om, til hvem tilskuddet skal  \r\n\r\n udbetales: hovedkontoret eller afdelingen. For sådanne virksomheder gælder,  \r\n\r\n at tilskud skal udbetales til den virksomhed, der indgår aftalen - altså den  \r\n\r\n virksomhed, der står som aftalepart i uddannelsesaftalen. </P>  \r\n\r\n<P>Spørgsmålet om hvilken region, der skal udbetale støtte </P>  \r\n\r\n<P>Udbetalende region </P>  \r\n\r\n<P>Tilskuddet skal udbetales af den region, hvor arbejdsstedet er beliggende.  \r\n\r\n</P>  \r\n\r\n<P>I tilfælde af uddannelsesaftaler med skiftende arbejdssteder skal  \r\n\r\n tilskuddet udbetales af den region, hvor virksomheden - altså aftaleparten  \r\n\r\n ifølge uddannelsesaftalen - er beliggende. </P>  \r\n\r\n<P>EU's de minimis-ordning (§ 9) </P>  \r\n\r\n<P>De minimis-ordningen </P>  \r\n\r\n<P>Tilskud til private virksomheder efter bekendtgørelsen om voksenlærlinge  \r\n\r\n ydes inden for rammerne af EU's de minimis-støtteordning, jf. § 9. </P>  \r\n\r\n<P>Efter de minimis-ordningen må en virksomhed ikke modtage tilskud på mere  \r\n\r\n end 100.000 ECU (p.t. ca. 730.000 kr.) over en periode på tre år. Det er som  \r\n\r\n udgangspunkt den virksomhed, der får udbetalt tilskuddet, der er underlagt  \r\n\r\n tilskudsloftet på 100.000 ECU. </P>  \r\n\r\n<P>Koncerner </P>  \r\n\r\n<P>I forhold til koncerner er en nærmere afgrænsning af virksomhedsbegrebet  \r\n\r\n nødvendig: </P>  \r\n\r\n<P>Hovedkontoret får udbetalt tilskud </P>  \r\n\r\n<P>Såfremt det er hovedkontoret, der indgår uddannelsesaftalen, er det som  \r\n\r\n tidligere nævnt (i afsnittet om virksomhedens beliggenhed) hovedkontoret, der  \r\n\r\n får udbetalt tilskuddet. Tilskuddet medregnes således i hovedkontorets  \r\n\r\n tilskudsloft. Om tilskuddet også berører afdelinger i koncernen afhænger af,  \r\n\r\n om afdelingerne kan betragtes som uafhængige virksomheder. </P>  \r\n\r\n<P>Efter de minimis-ordningen er en virksomhed uafhængig, hvis højst 25% af  \r\n\r\n virksomheden ejes af et større selskab. I disse tilfælde medregnes tilskuddet  \r\n\r\n kun i hovedkontorets tilskudsloft. </P>  \r\n\r\n<P>Tilskud til virksomheder, hvor mere end 25% ejes af et større selskab,  \r\n\r\n betragtes som tilskud til hele koncernen. Tilskud til hovedkontoret vil i  \r\n\r\n disse tilfælde også berøre afdelingernes tilskudsloft. </P>  \r\n\r\n<P>Afdelingen får udbetalt tilskud </P>  \r\n\r\n<P>Tilsvarende gælder, hvis det er afdelingen, der indgår uddannelsesaftalen.  \r\n\r\n Her er det afdelingen, der får udbetalt tilskuddet. Tilskuddet betragtes som  \r\n\r\n tilskud til hele koncernen, hvis afdelingen ejes med mere end 25% af et  \r\n\r\n større selskab. Hvis afdelingen kun ejes med 25% eller mindre af et større  \r\n\r\n selskab, påvirker tilskuddet kun afdelingens loft. </P>  \r\n\r\n<P>Der henvises i øvrigt til Arbejdsmarkedsstyrelsens brev af 3. februar 1997  \r\n\r\n til AF-regionerne og de i den forbindelse fremsendte retningslinier til  \r\n\r\n fortolkning af de minimis-reglen. </P>  \r\n\r\n<P>Perioden på tre år regnes fra den dag, tilskud udbetales, og tre år  \r\n\r\n tilbage. Arbejdsformidlingen skal således løbende før den månedlige  \r\n\r\n udbetaling undersøge, om virksomheden i løbet af de sidste tre år er nået op  \r\n\r\n på maksimal støtte. </P>  \r\n\r\n<P>En virksomhed skal altid orienteres, hvis den modtager støtte efter de  \r\n\r\n minimis-ordningen. Hvis virksomheden ved tidligere tilskud ikke har fået  \r\n\r\n orientering om, at tilskuddet er omfattet af de minimis-ordningen, kan  \r\n\r\n virksomheden gå ud fra, at der ikke er udbetalt tilskud efter de  \r\n\r\n minimis-ordningen. </P>  \r\n\r\n<P>Inden for regelsættet om en aktiv arbejdsmarkedspolitik er bl.a. følgende  \r\n\r\n tilskud omfattet af de minimis-ordningen: </P>  \r\n\r\n<P>- etableringsydelse </P>  \r\n\r\n<P>- tilskud til voksenlærlinge </P>  \r\n\r\n<P>- tilskud til LVU (langvarigt uddannede - &#187;isbryderordningen&#171;)  \r\n\r\n</P>  \r\n\r\n<P>Ikrafttræden </P>  \r\n\r\n<P>Ikrafttræden </P>  \r\n\r\n<P>Bekendtgørelsen trådte i kraft den 8. februar 1997. Den omfatter kun  \r\n\r\n uddannelsesaftaler, der indgås efter bekendtgørelsens ikrafttræden den 8.  \r\n\r\n februar 1997. </P>  \r\n\r\n<P>Bekendtgørelsen omfatter derfor heller ikke de uddannelsesaftaler, der er  \r\n\r\n indgået i henhold til den hidtidige forsøgsordning. Disse uddannelsesaftaler  \r\n\r\n må derfor fortsætte under de vilkår - og med den tilskudssats - der gælder  \r\n\r\n ifølge den tidlige forsøgsordning. </P>  \r\n\r\n<P>Klageadgang </P>  \r\n\r\n<P>Klageadgang </P>  \r\n\r\n<P>Klage over Arbejdsformidlingens afgørelser efter bekendtgørelsen kan  \r\n\r\n indbringes for Arbejdsmarkedsstyrelsen, jf. § 63 i lov om en aktiv  \r\n\r\n arbejdsmarkedspolitik. </P>  \r\n\r\n<PRE>  \r\n\r\n                      Med venlig hilsen  \r\n\r\n   Lene Rønne Holdø                        Anne Marie Jensen  \r\n\r\n   specialkonsulent                            fuldmægtig  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/05/1997"
        },
        {
            "displayName": "Accession",
            "displayValue": "C19970005160"
        },
        {
            "displayName": "Entydig dokumentidentifikation",
            "displayValue": "CM045578"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "10/06/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "01/05/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "97-500-68"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}