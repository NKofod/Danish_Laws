{
    "id": 109028,
    "title": "1994 BTL 259   BETÆNKNING OVER FORSLAG TIL LOV OM ÆNDRING AF LOV OM SKATTEMÆSSIG   BEHANDLING AF GEVINST OG TAB PÅ FORDRINGER, GÆLD OG FINANSIELLE KONTRAKTER   (KURSGEVINSTLOVEN) OG SKATTEKONTROLLOVEN (PERMANENT INDFØRELSE AF KONTANTLÅN)     NR L 259 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 259",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 259 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om skattemæssig  \r\n\r\n behandling af gevinst og tab på fordringer, gæld og finansielle kontrakter  \r\n\r\n (kursgevinstloven) og skattekontrolloven (Permanent indførelse af kontantlån)  \r\n\r\n<BR>  \r\n\r\n Nr L 259 1994-95, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19950524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til skatteministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Dansk Erhvervsjordbrug, </P>  \r\n\r\n<P>Dansk Familielandbrug, </P>  \r\n\r\n<P>De Danske Landboforeninger og </P>  \r\n\r\n<P>Realkreditrådet. </P>  \r\n\r\n<P>Der er af skatteministeren stillet ændringsforslag, herunder om en deling  \r\n\r\n af lovforslaget i 2 dele. Udvalget har tiltrådt delingen af lovforslaget.  \r\n\r\n</P>  \r\n\r\n<P>Herefter indstiller et <I>mindretal</I> (Venstres, Det Konservative  \r\n\r\n Folkepartis og Fremskridtspartiets medlemmer af udvalget) det under A nævnte  \r\n\r\n lovforslag til <I>forkastelse</I> ved 3. behandling og det under B nævnte  \r\n\r\n lovforslag til <I>vedtagelse.</I> Mindretallet vil stemme for ændringsforslag  \r\n\r\n nr. 1, men vil stemme hverken for eller imod de under nr. 2-4 stillede  \r\n\r\n ændringsforslag. </P>  \r\n\r\n<P>Et andet <I>mindretal</I> (Socialdemokratiets, Det Radikale Venstres og  \r\n\r\n Centrum-Demokraternes medlemmer af udvalget) indstiller lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>tredje mindretal</I> (Socialistisk Folkepartis og Enhedslistens  \r\n\r\n medlemmer af udvalget) indstiller det under A nævnte lovforslag til  \r\n\r\n<I>vedtagelse</I> og det under B nævnte lovforslag til <I>forkastelse</I> ved  \r\n\r\n 3. behandling. Mindretallet vil stemme for ændringsforslag nr. 1, men vil  \r\n\r\n stemme hverken for eller imod de under nr. 2-4 stillede ændringsforslag. </P>  \r\n\r\n<P>ÆndringsforslagAf <I>skatteministeren,</I> tiltrådt af <I>udvalget:</I>  \r\n\r\n</P>  \r\n\r\n<P> <B>a</B>  </P>  \r\n\r\n<P>Ændringsforslag om deling af lovforslaget <B>1)</B> Lovforslaget deles i  \r\n\r\n to lovforslag med følgende titler og indhold: </P>  \r\n\r\n<P> <B>A.</B> &#187;Forslag til lov om ændring af kursgevinstloven og  \r\n\r\n skattekontrolloven. (Beskatning ved ekstraordinær indfrielse af  \r\n\r\n kontantlån)&#187; omfattende § 1, indledningen, nr. 1 og 2, § 2 og § 3, stk.  \r\n\r\n 1 og 2. </P>  \r\n\r\n<P> <B>B.</B> &#187;Forslag til lov om ændring af kursgevinstloven.  \r\n\r\n (Permanent indførelse af kontantlån)&#187; omfattende § 1, indledningen, nr.  \r\n\r\n 3, 4 og 5, samt § 3, stk. 1 og 3. </P>  \r\n\r\n<P> <B>b</B>  </P>  \r\n\r\n<P>Ændringsforslag til det under A nævnte lovforslagAf  \r\n\r\n<I>skatteministeren,</I> tiltrådt af et <I>mindretal</I> (S, RV og CD): </P>  \r\n\r\n<P>Til § 1 <B>2)</B>  <I>Nr. 1</I> affattes således: </P>  \r\n\r\n<P> <B>&#187;1.</B> I <I>§ 5, stk. 2,</I> ændres &#187;stk. 4-6&#171; til:  \r\n\r\n &#187;stk. 4-8&#171;.' </P>  \r\n\r\n<P> <B>3)</B>  <I>Nr. 2</I> affattes således: </P>  \r\n\r\n<P> <B>&#187;2.</B> I <I>§ 5</I> indsættes efter stk. 6 som nye stykker: </P>  \r\n\r\n<P> <I>&#187;Stk. 7.</I> Gevinst, som en skyldner opnår ved ekstraordinær hel  \r\n\r\n eller delvis indfrielse af et kontantlån som nævnt i § 8 A, stk. 1, nr. 6 og  \r\n\r\n 7, medregnes ved opgørelsen af den skattepligtige indkomst. Det gælder dog  \r\n\r\n ikke indfrielse, som sker i forbindelse med overdragelse af fast ejendom,  \r\n\r\n såfremt gælden af sælger eller køber indfries eller opsiges til indfrielse i  \r\n\r\n perioden fra 6 måneder før til 6 måneder efter afståelsestidspunktet  \r\n\r\n henholdsvis anskaffelsestidspunktet. 2. pkt. finder ikke anvendelse ved  \r\n\r\n ejerskifte mellem ægtefæller, medmindre indfrielsen sker ved ejerskifte som  \r\n\r\n led i separation eller skilsmisse. 2. pkt. finder heller ikke anvendelse ved  \r\n\r\n en persons afståelse af en ejendom til et selskab m.v. som nævnt i  \r\n\r\n selskabsskattelovens § 1 og § 2 eller fondsbeskatningslovens § 1, hvor  \r\n\r\n personen og dennes ægtefælle på grund af aktiebesiddelse, vedtægtsbestemmelse  \r\n\r\n eller aftale har bestemmende indflydelse på selskabets handlemåde. </P>  \r\n\r\n<P> <I>Stk. 8.</I> Stk. 7, 1. pkt., finder ikke anvendelse ved indfrielse,  \r\n\r\n som sker i forbindelse med en efterlevende ægtefælles overtagelse af en fast  \r\n\r\n ejendom i forbindelse med skifte af et dødsbo eller ved udlevering til  \r\n\r\n ægtefællen, herunder til hensidden i uskiftet bo. 1. pkt. finder kun  \r\n\r\n anvendelse, såfremt den afdøde ægtefælle på tidspunktet for dødsfaldet var  \r\n\r\n ejer af den faste ejendom. Tidsfristerne i stk. 7, 2. pkt., for indfrielse  \r\n\r\n eller opsigelse til indfrielse af gælden finder tilsvarende anvendelse, idet  \r\n\r\n der ved afståelsestidspunktet eller anskaffelsestidspunktet i denne  \r\n\r\n sammenhæng forstås henholdsvis udlægstidspunktet eller tidspunktet for  \r\n\r\n udlevering.&#171;&#187; </P>  \r\n\r\n<P>Til § 2 <B>4)</B> I det foreslåede <I>§ 8 P, stk. 1, nr. 10,</I> indsættes  \r\n\r\n efter &#187;§ 5, stk. 7&#171;: &#187;, 1. pkt.,&#187;. </P>  \r\n\r\n<P>Bemærkninger </P>  \r\n\r\n<P>Til nr. 1-4Ad a </P>  \r\n\r\n<P>Det foreslås at opdele lovforslaget i to dele - A og B. </P>  \r\n\r\n<P>Del A omfatter forslaget om beskatning af kursgevinst ved ekstraordinær  \r\n\r\n hel eller delvis indfrielse af kontantlån samt forslaget om indberetning af  \r\n\r\n sådanne ekstraordinære indfrielser. </P>  \r\n\r\n<P>Del B omfatter forslaget om en permanentgørelse af adgangen for  \r\n\r\n realkreditinstitutterne til at yde kontantlån uden skattemæssig belastning (§  \r\n\r\n 1, nr. 3). Endvidere omfatter del B forslaget vedrørende ophævelse af den  \r\n\r\n såkaldte &#187;pariregel&#171; (§ 1, nr. 4) samt forslaget om at ophæve den  \r\n\r\n hidtidige tidsbegrænsning for realkreditinstitutternes skattemæssige mulighed  \r\n\r\n for at sidestille acontoudstedte realkreditobligationer ved indgåelse af  \r\n\r\n kurskontrakter med andre realkreditobligationer (§ 1, nr. 5). </P>  \r\n\r\n<P>Ad b </P>  \r\n\r\n<P>Ændringsforslagene indeholder følgende elementer: - Der gives sælger  \r\n\r\n adgang til i forbindelse med overdragelse af fast ejendom at indfri  \r\n\r\n kontantlån førtidigt uden skattemæssige konsekvenser, når ekstraordinær hel  \r\n\r\n eller delvis indfrielse sker op til 6 måneder før afståelsestidspunktet. </P>  \r\n\r\n<P>- Den foreslåede regel om fritagelse for kursgevinstbeskatning ved  \r\n\r\n indfrielse af kontantlån ved ejerskifte mellem ægtefæller som led i  \r\n\r\n separation eller skilsmisse udvides til også at finde anvendelse ved  \r\n\r\n indfrielse i forbindelse med udlæg af fast ejendom til efterlevende ægtefælle  \r\n\r\n i forbindelse med skifte af afdødes bo. </P>  \r\n\r\n<P>- Realkreditinstitutternes indberetningspligt ændres, således at  \r\n\r\n indberetningspligten ikke kun omfatter skattepligtige ekstraordinære  \r\n\r\n indfrielser af kontantlån, men alle ekstraordinære indfrielser, der giver  \r\n\r\n debitor en kursgevinst. </P>  \r\n\r\n<P>Administrative og provenumæssige konsekvenser </P>  \r\n\r\n<P>Ændringsforslagene har ingen administrative eller provenumæssige  \r\n\r\n konsekvenser. </P>  \r\n\r\n<P>Ad nr. 2 </P>  \r\n\r\n<P>Der er tale om en konsekvensændring som følge af ændringsforslag nr. 3.  \r\n\r\n</P>  \r\n\r\n<P>Ad nr. 3 </P>  \r\n\r\n<P>Efter lovforslaget var der alene adgang til ekstraordinær hel eller delvis  \r\n\r\n indfrielse af kontantlån i forbindelse med ejerskifte uden skattemæssige  \r\n\r\n konsekvenser, hvis indfrielsen skete efter afståelsestidspunktet og  \r\n\r\n opsigelsen forelå inden 6 måneder efter afståelsestidspunktet. </P>  \r\n\r\n<P>Det foreslås, at fritagelsen for beskatning af kursgevinster ved førtidig  \r\n\r\n indfrielse af kontantlån i forbindelse med ejerskifte udvides, således at  \r\n\r\n også ekstraordinær hel eller delvis indfrielse eller opsigelse til indfrielse  \r\n\r\n i en periode af indtil 6 måneder før afståelsestidspunktet bliver omfattet.  \r\n\r\n Det vil give sælgeren adgang til uden skattemæssige konsekvenser at  \r\n\r\n gennemføre om- og nyfinansiering af de gamle lån forud for afståelsen af  \r\n\r\n ejendommen. </P>  \r\n\r\n<P>Realkreditrådet har oplyst, at det inden for visse dele af  \r\n\r\n realkreditområdet er almindeligt, at om- eller tillægsfinansieringen bringes  \r\n\r\n på plads inden ejerskiftet. </P>  \r\n\r\n<P>Det præciseres samtidig, at såvel sælger som køber har mulighed for at  \r\n\r\n gennemføre ekstraordinær hel eller delvis indfrielse af kontantlån uden  \r\n\r\n skattemæssige konsekvenser i indtil 6 måneder efter afståelsestidspunktet  \r\n\r\n henholdsvis anskaffelsestidspunktet. </P>  \r\n\r\n<P>Der er samtidig sket en tilpasning af benyttelsen af begrebet opsigelse og  \r\n\r\n indfrielse efter lovforslaget og de indfrielsesmuligheder, der rent faktisk  \r\n\r\n benyttes. En indfrielse kan således bestå i, at der afleveres obligationer,  \r\n\r\n uden at der foreligger en opsigelse. </P>  \r\n\r\n<P>Det foreslås endvidere, at reglen om fritagelse for beskatning af en  \r\n\r\n kursgevinst ved indfrielse af kontantlån ved ejerskifte mellem ægtefæller som  \r\n\r\n led i separation eller skilsmisse udvides til også at finde anvendelse i  \r\n\r\n tilfælde, hvor et kontantlån indfries med en kursgevinst i forbindelse med  \r\n\r\n udlæg af en fast ejendom til en efterlevende ægtefælle i forbindelse med et  \r\n\r\n dødsboskifte eller indfrielse, som sker i forbindelse med, at et fællesbo,  \r\n\r\n hvori en fast ejendom indgår, udleveres til den efterlevende ægtefælle til  \r\n\r\n hensidden i uskiftet bo. Skifte anses i denne sammenhæng for også at omfatte  \r\n\r\n udlæg efter skiftelovens § 57, stk. 1, til den efterlevende ægtefælle. </P>  \r\n\r\n<P>Fritagelsen gælder i alle tilfælde, hvor den afdøde ægtefælle på  \r\n\r\n tidspunktet for dødsfaldet var ejer af den faste ejendom. </P>  \r\n\r\n<P>Ad nr. 4 </P>  \r\n\r\n<P>I forbindelse med drøftelse af den foreslåede indberetningsordning har  \r\n\r\n Realkreditrådet over for departementet anført, at realkreditinstitutterne  \r\n\r\n ikke kan administrere en ordning, der pålægger institutterne alene at  \r\n\r\n foretage indberetning om ekstraordinær indfrielse af kontantlån, der medfører  \r\n\r\n en skattepligtig kursgevinst. </P>  \r\n\r\n<P>Realkreditrådet har anført, at institutterne normalt ikke har kendskab til  \r\n\r\n de omstændigheder, der efter den foreslåede § 5, stk. 7, fritager for  \r\n\r\n kursgevinstbeskatning, og at det kan volde institutterne vanskeligheder at  \r\n\r\n udskille de indfrielser, der giver debitor en skattepligtig kursgevinst. </P>  \r\n\r\n<P>Det foreslås, at indberetningsordningen ændres således, at der skal  \r\n\r\n foretages indberetning om alle tilfælde af ekstraordinær indfrielse af  \r\n\r\n kontantlån, der resulterer i en kursgevinst, uanset om kursgevinsten er  \r\n\r\n skattepligtig for debitor eller ej, men det fastholdes, at der alene skal  \r\n\r\n foretages indberetning om indfrielser, der medfører en kursgevinst for  \r\n\r\n debitor. </P>  \r\n\r\n<P>Ændringsforslaget indebærer således, at der skal foretages indberetning af  \r\n\r\n flere låneindfrielser end oprindeligt foreslået, men i de fleste af disse  \r\n\r\n tilfælde vil den kommunale skattemyndighed umiddelbart kunne se, om  \r\n\r\n kursgevinsten har forbindelse med overdragelse af fast ejendom, og om  \r\n\r\n ejendommen overdrages til nærtstående m.v. </P>  \r\n\r\n<P>Jacob Buksti (S) nfmd. <I>Pia Gjellerup (S) Martin Glerup (S) Lis Greibe  \r\n\r\n (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  \r\n\r\n Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kristian Thulesen Dahl (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/07/1995"
        },
        {
            "displayName": "Accession",
            "displayValue": "199414K00259"
        },
        {
            "displayName": "Entydig dokumentidentifikation",
            "displayValue": "CL000829"
        },
        {
            "displayName": "Dato for førstegangsindlæggelse",
            "displayValue": "12/07/1995"
        },
        {
            "displayName": "Dato for indlæggelse",
            "displayValue": "12/07/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "259"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}