{
    "id": 80725,
    "title": "Vejledning om Tilskud til afvikling af statsgaranterede studielån 88/89 ",
    "documentTypeId": "180",
    "isSagsforlobPeriodValid": false,
    "shortName": "VEJ nr 22000 af 01/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Tilskud til afvikling af  \r\n\r\n statsgaranterede studielån 88/89 </H1>  \r\n\r\n<P></P>  \r\n\r\n<BR>  \r\n\r\n<P>Tilskudsordningen er ændret </P>  \r\n\r\n<P>Folketinget vedtog i foråret 1987 en række ændringer i den hidtidige  \r\n\r\n rentetilskudsordning. Formålet med disse ændringer er </P>  \r\n\r\n<P>- dels at gøre det muligt for nogle flere låntagere at opnå tilskud, </P>  \r\n\r\n<P>- dels at give forholdsmæssigt større tilskud til låntagere med lav  \r\n\r\n årsindkomst end til låntagere med høj årsindkomst og </P>  \r\n\r\n<P>- dels at gøre reglerne ens for, hvordan tilskuddet anvendes, uanset om  \r\n\r\n låntager har sit studielån i en bank eller sparekasse, eller det er overført  \r\n\r\n til Hypotekbanken. </P>  \r\n\r\n<P>Tilskudsåret 1988/89 </P>  \r\n\r\n<P>I det følgende kan du læse, hvilke betingelser du skal opfylde for at  \r\n\r\n kunne få tilskud for tilskudsåret 1988/89 (1. april 1988 - 31. marts 1989),  \r\n\r\n og hvordan tilskuddet beregnes. På midtersiderne er der et skema, som mere  \r\n\r\n detailleret viser, hvordan tilskuddet beregnes, og som du kan bruge for at  \r\n\r\n regne ud, om du kan få tilskud, og hvor stort det kan blive. </P>  \r\n\r\n<P>Hvilke lån kan der ydes tilskud til? </P>  \r\n\r\n<P>Der ydes kun tilskud til de statsgaranterede studielån, der den 31.  \r\n\r\n december 1987 står i en bank eller sparekasse, eller som senest den 31.  \r\n\r\n december 1987 er indfriet af styrelsen og overført til Hypotekbanken eller  \r\n\r\n dennes inkassator (advokat). Der ydes kun tilskud for et helt tilskudsår ad  \r\n\r\n gangen (1. april - 31. marts). Der ydes ikke tilskud til statslån (det er lån  \r\n\r\n direkte fra styrelsen), andre lån eller krav om tilbagebetaling af for meget  \r\n\r\n udbetalt uddannelsesstøtte. Sådanne lån indgår ikke i opgørelsen af den  \r\n\r\n samlede studiegæld ved tildeling af tilskud. </P>  \r\n\r\n<P>Hvilke betingelser skal være opfyldt? </P>  \r\n\r\n<P>Ansøgning og ansøgningsfrist </P>  \r\n\r\n<P>Du kan kun søge om tilskud ved at udfylde vedhæftede ansøgningsskema. </P>  \r\n\r\n<P>Ansøgning om tilskud for tilskudsåret 1988/89, herunder også ansøgning fra  \r\n\r\n personer, der alene har tidligere statsgaranterede studielån i Hypotekbanken  \r\n\r\n eller hos dennes inkassator (advokat), skal indsendes til Styrelsen for  \r\n\r\n Statens Uddannelsesstøtte, Danasvej 30, 1910 Frederiksberg C. Styrelsen skal  \r\n\r\n have  <I>ansøgningen i hænde senest tirsdag den 5. januar 1988.</I>  </P>  \r\n\r\n<P>Ansøgere med studielån i bank eller sparekasse </P>  \r\n\r\n<P>Hvis din senest påbegyndte uddannelse er afsluttet eller afbrudt i 1986  \r\n\r\n eller tidligere, skal du 31. december 1987 opfylde den ene af disse to  \r\n\r\n betingelser: </P>  \r\n\r\n<P CLASS=PUNKT> <B>1.</B> Du skal have indgået en aftale med din bank eller  \r\n\r\n sparekasse om at begynde at betale dit studielån tilbage senest 1. april  \r\n\r\n 1988. Er du allerede i gang med at betale tilbage efter en aftale, er  \r\n\r\n betingelsen opfyldt. </P>  \r\n\r\n<P CLASS=PUNKT> <B>2.</B> Du skal have fået en skriftlig tilladelse fra  \r\n\r\n Styrelsen for Statens Uddannelsesstøtte til at vente med at indgå en aftale  \r\n\r\n om tilbagebetalingen af studielån til efter den 31. december 1987 på grund af  \r\n\r\n arbejdsløshed, sygdom eller andre særlige årsager. </P>  \r\n\r\n<P>Er du i det afviklingsfri år? </P>  \r\n\r\n<P>Hvis din senest påbegyndte uddannelse er afsluttet eller afbrudt i 1987  \r\n\r\n eller senest den 5. januar 1988, er du i det afviklingsfri år. Det vil sige,  \r\n\r\n at du har ret til at vente med at begynde at betale studielån tilbage til et  \r\n\r\n år efter uddannelsens afslutning eller afbrydelse. </P>  \r\n\r\n<P>I det tilfælde skal du senest den 31. december 1987 have indgået en aftale  \r\n\r\n med din bank eller sparekasse om at begynde at betale dit studielån tilbage  \r\n\r\n senest 1. april 1988, selv om du ikke er forpligtet til det. Så kan du få  \r\n\r\n tilskud. </P>  \r\n\r\n<P>Hvornår er uddannelsen afsluttet? </P>  \r\n\r\n<P>Uddannelsen betragtes som afsluttet, hvis du senest den 5. januar 1988 har  \r\n\r\n fået den sidste karakter i den afsluttende eksamen. Hvis du den 5. januar  \r\n\r\n 1988 kun mangler den endelige bedømmelse af et afsluttende speciale eller  \r\n\r\n lignende, kan uddannelsen også betragtes som afsluttet, hvis du sammen med  \r\n\r\n ansøgningen sender en forhåndsgodkendelse af specialet fra din vejleder  \r\n\r\n (eksaminator) og censor. I det tilfælde skal du i rubrikken på  \r\n\r\n ansøgningsskemaet for dato for uddannelsens afslutning skrive datoen for,  \r\n\r\n hvornår den endelige bedømmelse (karakter) af specialet forventes. </P>  \r\n\r\n<P>Hvornår er uddannelsen afbrudt? </P>  \r\n\r\n<P>Uddannelsen er afbrudt, når du senest den 5. januar 1988 er frameldt  \r\n\r\n uddannelsesinstitutionen. Orlov sidestilles med afbrydelse. I rubrikken for  \r\n\r\n dato for din uddannelses afslutning eller afbrydelse skal du skrive  \r\n\r\n frameldelsesdatoen. Hvis du har orlov, skal du skrive datoen for orlovens  \r\n\r\n begyndelse. </P>  \r\n\r\n<P>Hvis du den 5. januar 1988 er tilmeldt en uddannelse, der ikke er  \r\n\r\n offentligt anerkendt, betragtes du i denne sammenhæng ikke som værende under  \r\n\r\n uddannelse. </P>  \r\n\r\n<P>Hvis du i spørgsmål 9 i rubrikken for dato for din uddannelses afslutning  \r\n\r\n eller afbrydelse skriver en dato, der ligger efter det tidspunkt, hvor du  \r\n\r\n udfylder ansøgningen, skal du give styrelsen besked, hvis din uddannelse mod  \r\n\r\n forventning alligevel ikke blev afsluttet eller afbrudt før den 5. januar  \r\n\r\n 1988. </P>  \r\n\r\n<P>Under uddannelse den 5. januar 1988? </P>  \r\n\r\n<P>Hvis du er under uddannelse, skal du opfylde begge disse betingelser for  \r\n\r\n at få tilskud: </P>  \r\n\r\n<P CLASS=PUNKT> <B>1.</B> Din tilbagebetalingspligt skal være indtrådt senest  \r\n\r\n den 5. januar 1988. </P>  \r\n\r\n<P CLASS=PUNKT> <B>2.</B> Du skal senest den 31. december 1987 have indgået  \r\n\r\n aftale med din bank eller sparekasse om at begynde at betale dit studielån  \r\n\r\n tilbage senest den 1. april 1988. </P>  \r\n\r\n<P>Din tilbagebetalingspligt er indtrådt, selvom du er under uddannelse, hvis  \r\n\r\n styrelsen skriftligt har meddelt dig, at du skal begynde at betale dit  \r\n\r\n statsgaranterede studielån tilbage før den 5. januar 1988. Har du senere fået  \r\n\r\n udsættelse med betalingen på grund af arbejdsløshed, sygdom, stram økonomi  \r\n\r\n eller af andre særlige årsager, er betingelsen stadig opfyldt. </P>  \r\n\r\n<P>Din tilbagebetalingspligt betragtes også som indtrådt, hvis der den 5.  \r\n\r\n januar 1988 er gået mindst et år fra det tidspunkt, hvor din uddannelse  \r\n\r\n senest forventedes afsluttet. Den dato står enten i den sidste  \r\n\r\n garantierklæring, du har fået fra styrelsen eller i et brev, du har fået fra  \r\n\r\n styrelsen med udsættelse af betaling på grund af fortsat uddannelse. Hvis du  \r\n\r\n er i tvivl om tidspunktet, så spørg din bank eller sparekasse. </P>  \r\n\r\n<P>Ansøgere med studielån i Hypotekbanken </P>  \r\n\r\n<P>Din tilbagebetalingspligt er indtrådt, også selvom du er under uddannelse  \r\n\r\n den 5. januar 1988. </P>  \r\n\r\n<P>Du skal opfylde en af følgende betingelser: </P>  \r\n\r\n<P CLASS=PUNKT> <B>1.</B> Har du en aftale om, hvordan gælden skal betales  \r\n\r\n tilbage, skal du overholde den, eller også skal du have fået udsættelse med  \r\n\r\n tilbagebetalingen af Hypotekbanken eller af dennes inkassator (advokat). </P>  \r\n\r\n<P CLASS=PUNKT> <B>2.</B> Hvis du ikke har en aftale, skal du senest den 31.  \r\n\r\n december 1987 have indgået en aftale med Hypotekbanken eller med dennes  \r\n\r\n inkassator (advokat) om at begynde at betale tilbage senest den 1. april  \r\n\r\n 1988, eller du skal have Hypotekbankens (advokatens) tilladelse til at vente  \r\n\r\n med at indgå en sådan aftale. </P>  \r\n\r\n<P>Studiegældens størrelse </P>  \r\n\r\n<P>Din samlede studiegæld i form af statsgaranterede studielån i bank eller  \r\n\r\n sparekasse og/eller tidligere statsgaranterede studielån i Hypotekbanken skal  \r\n\r\n være mindst 42.216 kr. den 31. december 1987 og større end halvdelen af din  \r\n\r\n særligt beregnede årsindkomst for 1986. </P>  \r\n\r\n<P>Sådan beregnes tilskuddet </P>  \r\n\r\n<P>Tilskuddet for 1988/89 beregnes i slutningen af marts 1988 med en  \r\n\r\n tilskudsprocent af den del af din tilskudsberettigende studiegæld den 31.  \r\n\r\n december 1987, som overstiger halvdelen af din særligt beregnede årsindkomst  \r\n\r\n for 1986. </P>  \r\n\r\n<P>På midtersiderne (* 1) kan du se, hvordan årsindkomsten beregnes, og  \r\n\r\n hvordan tilskudsprocenten fastsættes ud fra størrelsen af årsindkomsten for  \r\n\r\n 1986, når diskontoen den 1. januar 1988 kendes. </P>  \r\n\r\n<P>Tilskudsprocenten </P>  \r\n\r\n<P>Tilskudsprocenten er Nationalbankens officielle diskonto pr. 1. januar  \r\n\r\n 1988 med tillæg af procentpoints fra 0 til 7. På midtersiderne kan du se,  \r\n\r\n efter hvilken skala tilskudsprocenten fastsættes, når den beregnede  \r\n\r\n årsindkomst og diskontoen den 1. januar 1988 kendes. </P>  \r\n\r\n<P>Din tilskudsberettigende studiegæld </P>  \r\n\r\n<P>Styrelsen får oplysninger om størrelsen af din studiegæld pr. den 31.  \r\n\r\n december 1987 direkte fra bankerne, sparekasserne og Hypotekbanken. </P>  \r\n\r\n<P>Hvis du har afsluttet uddannelsen i 1986 eller tidligere, indgår kun de  \r\n\r\n lån, hvor du senest den 31. december 1987 har indgået tilbagebetalingsaftale  \r\n\r\n eller har fået styrelsens tilladelse til at vente med at indgå aftale, i  \r\n\r\n opgørelsen af din tilskudsberettigende studiegæld. </P>  \r\n\r\n<P>Hvis du den 5. januar 1988 er i det afviklingsfri år, indgår alene de lån,  \r\n\r\n hvor du senest den 31. december 1987 har indgået tilbagebetalingsaftale. </P>  \r\n\r\n<P>Hvis du den 5. januar 1988 er under uddannelse, indgår - under  \r\n\r\n forudsætning af, at din tilbagebetalingspligt er eller betragtes som indtrådt  \r\n\r\n den 5. januar 1988 - alene de lån, hvor der senest den 31. december 1987 er  \r\n\r\n indgået tilbagebetalingsaftale. </P>  \r\n\r\n<P>Det er ved opgørelsen af din samlede tilskudsberettigende studiegæld uden  \r\n\r\n betydning, om du <I>efter</I> indgåelse af tilbagebetalingsaftale af  \r\n\r\n styrelsen/pengeinstituttet har fået midlertidig udsættelse med betaling af  \r\n\r\n ydelser eller lempelse i ydelsen. </P>  \r\n\r\n<P>Tidligere statsgaranterede studielån i Hypotekbanken indgår i opgørelsen,  \r\n\r\n hvis en af tidligere nævnte betingelser er opfyldt. </P>  \r\n\r\n<P>Studielån i banker og sparekasser, der indfries af styrelsen i perioden 1.  \r\n\r\n januar 1988 til beregningen foretages i slutningen af marts 1988, er ikke  \r\n\r\n tilskudsberettigende og indgår derfor ikke i opgørelsen af din samlede  \r\n\r\n studiegæld. Tilsvarende gælder normalt også, hvis du i samme periode  \r\n\r\n misligholder en aftale om tilbagebetaling af lån i Hypotekbanken. </P>  \r\n\r\n<P>Den beregnede årsindkomst </P>  \r\n\r\n<P>Opgørelsen af årsindkomsten tager udgangspunkt i din socialindkomst uden  \r\n\r\n formuetillæg for 1988, samt din skattepligtige formue den 31. december 1986.  \r\n\r\n Styrelsen får oplysninger herom direkte fra Statsskattedirektoratets  \r\n\r\n socialindkomstregister i februar 1988. Din socialindkomst for 1988 er opgjort  \r\n\r\n af Statsskattedirektoratet på grundlag af dine indkomst- og formueforhold i  \r\n\r\n indkomståret 1986. Den står nederst på din skattemæssige årsopgørelse for  \r\n\r\n 1986.  <I>Hvis du mener, at din socialindkomst for 1988 og/eller din  \r\n\r\n skattepligtige formue den 31. december 1986 er forkert opgjort, bør du  \r\n\r\n henvende dig herom til din lokale skatteforvaltning.</I>  </P>  \r\n\r\n<P>Din socialindkomst korrigeres af styrelsen på tre punkter for at nå frem  \r\n\r\n til din beregnede årsindkomst. På midtersiderne kan du se, hvordan det sker,  \r\n\r\n og hvordan din formue indgår i beregningen med et særligt formuetillæg. </P>  \r\n\r\n<P>Hvis din årsindkomst før det særlige formuetillæg er mindre end 84.432  \r\n\r\n kr., udgør de 84.432 kr. + det særlige formuetillæg din beregnede  \r\n\r\n årsindkomst. Dette beløb bruges ved beregningen, selv om din faktiske  \r\n\r\n indkomst i 1986 var lavere. </P>  \r\n\r\n<P>Der tages ikke hensyn til ændringer i dine økonomiske forhold efter 1986.  \r\n\r\n</P>  \r\n\r\n<P>Hvis du i 1986 havde indtægter fra og/eller formue i Grønland, på Færøerne  \r\n\r\n eller i udlandet, som ikke er beskattet i Danmark, vil årsindkomsten bl.a.  \r\n\r\n blive beregnet med udgangspunkt i dine egne dokumenterede oplysninger herom.  \r\n\r\n</P>  \r\n\r\n<P>Hvornår får du svar? </P>  \r\n\r\n<P>Styrelsen tilstræber at give alle ansøgere besked om resultatet af  \r\n\r\n behandlingen af deres ansøgning i begyndelsen af april 1988. Dette  \r\n\r\n forudsætter, at ansøgningen er korrekt udfyldt, og at de bilag, du evt. skal  \r\n\r\n vedlægge ansøgningen, er indsendt sammen med ansøgningen. Hvis ansøgningen er  \r\n\r\n mangelfuldt udfyldt, eller der mangler bilag, kan det vare længere tid, inden  \r\n\r\n du får svar, og udbetalingen af et evt. tilskud kan blive forsinket. </P>  \r\n\r\n<P>Sådan udbetales tilskuddet </P>  \r\n\r\n<P>Tilskuddet til studielån overføres direkte til din bank eller sparekasse i  \r\n\r\n fire lige store rater i begyndelsen af hvert kvartal, og indsættes på din(e)  \r\n\r\n studielånskonto(i). Første gang i begyndelsen af april 1988. </P>  \r\n\r\n<P>Tilskud til studiegæld i Hypotekbanken anvises hver måned med 1/12 af  \r\n\r\n tilskuddet. </P>  \r\n\r\n<P>Når du får tilskud til statsgaranteret studiegæld i bank/sparekasse eller  \r\n\r\n i Hypotekbanken, har du ret til at få nedsat din månedlige ydelse, som du har  \r\n\r\n aftalt med banken/sparekassen eller Hypotekbanken, forholdsmæssigt med det  \r\n\r\n beløb, som du får i tilskud. </P>  \r\n\r\n<P>Har du fået udsættelse med betalingen, bruges tilskuddet til en  \r\n\r\n ekstraordinær nedskrivning af lånet. </P>  \r\n\r\n<P>Hvis du skifter pengeinstitut, skal du bede dit nye pengeinstitut om at  \r\n\r\n give styrelsen besked om lånets nye kontonummer. Ellers bliver tilskuddet  \r\n\r\n forsinket. </P>  \r\n\r\n<P>Skat </P>  \r\n\r\n<P>Tilskuddet er skattepligtig B-indkomst. Raterne for april, juli og oktober  \r\n\r\n kvartaler beskattes i 1988, raten for januar kvartal i 1989. Du vil i januar  \r\n\r\n få en opgørelse til selvangivelsen. </P>  \r\n\r\n<P>Hvis du har spørgsmål om skat i forbindelse med tilskuddet, skal du  \r\n\r\n henvende dig til skatteforvaltningen i din kommune. </P>  \r\n\r\n<P>Loven </P>  \r\n\r\n<P>Reglerne om tilskud findes nu i lov nr. 371 af 10. juni 1987 om tilskud  \r\n\r\n til afvikling af studiegæld og om eftergivelse af studiegæld. Loven trådte i  \r\n\r\n kraft den 1. oktober 1987 og har for så vidt angår tilskud virkning fra  \r\n\r\n tilskudsåret 1988/89. Undervisningsministeriet vil udstede en bekendtgørelse  \r\n\r\n om tilskud i henhold til loven. Du kan læse loven i Lovtidende på  \r\n\r\n biblioteket. </P>  \r\n\r\n<P>Andre hjælpemuligheder </P>  \r\n\r\n<P>Eftergivelse af studiegæld </P>  \r\n\r\n<P>Hvis du på grund af økonomiske, erhvervsmæssige eller sociale forhold er  \r\n\r\n ude af stand til at betale din studiegæld tilbage, kan du søge Hypotekbanken  \r\n\r\n om at få gælden helt eller delvis eftergivet. Det gælder, uanset om gælden er  \r\n\r\n til et pengeinstitut, Styrelsen for Statens Uddannelsesstøtte eller  \r\n\r\n Hypotekbanken. Du kan søge om at få studiegælden eftergivet <I>12 år  \r\n\r\n efter,</I> at du har afsluttet din uddannelse eller din tilbagebetalingspligt  \r\n\r\n er indtrådt. Hvis du får førtidspension eller invaliditetsydelse, kan du søge  \r\n\r\n straks. Ansøgningsskema om eftergivelse og en pjece, hvori du kan læse mere  \r\n\r\n om mulighederne for eftergivelse, kan du få i de fleste pengeinstitutter og  \r\n\r\n hos Hypotekbanken, Landgreven 4, 1301 København K, telf. 01 92 80 00. </P>  \r\n\r\n<P>Gældssanering ved skifteretten </P>  \r\n\r\n<P>Efter reglerne i konkursloven kan du få saneret din gæld ved skifteretten.  \r\n\r\n</P>  \r\n\r\n<P>Hele din økonomiske situation vil da blive bedømt. </P>  \r\n\r\n<P>Du kan rette henvendelse til skifteretten i den retskreds, hvor du har  \r\n\r\n bopæl, i København Sø- og Handelsretten, hvis du vil vide mere. </P>  \r\n\r\n<P> <I>Med venlig hilsen</I>  </P>  \r\n\r\n<P> <I>STYRELSEN FOR STATENS UDDANNELSESSTØTTE</I>  </P>  \r\n\r\n<P> <I>og</I>  </P>  \r\n\r\n<P> <I>KONGERIGET DANMARKS HYPOTEKBANK og FINANSFORVALTNING</I>  </P>  \r\n\r\n<P>Bilag 1 </P>  \r\n\r\n<P>A Sådan opgør du din tilskudsberettigende studiegæld: </P>  \r\n\r\n<PRE>  \r\n\r\n                                                   Saldo 31/12 1987  \r\n\r\n Du kan som hovedregel kun medregne                             kr.  \r\n\r\n saldoen for de statsgaranterede                   -------------------  \r\n\r\n studielån i pengeinstitut/Hypotekbanken,          +            kr.  \r\n\r\n hvor du har indgået aftale om tilbagebetaling     -------------------  \r\n\r\n senest den 31. december 1987, og i visse          +            kr.  \r\n\r\n tilfælde saldoen for de lån, hvor du har fået     -------------------  \r\n\r\n tilladelse til at vente med at begynde at         +            kr.  \r\n\r\n betale tilbage til efter den 31. december 1987.   -------------------  \r\n\r\n Læs nærmere i vejledningen om, hvordan din        +            kr.  \r\n\r\n tilskudsberettigende studiegæld skal opgøres.  \r\n\r\n ---------------------------------------------------------------------  \r\n\r\n Samlet tilskudsberettigende studiegæld 31/12 1987              kr.  \r\n\r\n ---------------------------------------------------------------------  \r\n\r\n B Sådan beregner du din årsindkomst for 1986:  \r\n\r\n ---------------------------------------------------------------------  \r\n\r\n Din socialindkomst for 1988 uden formuetillæg  \r\n\r\n (Står nederst på din skattemæssige årsopgørelse  \r\n\r\n for 1986)                                                      kr.  \r\n\r\n ---------------------------------------------------------------------  \r\n\r\n Eventuelt rentetilskud udbetalt i 1986 trækkes  \r\n\r\n fra.  \r\n\r\n (Står i den årsopgørelse for 1986 du i januar  \r\n\r\n 1987 fik fra styrelsen/Hypotekbanken)             -            kr.  \r\n\r\n ---------------------------------------------------------------------  \r\n\r\n Renteudgifter, der er trukket fra ved opgørelsen  \r\n\r\n af din socialindkomst for 1988, lægges til.  \r\n\r\n (Det er alle rentefradrag på din skattemæssige  \r\n\r\n årsopgørelse for 1986)                            +            kr.  \r\n\r\n ---------------------------------------------------------------------  \r\n\r\n Din beregnede årsindkomst før det særlige  \r\n\r\n formuetillæg                                      =            kr.*  \r\n\r\n ---------------------------------------------------------------------  \r\n\r\n Mindsteårsindkomsten før det særlige formuetillæg       84.432 kr.*  \r\n\r\n ---------------------------------------------------------------------  \r\n\r\n Skattepligtig formue 31/12 1986              kr.  \r\n\r\n ------------------------------------------------  \r\n\r\n Bundfradrag trækkes fra         -  46.000    kr.  \r\n\r\n ------------------------------------------------  \r\n\r\n Det særlige formuetillæg lægges  \r\n\r\n til. Det er 75% af dette beløb               kr.  +            kr.  \r\n\r\n ------------------------------------------------  \r\n\r\n Din beregnede årsindkomst for 1986                =            kr.  \r\n\r\n ---------------------------------------------------------------------  \r\n\r\n * Det største af disse to beløb skal bruges i den videre beregning.  \r\n\r\n    Den beregnede årsindkomst før det særlige formuetillæg kan  \r\n\r\n    nemlig ikke være mindre end 84.432 kr., selv om din faktiske  \r\n\r\n    indkomst i 1986 var mindre.  \r\n\r\n C Sådan opgør du dit tilskudsgrundlag:  \r\n\r\n ---------------------------------------------------------------------  \r\n\r\n Samlet tilskudsberettigende studiegæld pr. 31/12 1987           kr.  \r\n\r\n ---------------------------------------------------------------------  \r\n\r\n  Halvdelen af din beregnede årsindkomst for 1986  \r\n\r\n trækkes fra                                            -        kr.  \r\n\r\n ---------------------------------------------------------------------  \r\n\r\n Dit tilskudsgrundlag                                   =        kr.  \r\n\r\n ---------------------------------------------------------------------  \r\n\r\n</PRE>  \r\n\r\n<P>Er tilskudsgrundlaget mindre end <I>ca.</I> 8.000 kr., kan du <I>ikke</I>  \r\n\r\n få tilskud for 1988/89, da beregnede tilskud på under 1.200 kr. bortfalder,  \r\n\r\n og altså ikke udbetales. </P>  \r\n\r\n<P>D Sådan beregner du din tilskudsprocent: </P>  \r\n\r\n<P>Find din beregnede årsindkomst i skalaen til venstre. Så kan du beregne  \r\n\r\n din tilskudsprocent, når den officielle diskonto den 1. januar 1988 kendes.*  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n Beregnet årsindkomst for                 Tillægs-   Din tilskuds-  \r\n\r\n        1986                               points      procent  \r\n\r\n ---------------------------------------------------------------------  \r\n\r\n           =    84.432 kr.:     Den          + 7,0      =         %  \r\n\r\n  84.433   -   129.999 kr.:     offi-        + 6,0      =         %  \r\n\r\n 130.000   -   172.999 kr.:     cielle       + 5,0      =         %  \r\n\r\n 173.000   -   216.999 kr.:     diskonto     + 4,0      =         %  \r\n\r\n 217.000   -   259.999 kr.:     1. januar    + 3,0      =         %  \r\n\r\n 260.000 kr. og derover:        1988           0        = diskontoen  \r\n\r\n ---------------------------------------------------------------------  \r\n\r\n * Den 16. oktober 1987 var den officielle diskonto 7% p.a.  \r\n\r\n E Sådan beregner du dit tilskud:  \r\n\r\n Din tilskudsprocent    Dit tilskudsgrundlag    Dit tilskud 1988/89  \r\n\r\n -------------------    --------------------    ------------------  \r\n\r\n                 %   af                  kr. =                 kr.  \r\n\r\n -------------------    --------------------    ------------------  \r\n\r\n</PRE>  \r\n\r\n<P>Har du flere tilskudsberettigende studielån, fordeles dette tilskud på  \r\n\r\n lånene i forhold til saldoens størrelse den 31. december 1987. </P>  \r\n\r\n<P>Dette beregningsskema er til eget brug. </P>  \r\n\r\n<P>SKAL IKKE sendes til styrelsen. </P>  \r\n\r\n<P>Bilag 2: </P>  \r\n\r\n<P>Ansøgningsskema er udeladt, da ansøgningsfristen er udløbet </P>  \r\n\r\n</DIV>",
    "isHistorical": true,
    "editorialNotes": [
        "(* 1) Midtersiderne er her medtaget som bilag 1."
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882200060"
        },
        {
            "displayName": "Entydig dokumentidentifikation",
            "displayValue": "CM039957"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22000"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/01/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}