{
    "id": 54014,
    "title": "Orientering om danskundervisning af voksne indvandrere m.fl. (Styrkelse af undervisningsindsatsen - danskundervisning som betingelse for at modtage kontanthjælp) ",
    "documentTypeId": "200",
    "isSagsforlobPeriodValid": false,
    "shortName": "SKR nr 235 af 20/12/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om danskundervisning af voksne  \r\n\r\n indvandrere m.fl. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Styrkelse af undervisningsindsatsen -  \r\n\r\n danskundervisning som </P>  \r\n\r\n<P CLASS=TITEL-KOMMENTAR ALIGN=CENTER>betingelse for at modtage kontanthjælp)  \r\n\r\n</P>  \r\n\r\n<BR>  \r\n\r\n<P CLASS=PUNKT> <B>1.</B> Styrkelse af undervisningsindsatsen </P>  \r\n\r\n<P>I den 1. rapport fra regeringens Byudvalg fra oktober 1993 blev der peget  \r\n\r\n på behovet for en nyorientering i social- og boligpolitikken og på en positiv  \r\n\r\n integration af indvandrere og flygtninge med udgangspunkt i sammenhængen  \r\n\r\n mellem pligter og rettigheder. </P>  \r\n\r\n<P>Ved lov nr. 455 af 1. juni 1994 om ændring af lov om undervisning af  \r\n\r\n voksne indvandrere styrkes danskundervisningen af voksne indvandrere, m.fl.,  \r\n\r\n bl.a. som led i opfølgningen af rapporten fra Byudvalget. Det fremgår af  \r\n\r\n loven, at ethvert amtsråd skal sørge for, at indvandrere, der bor i  \r\n\r\n amtskommunen, kan få undervisning, der sigter mod at gøre det muligt for dem  \r\n\r\n at fungere i det danske samfund. Undervisningen skal kunne påbegyndes senest  \r\n\r\n 3 måneder efter, at der er ansøgt herom, medmindre der foreligger usædvanlige  \r\n\r\n forhold </P>  \r\n\r\n<P>Af bemærkningerne til lov nr. 455 fremgår, at loven - for at sikre, at  \r\n\r\n gruppen af nye familiesammenførte indvandrere systematisk gør brug af  \r\n\r\n undervisningstilbuddene - indeholder en særlig pligt for amtsrådene til at  \r\n\r\n kontakte alle nye familiesammenførte voksne indvandrere med henblik på aktivt  \r\n\r\n at tilskynde dem til at deltage i undervisningen. </P>  \r\n\r\n<P>Det anføres videre i bemærkningerne, at amtsrådenes henvendelse til nye  \r\n\r\n familiesammenførte skal ske på pågældendes modersmål, og det skal klart  \r\n\r\n fremgå, at det anses for at være en pligt at deltage i undervisningen, og at  \r\n\r\n modtagelsen af offentlige overførselsindkomster har sammenhæng med deltagelse  \r\n\r\n i indvandrerundervisningen. </P>  \r\n\r\n<P>Endelig er det i bemærkningerne angivet, at Socialministeriet vil udsende  \r\n\r\n retningslinier, der nærmere præciserer, at der alene bør udbetales  \r\n\r\n kontanthjælp til en indvandrer eller flygtning, hvis det dokumenteres, at  \r\n\r\n vedkommende har fulgt eller følger den undervisning, der udbydes i henhold  \r\n\r\n til lov om undervisning af voksne indvandrere. </P>  \r\n\r\n<P>Socialministeriet har nedenfor under pkt. 2 præciseret reglerne for  \r\n\r\n deltagelse i danskundervisning for kontanthjælpsmodtagere. </P>  \r\n\r\n<P CLASS=PUNKT> <B>2.</B> Danskundervisning som betingelse for at modtage  \r\n\r\n kontanthjælp </P>  \r\n\r\n<P>Efter bistandslovens § 40, stk. 1, er det en betingelse for at få  \r\n\r\n kontanthjælp, at såvel den, der søger hjælpen, som ægtefællen har udnyttet  \r\n\r\n sine arbejdsmuligheder. Så længe et tilbud om arbejde eller deltagelse i  \r\n\r\n beskæftigelsesfremmende foranstaltninger står åbent, kan der ikke ydes  \r\n\r\n kontanthjælp til en person, der afslår tilbuddet, hvis pågældende efter en  \r\n\r\n konkret vurdering ikke har nogen rimelig grund til afvisningen. Dette gælder  \r\n\r\n også, når tilbuddet gives til en hjemmearbejdende ægtefælle, jf. dog § 40,  \r\n\r\n stk. 1, nr. 4 og 5. Der kan i øvrigt henvises til Socialministeriets  \r\n\r\n informationsbrev af 15. december 1994 om den seneste ændring af  \r\n\r\n bistandslovens § 40. </P>  \r\n\r\n<P>Hvis tilbuddet om deltagelse i en beskæftigelsesfremmende foranstaltning  \r\n\r\n senere er bortfaldet, kan der efter bistandslovens § 26, stk. 1, nr. 1,  \r\n\r\n træffes beslutning om, at fremtidig kontanthjælp ydes med  \r\n\r\n tilbagebetalingspligt. </P>  \r\n\r\n<P>Tilegnelse af danskkundskaber er af helt afgørende betydning for en  \r\n\r\n udlændings integration i det danske samfund, herunder for muligheden for at  \r\n\r\n få et arbejde. Nødvendigheden af, at udlændingen får de fornødne  \r\n\r\n danskkundskaber, gælder, hvadenten det drejer sig om flygtninge eller  \r\n\r\n indvandrere, herunder familiesammenførte. </P>  \r\n\r\n<P>Deltagelse i danskundervisning er en beskæftigelsesfremmende  \r\n\r\n foranstaltning, der kan stilles som betingelse for at udbetale kontanthjælp  \r\n\r\n efter bistandslovens § 37. Hertil må dog kræves, at tilbuddet har et sådant  \r\n\r\n omfang, at det kan betragtes som en alternativ beskæftigelse, uden at der dog  \r\n\r\n er krav om, at tilbuddet skal være på fuld tid. </P>  \r\n\r\n<P>Ved kontanthjælp efter bistandslovens § 37 til udlændinge bør kommunerne  \r\n\r\n således i hvert enkelt tilfælde overveje, om der i tilslutning til hjælpen  \r\n\r\n skal stilles krav om, at ansøgeren og en eventuel ægtefælle deltager i  \r\n\r\n danskundervisning. </P>  \r\n\r\n<P>Karen Jespersen </P>  \r\n\r\n<P>/ Birthe Frederiksen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1994"
        },
        {
            "displayName": "Accession",
            "displayValue": "C19940023554"
        },
        {
            "displayName": "Entydig dokumentidentifikation",
            "displayValue": "CM012883"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "235"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "20/12/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet j.nr. 5010-253"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}