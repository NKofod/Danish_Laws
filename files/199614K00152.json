{
    "id": 108389,
    "title": "1996 BTL 152   BETÆNKNING OVER FORSLAG TIL LOV OM FØDEVAREKVALITET    NR L 152 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 152",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 152 </P>  \r\n\r\n<P></P>  \r\n\r\n<P>Betænkning over Forslag til lov om fødevarekvalitet <BR>  \r\n\r\n Nr L 152 1996-97, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19970430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til fødevareministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Venstres, Det Konservative Folkepartis  \r\n\r\n og Fremskridtspartiets medlemmer af udvalget) støtter intentionerne i  \r\n\r\n lovforslaget, men er dog skeptisk over for ministerens oplæg til såvel  \r\n\r\n sammensætning som størrelse af Fødevarekvalitetsudvalget, og mindretallet er  \r\n\r\n ikke overbevist om, at en hensigtsmæssig forretningsorden for udvalget vil  \r\n\r\n kunne løse problemet. </P>  \r\n\r\n<P>Endvidere fremgår det ikke af loven, hvorledes kravene til udformning af  \r\n\r\n godkendelse, anmeldelse og registrering skal se ud. Mindretallet henstiller,  \r\n\r\n at der udformes regler, der er så enkle og så lidt bureaukratiske som muligt  \r\n\r\n for dermed at holde gebyrerne på et niveau, der ikke påvirker afsætningen af  \r\n\r\n kvalitetskød. </P>  \r\n\r\n<P>Det er vigtigt, at mærkningsordningen bliver en succes, og det bliver den  \r\n\r\n kun, hvis der sikres troværdighed omkring mærket, og hvis forbrugerne har  \r\n\r\n tillid til, at det nye fødevaremærke borger for ekstra god kvalitet. </P>  \r\n\r\n<P>Mindretallet henstiller endelig, at fisk og fiskeprodukter samt frugt og  \r\n\r\n grønt hurtigst muligt omfattes af mærkningsordningen. </P>  \r\n\r\n<P>Et <I>mindretal</I> (Enhedslistens medlem af udvalget) vil redegøre for  \r\n\r\n sin stilling til lovforslaget ved 2. behandling. </P>  \r\n\r\n<P>Erling Christensen (S) Peter Christensen (S) Eva Fatum (S) Erik Mortensen  \r\n\r\n (S) Frederik Nørgaard (S) Kristen Touborg (SF) nfmd. <I>Vibeke Peschardt (RV)  \r\n\r\n Bent Hindrup Andersen (EL) Ole Vagn Christensen (S) Christian Mejdahl (V)  \r\n\r\n Bodil Thrane (V) Mariann Fischer Boel (V)</I> fmd. <I>Kim Mouritsen (V) Lene  \r\n\r\n Espersen (KF) Henning Grove (KF) Peder Sønderby (V) Niels Højland (FP)  \r\n\r\n</I></P>  \r\n\r\n<P>Centrum-Demokraterne og Dansk Folkeparti havde ikke medlemmer i udvalget.  \r\n\r\n</P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i nogle møder og har </P>  \r\n\r\n<P>herunder stillet spørgsmål til fødevareministeren, som denne har </P>  \r\n\r\n<P>besvaret skriftligt og i samråd. Nogle af udvalgets spørgsmål og </P>  \r\n\r\n<P>fødevareministerens besvarelse heraf er optrykt som bilag til </P>  \r\n\r\n<P>tillægsbetænkningen. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) vil stemme hverken for eller imod ændringsforslagene. </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Fødevareministeren afviser i svar på spørgsmål 14, der er optrykt som  \r\n\r\n bilag til tillægsbetænkningen, at sikre, at nyindretning og nybyggeri i  \r\n\r\n landbruget, som målrettes til produktion, der opfylder  \r\n\r\n fødevarekvalitetsmærket, også bliver fremtidssikret, således at de fysiske  \r\n\r\n anlæg umiddelbart eller ved små ændringer kan opfylde krav til økologisk  \r\n\r\n opstaldning. </P>  \r\n\r\n<P>Mindretallet havde gerne set et mærke for et produkt, der er på vej til  \r\n\r\n det økologiske, men det er samtidig også vigtigt at sikre, at der ikke  \r\n\r\n fejlinvesteres, og at udviklingen ikke går i stå. </P>  \r\n\r\n<P>I svaret på spørgsmål 16, der er optrykt som bilag til  \r\n\r\n tillægsbetænkningen, fastholder ministeren, at fødevarekvalitetsmærket ikke  \r\n\r\n skal have specielle præferencer til genmodificerede organismer. Mindretallet  \r\n\r\n mener, at fødevarekvalitetsmærket fra starten burde udmærke sig ved at være  \r\n\r\n et gensplejsningsfrit mærke, således at forbrugerne får mulighed for at  \r\n\r\n fravælge den landbrugsmetode, der ligger bag. Det afviser ministeren og  \r\n\r\n fastholder, at der ved fødevarekvalitetsmærket ikke skal inddrages særlige  \r\n\r\n krav om genmodificerede organismer ud over det, som vil gælde generelt.  \r\n\r\n Dermed etableres et generelt fødevarekvalitetsmærke, hvor der kan være  \r\n\r\n anvendt gensplejset foder, hvilket ikke ifølge mindretallets opfattelse er en  \r\n\r\n garanti for kvalitet. </P>  \r\n\r\n<P>Ændringsforslag </P>  \r\n\r\n<P>Til § 2Af et <I>mindretal</I> (EL): </P>  \r\n\r\n<P> <B>1)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 01.</I> De objektive kvalitetskriterier for produkter  \r\n\r\n omfattet af mærkningsordningen fastlægges således, at de ikke er til hinder  \r\n\r\n for opfyldelse af krav til økologisk produktion.&#171; </P>  \r\n\r\n<P> <B>2)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 02.</I> For produkter omfattet af mærkningsordningen er det  \r\n\r\n et krav, at der ikke er anvendt antibiotiske vækstfremmere eller gensplejset  \r\n\r\n foder i produktionen.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Baggrunden for ændringsforslaget er, at det efter  \r\n\r\n forslagsstillerens opfattelse bør sikres, at fastlæggelse af rammer for  \r\n\r\n produktion under fødevarekvalitetsmærket ikke må blokere for senere  \r\n\r\n omstilling til økologisk produktion. </P>  \r\n\r\n<P>Til nr. 2 Baggrunden for ændringsforslaget er, at hensynet til den  \r\n\r\n politiske forbruger efter forslagsstillerens opfattelse nødvendiggør, at  \r\n\r\n fødevarekvalitetsmærket, som forudsættes at garantere en ekstra god kvalitet,  \r\n\r\n også sikrer, at der ved produktion af produkter med fødevarekvalitetsmærket  \r\n\r\n ikke er anvendt antibiotiske vækstfremmere eller gensplejset foder. </P>  \r\n\r\n<P>Erling Christensen (S) Peter Christensen (S) Eva Fatum (S) Erik Mortensen  \r\n\r\n (S) Frederik Nørgaard (S) Kristen Touborg (SF) nfmd. <I>Vibeke Peschardt (RV)  \r\n\r\n Bent Hindrup Andersen (EL) Ole Vagn Christensen (S) Christian Mejdahl (V)  \r\n\r\n Bodil Thrane (V) Mariann Fischer Boel (V)</I> fmd. <I>Kim Mouritsen (V) Lene  \r\n\r\n Espersen (KF) Henning Grove (KF) Peder Sønderby (V) Niels Højland (FP)  \r\n\r\n</I></P>  \r\n\r\n<P>Centrum-Demokraterne og Dansk Folkeparti havde ikke medlemmer i udvalget.  \r\n\r\n</P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til fødevareministeren og dennes svar herpå  \r\n\r\n</P>  \r\n\r\n<P> <I>Spørgsmål 13:</I>  </P>  \r\n\r\n<P>Ministeren bedes redegøre for, hvor fødevarekvalitetsmærket i kravene til  \r\n\r\n opstaldning adskiller sig fra kravene til opstaldning og husdyrhold i det  \r\n\r\n statskontrollerede økologiske mærke. </P>  \r\n\r\n<P> <I>Svar:</I>  </P>  \r\n\r\n<P>Kravene til opstaldning inden for både kvalitetsmærkningsordningen og  \r\n\r\n økologiordningen sigter mod at forbedre de dyrevelfærdsmæssige forhold og vil  \r\n\r\n derfor naturligt have en række lighedspunkter. Der er således under begge  \r\n\r\n ordninger krav til indretning af svinestalde, som skal sikre, at der i  \r\n\r\n stierne er tilstrækkeligt fast gulv til, at alle svinene i den enkelte sti  \r\n\r\n kan ligge ned samtidig. Forskellen mellem de to ordninger afspejles af den  \r\n\r\n måde, hvorpå dette krav er udmøntet. I økologiordningen sker dette gennem et  \r\n\r\n generelt krav om, at indendørs liggearealer er tilstrækkeligt store til at  \r\n\r\n sikre den enkelte dyregruppes fysiologiske og adfærdsmæssige behov, medens  \r\n\r\n der i kvalitetsmærkningsordningen kommer til at være et specifikt krav om, at  \r\n\r\n mindst 60 pct. af stiarealet skal være fast gulv. </P>  \r\n\r\n<P>Tilsvarende gør sig gældende for størrelsen af stiarealer, hvor der under  \r\n\r\n økologiordningen er krav om, at udformningen af husdyrenes omgivelser skal  \r\n\r\n tilgodese de enkelte dyregruppers naturlige bevægelsesmønstre. I  \r\n\r\n kvalitetsmærkningsordningen vil det tilsvarende hensyn blive sikret gennem  \r\n\r\n udtrykkelige minimumskrav til størrelsen af stier; for slagtesvin vil der  \r\n\r\n således være krav om, at stierne skal være mindst 30 pct. større end de  \r\n\r\n lovgivningsmæssigt fastsatte minimumsgrænser, og for kalve vil der gælde  \r\n\r\n krav, som indebærer, at eksempelvis arealkravet ved flokopstaldning vil blive  \r\n\r\n øget ca. 50 pct. i forhold til de lovgivningsmæssige krav. </P>  \r\n\r\n<P>Der er således afgørende forskel mellem de måder, hvorpå hensynet til  \r\n\r\n dyrevelfærd reguleres under de to ordninger. De opstaldningsmæssige krav til  \r\n\r\n økologisk husdyrhold formuleret i det overordnede krav om, at husdyrenes  \r\n\r\n opstaldning samt røgt og pleje skal sikre, at deres fysiologiske og  \r\n\r\n adfærdsmæssige behov tilgodeses, indgår som en integreret del af den  \r\n\r\n økologiske filosofi. Dette kan bl.a. illustreres ved, at der under  \r\n\r\n økologiordningen som hovedregel er krav om, at alle dyr i sommerhalvåret skal  \r\n\r\n have adgang til græsning. Det skal i øvrigt bemærkes, at økologireglerne i  \r\n\r\n stor udstrækning er harmoniseret i EU, og at der foreligger forslag om at  \r\n\r\n udvide EU's regler til at omfatte den animalske produktion. </P>  \r\n\r\n<P>Kvalitetsmærkningsordningen indebærer en række meget konkrete stramninger  \r\n\r\n af de krav, som er fastsat i den gældende lovgivning på området.  \r\n\r\n Indgangsvinklen til denne ordning har således været at få foretaget en  \r\n\r\n differentiering af den konventionelle produktion, som vil give forbrugerne et  \r\n\r\n kvalitetstilbud, hvor også hensyn til de bløde kvalitetskriterier såsom  \r\n\r\n dyrevelfærd indgår. De økologiske producenter vil som oftest kunne opfylde  \r\n\r\n disse konkrete krav og vil derfor også nemt kunne drage de afsætningsmæssige  \r\n\r\n fordele af kvalitetsmærkningsordningen. </P>  \r\n\r\n<P> <I>Spørgsmål 14:</I>  </P>  \r\n\r\n<P>Vil ministeren sikre, eventuelt gennem en vejledning, at nyindretning og  \r\n\r\n byggeri i landbruget, som målrettes til produktion, der opfylder  \r\n\r\n fødevarekvalitetsmærket, også bliver fremtidssikret, således at de fysiske  \r\n\r\n anlæg umiddelbart eller ved små ændringer kan opfylde krav til økologisk  \r\n\r\n opstaldning? </P>  \r\n\r\n<P> <I>Svar:</I>  </P>  \r\n\r\n<P>Som det fremgår af mit svar på spørgsmål 13 fra udvalget, finder jeg, at  \r\n\r\n der er fundamentale forskelle i idegrundlaget for de to ordninger, og  \r\n\r\n kvalitetsmærkningsordningen er således ikke at betragte som en forløber for  \r\n\r\n økologi. Jeg finder derfor, at det ikke vil være hensigtsmæssigt og  \r\n\r\n formålstjenligt at foretage den i spørgsmålet foreslåede kobling mellem de to  \r\n\r\n ordninger. </P>  \r\n\r\n<P> <I>Spørgsmål 15:</I>  </P>  \r\n\r\n<P>Ministeren bedes redegøre for, hvad merprisen forventes at blive på en  \r\n\r\n gris produceret efter kvalitetsmærket i forhold til merprisen på en  \r\n\r\n frilandsgris opfedet efter Friland Food ApS' regler og merprisen på en  \r\n\r\n økologisk produceret gris. </P>  \r\n\r\n<P> <I>Svar:</I>  </P>  \r\n\r\n<P>Som nævnt i mit svar på spørgsmål 8 fra udvalget, er der i koncept til en  \r\n\r\n frivillig kvalitetsmærkningsordning foretaget en skønsmæssig beregning  \r\n\r\n vedrørende produktion af svinekød under ordningen, som viser, at de samlede  \r\n\r\n meromkostninger vil udgøre 20-25 pct. i forhold til en svineproduktion, som  \r\n\r\n netop opfylder de lovgivningsmæssige minimumskrav. Der foreligger ingen  \r\n\r\n beregninger af, i hvilket omfang disse meromkostninger vil slå igennem på  \r\n\r\n prisen i detailledet. Det er derfor ikke muligt at foretage den ønskede  \r\n\r\n sammenligning med prisniveauet for andre specialprodukter på området. </P>  \r\n\r\n<P> <I>Spørgsmål 16:</I>  </P>  \r\n\r\n<P>Vil ministeren være indstillet på, at der ikke må bruges gensplejset foder  \r\n\r\n til fødevarekvalitetsmærkede produkter, når 68 pct. af den danske befolkning  \r\n\r\n ifølge en Gallup-undersøgelse ikke ønsker gensplejsede produkter, og når 95  \r\n\r\n pct. af befolkningen ønsker en effektiv mærkning i tilfælde af gensplejsede  \r\n\r\n produkter? </P>  \r\n\r\n<P> <I>Svar:</I>  </P>  \r\n\r\n<P>Det er ikke hensigten, at kvalitetsmærket skal have specielle præferencer  \r\n\r\n til brugen af GMO. Problematikken omkring GMO vedrører efter min opfattelse  \r\n\r\n alle fødevarer og bør betragtes generelt. Jeg synes derfor ikke, at vi i  \r\n\r\n denne sammenhæng skal inddrage særlige krav om GMO ud over det, som vil gælde  \r\n\r\n generelt. </P>  \r\n\r\n<P> <I>Spørgsmål 17:</I>  </P>  \r\n\r\n<P>Ministeren bedes som lovet under besvarelsen af samrådsspørgsmål A-D, jf.  \r\n\r\n bilag 13, oversende udvalget en sammenlignende liste over de krav, som  \r\n\r\n henholdsvis produktion til fødevarekvalitetsmærket og økologisk produktion  \r\n\r\n skal opfylde. </P>  \r\n\r\n<P> <I>Svar:</I>  </P>  \r\n\r\n<P>Jeg fremsender vedlagt den af udvalget ønskede oversigt over de krav til  \r\n\r\n opstaldning m.v., som henholdsvis produktion til fødevarekvalitetsmærket og  \r\n\r\n økologisk produktion skal opfylde. </P>  \r\n\r\n<P>For så vidt angår reglerne for opstaldning af økologiske dyr, kan det  \r\n\r\n supplerende oplyses, at disse indtil videre er generelle for samtlige  \r\n\r\n husdyrarter. Reglerne lyder som følger: </P>  \r\n\r\n<P>Husdyrenes opstaldning samt røgt og pleje skal sikre, at deres  \r\n\r\n fysiologiske og adfærdsmæssige behov tilgodeses. Ved udformningen af  \r\n\r\n husdyrenes omgivelser skal der i overensstemmelse med de forskellige  \r\n\r\n dyregruppers behov sørges for, </P>  \r\n\r\n<P>- at de naturlige bevægelsesmønstre tilgodeses, </P>  \r\n\r\n<P>- at alle dyr har adgang til jævnlig motion hele året, </P>  \r\n\r\n<P>- at indendørs liggearealer er tilstrækkeligt store og velforsynede med  \r\n\r\n ren strøelse, </P>  \r\n\r\n<P>- at der er tilstrækkelig frisk luft og dagslys i stalden, </P>  \r\n\r\n<P>- at der er adgang til læ og skygge ved udendørs ophold, </P>  \r\n\r\n<P>- at der er mulighed for at foretage hudpleje, og </P>  \r\n\r\n<P>- at flokstørrelsen ikke har negativ indflydelse på trivslen. </P>  \r\n\r\n<P>Det skal bemærkes, at der i EU arbejdes på et forslag til fælles regler  \r\n\r\n for økologisk animalsk produktion, og at disse regler formodentlig vil  \r\n\r\n indeholde en række specifikke krav til bl.a. opstaldning. </P>  \r\n\r\n<PRE>  \r\n\r\n ---------------------------------------------------------------------  \r\n\r\n     Svin - krav til opstaldning m.v.  \r\n\r\n ---------------------------------------------------------------------  \r\n\r\n Produktion     Almindelig svine-  Mærkningsord-  Økologiordningens  \r\n\r\n                   produktion      ningens krav         krav  \r\n\r\n ---------------------------------------------------------------------  \r\n\r\n  Slagte-  \r\n\r\n svin:  \r\n\r\n Sti           Krav til stiareal   Spaltegulv for- De naturlige bevæ-  \r\n\r\n                                   budt i ligge-   gelsesmønstre skal  \r\n\r\n                                   arealer, til-   være tilgodeset,  \r\n\r\n                                   strækkelig fast liggearealerne skal  \r\n\r\n                                   gulv til at     være tilstrækkeligt  \r\n\r\n                                   alle kan ligge  store, fuldspalte-  \r\n\r\n                                   samtidig (0,5   gulv ikke tilladt  \r\n\r\n                                   (m2)/100 kg)  \r\n\r\n                                   og 30 pct.  \r\n\r\n                                   større sti-  \r\n\r\n                                   areal  \r\n\r\n Halm          Ingen direkte krav  Velstrøet leje  Liggearealerne skal  \r\n\r\n                                                   være velforsynede  \r\n\r\n                                                   med ren strøelse  \r\n\r\n Sammen-       Hensigtserklæring   Sammenblanding  Ingen særskilte  \r\n\r\n sætning af    om stabile flokke   af svin fra     krav  \r\n\r\n flokke                            forskellige  \r\n\r\n                                   flokke som hoved-  \r\n\r\n                                   regel ikke tilladt  \r\n\r\n                                   efter fravænning  \r\n\r\n Fravæn-       Tidligst efter      Tidligst efter  Tidligst efter  \r\n\r\n ningsalder    3 uger              4 uger          7 uger  \r\n\r\n ---------------------------------------------------------------------  \r\n\r\n  Farende og  \r\n\r\n diegivende søer:  \r\n\r\n Opstaldning   Ingen direkte       Boks tilladt i  De naturlige bevæ-  \r\n\r\n               krav                overgangsperi-  gelsesmønstre skal  \r\n\r\n                                   ode, min. 1,5 m være tilgodeset;  \r\n\r\n                                   fast gulv fra   liggearealerne skal  \r\n\r\n                                   stiens for-     være tilstrækkeligt  \r\n\r\n                                   kant ved op-    store; fuldspalte-  \r\n\r\n                                   stilling i      gulv ikke tilladt  \r\n\r\n                                   boks;  \r\n\r\n                                   søer skal ind-  \r\n\r\n                                   sættes i fare-  \r\n\r\n                                   sti senest  \r\n\r\n                                   5 dage før  \r\n\r\n                                   forventet  \r\n\r\n                                   faring  \r\n\r\n Halm          Hensigtserklæring   Tilstrækkeligt  Liggearealerne skal  \r\n\r\n                                   til redebygning være velforsynede  \r\n\r\n                                   og som grov-    med ren strøelse  \r\n\r\n                                   foder  \r\n\r\n ---------------------------------------------------------------------  \r\n\r\n  Orner:  \r\n\r\n Gulv          Ikke krav om fast   Min. 70 pct.    De naturlige bevæ-  \r\n\r\n               gulv                fast gulv       gelsesmønstre skal  \r\n\r\n                                                   være tilgodeset;  \r\n\r\n                                                   liggearealerne skal  \r\n\r\n                                                   være tilstrækkeligt  \r\n\r\n                                                   store; fuldspalte-  \r\n\r\n                                                   gulv ikke tilladt  \r\n\r\n Halm          Ingen direkte krav  Velstrøet leje  Liggearealerne skal  \r\n\r\n                                                   være velforsynede  \r\n\r\n                                                   med ren strøelse  \r\n\r\n ---------------------------------------------------------------------  \r\n\r\n  Golde og     Ingen direkte krav  Løsgående       Dyrene må kun fik-  \r\n\r\n drægtige                          senest 4 uger   seres kortvarigt.  \r\n\r\n søer:                             efter løbning   De naturlige bevæ-  \r\n\r\n                                   2 (m2) pr. so   gelsesmønstre skal  \r\n\r\n                                   og strøet leje- være tilgodeset;  \r\n\r\n                                   areal (løsdrift) liggearealerne  \r\n\r\n                                                   skal være tilstræk-  \r\n\r\n                                                   keligt store;  \r\n\r\n                                                   fuldspaltegulv ikke  \r\n\r\n                                                   tilladt; liggeare-  \r\n\r\n                                                   alerne skal være  \r\n\r\n                                                   velforsynede med  \r\n\r\n                                                   ren strøelse  \r\n\r\n ---------------------------------------------------------------------  \r\n\r\n  Management:  \r\n\r\n Halekupering  Tilladt hvis for-   Rutinemæssig    Halekupering er  \r\n\r\n               holdene betinger    halekupering    ikke tilladt  \r\n\r\n               det, hvilket be-    forbudt  \r\n\r\n               tyder, at det sker  \r\n\r\n               i vidt omfang  \r\n\r\n Tandklipning  Inden for de første Tandklipning    Ingen særskilte  \r\n\r\n               4 dage              forbudt, tand-  krav  \r\n\r\n                                   slibning tilladt  \r\n\r\n Kastration    Skal foretages      Skal foretages  Ingen særskilte  \r\n\r\n               inden for de første inden for den   krav  \r\n\r\n               4 leveuger          første leveuge  \r\n\r\n ---------------------------------------------------------------------  \r\n\r\n  Ventilation: Ingen direkte krav  Trækfri venti-  Tilstrækkelig frisk  \r\n\r\n                                   lation; luft-   luft  \r\n\r\n                                   skifte max. 30  \r\n\r\n                                   gange pr. time,  \r\n\r\n                                   bortset fra visse  \r\n\r\n                                   ventilations-  \r\n\r\n                                   systemer  \r\n\r\n ---------------------------------------------------------------------  \r\n\r\n  Kvæg - krav til opstaldning m.v.  \r\n\r\n ---------------------------------------------------------------------  \r\n\r\n Produktion     Almindelig svine-  Mærkningsord-  Økologiordningens  \r\n\r\n                   produktion      ningens krav         krav  \r\n\r\n ---------------------------------------------------------------------  \r\n\r\n  Enkeltboks:   Kalve ældre end    Kalve ældre end Ingen særskilte  \r\n\r\n                3 mdr. bør i fæl-  1 md. skal i    krav  \r\n\r\n                lesboks            fællesboks  \r\n\r\n ---------------------------------------------------------------------  \r\n\r\n  Kælveboks:    Ingen krav         Krav om kælve-  Ingen særskilte  \r\n\r\n                                   boks            krav  \r\n\r\n ---------------------------------------------------------------------  \r\n\r\n  Arealkrav     Lovgivningskrav    20-50 pct. mere De naturlige bevæ-  \r\n\r\n (flokopstald-  kun for kalve op   end alm. prak-  gelsesmønstre skal  \r\n\r\n ning):         til 6 mdr.         sis. Ca. 50     være tilgodeset;  \r\n\r\n                                   pct. større end liggearealerne skal  \r\n\r\n                                   lovgivningens   være tilstrækkeligt  \r\n\r\n                                   krav (kalve     store  \r\n\r\n                                   indtil 6 mdr.)  \r\n\r\n ---------------------------------------------------------------------  \r\n\r\n  Gulvtype:     Ingen specifikke   Fuldspaltegulv  Fuldspaltegulv ikke  \r\n\r\n                krav               ikke tilladt    tilladt  \r\n\r\n ---------------------------------------------------------------------  \r\n\r\n  Strøelse:     Krav om strøet     Op til 1 md.:   Liggearealerne skal  \r\n\r\n                lejeareal til kal- strøet leje-    være velforsynede  \r\n\r\n                ve under 2 uger    areal           med ren strøelse  \r\n\r\n                                   Over 1 md.:  \r\n\r\n                                   dybstrøelse  \r\n\r\n ---------------------------------------------------------------------  \r\n\r\n  Management:  \r\n\r\n Fravænning     Ingen krav         Efter et døgn,  Ingen særskilte  \r\n\r\n                                   og have rå ko-  krav  \r\n\r\n                                   mælk i fem dage  \r\n\r\n Afhorning      Uden bedøvelse op  Skal ske under  Ingen særskilte  \r\n\r\n                til 4 uger         bedøvelse       krav  \r\n\r\n ---------------------------------------------------------------------  \r\n\r\n  Ventilation:  Ingen direkte krav Trækfri venti-  Tilstrækkelig frisk  \r\n\r\n                                   lation; luft-   luft  \r\n\r\n                                   skifte max. 15  \r\n\r\n                                   gange pr. time  \r\n\r\n ---------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/06/1997"
        },
        {
            "displayName": "Accession",
            "displayValue": "199614K00152"
        },
        {
            "displayName": "Entydig dokumentidentifikation",
            "displayValue": "CL007765"
        },
        {
            "displayName": "Dato for førstegangsindlæggelse",
            "displayValue": "24/06/1997"
        },
        {
            "displayName": "Dato for indlæggelse",
            "displayValue": "24/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "152"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}