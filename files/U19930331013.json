{
    "id": 39051,
    "title": "Bod 2.3.1. Underbetaling. Bod for underbetaling.(* 1) (* 2) Landsorganisationen i Danmark for Restaurations- og Bryggeriarbejder Forbundet (konsulent Evelyn Jørgensen) mod Tre Kroner Vinstue v/Erna Christiansen, Vindegade 57, I, 5000 Odense C.    (Erna Christiansen) Dommere: Bollerup-Jensen, Jens Engelbrechtsen, Arnold Hansen, Poul Fl. Hansen, Mads Kofod, Sarroe og Per Sørensen (retsformand). Sag nr. 91.301: ",
    "documentTypeId": "260",
    "isSagsforlobPeriodValid": false,
    "shortName": "DOM nr 3310 af 29/04/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Arbejdsretten lagde til grund, at en ansat havde været ansat på fuld  \r\n\r\n tid og var blevet opsagt uden iagttagelse af overenskomstens  \r\n\r\n opsigelsesvarsel. For dette overenskomstbrud idømtes virksomheden en bod på  \r\n\r\n 25.000 kr., indeholdende 22.896,84 kr. i manglende betaling til den  \r\n\r\n pågældende. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.1. Underbetaling. Bod for  \r\n\r\n underbetaling.(* 1) (* 2) Landsorganisationen i Danmark for Restaurations- og  \r\n\r\n Bryggeriarbejder Forbundet (konsulent Evelyn Jørgensen) mod Tre Kroner  \r\n\r\n Vinstue v/Erna Christiansen, Vindegade 57, I, 5000 Odense C. (Erna  \r\n\r\n Christiansen) Dommere: Bollerup-Jensen, Jens Engelbrechtsen, Arnold Hansen,  \r\n\r\n Poul Fl. Hansen, Mads Kofod, Sarroe og Per Sørensen (retsformand). Sag nr.  \r\n\r\n 91.301: </H1>  \r\n\r\n<P></P>  \r\n\r\n<BR>  \r\n\r\n<P>PÅSTANDE. </P>  \r\n\r\n<P>Under denne sag har klagerne, Landsorganisationen i Danmark for  \r\n\r\n Restaurations- og Bryggeriarbejder Forbundet, påstået indklagede, Tre Kroner  \r\n\r\n Vinstue ved Erna Christiansen, tilpligtet for overenskomstbrud at betale en  \r\n\r\n efter rettens skøn fastsat bod til Restaurations- og Bryggeriarbejder  \r\n\r\n Forbundet indeholdende kr. 22.896,84 i efterbetaling til forbundets medlem  \r\n\r\n Margit B. Pedersen. </P>  \r\n\r\n<P>Indklagede har påstået frifindelse. </P>  \r\n\r\n<P>SAGSFREMSTILLING. </P>  \r\n\r\n<P>Den 2. januar 1980 tiltrådte Erna Christiansen som ejer af Tre Kroner  \r\n\r\n Vinstue overenskomsten mellem Hotel- og Restaurationspersonalets Samvirke og  \r\n\r\n Arbejdsgiverforeningen af Hoteller og Restauranter. I en skrivelse af 28.  \r\n\r\n oktober 1990 til Restaurations- og Bryggeriarbejder Forbundet opsagde hun  \r\n\r\n overenskomsten, hvorefter forbundet den 28. november 1990 meddelte hende, at  \r\n\r\n hun trods opsigelsen var forpligtet til at overholde overenskomstens  \r\n\r\n bestemmelser, indtil anden overenskomst trådte i stedet, eller  \r\n\r\n arbejdsstandsning var blevet iværksat, jf. Hovedaftalens § 7, stk. 2. </P>  \r\n\r\n<P>I overenskomsten hedder det bl.a.: </P>  \r\n\r\n<P>&#187;1. ANSÆTTELSE OG OPSIGELSE </P>  \r\n\r\n<P>Stk. 1. Enhver ansættelse og opsigelse skal være skriftlig, og opsigelse  \r\n\r\n kan ikke ske under ferie fra nogen af siderne. </P>  \r\n\r\n<P>Ansættelsesbeviset skal være det af organisationerne godkendte. </P>  \r\n\r\n<P>Stk. 2. Ved fratrædelse fra arbejdet, enten det sker efter eget ønske  \r\n\r\n eller efter opsigelse, skal der gives personalet bevis for ansættelsens  \r\n\r\n varighed. Beviset skal indeholde: Navn, CPR-nr., tiltrædelses- og  \r\n\r\n fratrædelsesdato. </P>  \r\n\r\n<P>§ 2 OPSIGELSESREGLER </P>  \r\n\r\n<P>Stk. 1 I de første 3 måneder af ansættelsesforholdet er det gensidige  \r\n\r\n opsigelsesvarsel 14 kalenderdage. </P>  \r\n\r\n<P>Herefter er opsigelsesvarslet 14 dage til den sidste i en måned fra begge  \r\n\r\n sider. Opsigelse skal være afgivet senest den 15. i måneden kl. 24.00. ......  \r\n\r\n</P>  \r\n\r\n<P>§ 4 ARBEJDSTIDEN </P>  \r\n\r\n<P>Stk. 1. Den effektive arbejdstid er 76 timer (pr. 1. maj 1990 74 timer)  \r\n\r\n inden for en turnus på 2 uger med tillæg af 1/2 times daglig spisetid,  \r\n\r\n svarende til den tid, der medgår til indtagelsen af et måltid samt  \r\n\r\n kaffepause, i alt 81 timer (pr. 1. maj 1990-79 timer). ...... </P>  \r\n\r\n<P>§ 5 DELTIDSBESKÆFTIGEDE </P>  \r\n\r\n<P>Stk. 1. Ved ansættelse af deltidsbeskæftigede aftales i hvert enkelt  \r\n\r\n tilfælde det faste garanterede timetal. Det aftalte timetal angives på  \r\n\r\n ansættelsesbeviset i henhold til § 1. </P>  \r\n\r\n<P>Stk. 2. Det aftalte garanterede timetal påføres vagtplanen, og arbejde  \r\n\r\n herudover betales som overarbejde, og efter tilsvarende regler som for  \r\n\r\n heltidsansatte. ...... </P>  \r\n\r\n<P>Stk. 4. Deltidsbeskæftigede kan ansættes med maksimum 30 timer i den  \r\n\r\n enkelte uge. Arbejde ud over 30 timer i den enkelte uge betales som  \r\n\r\n overarbejde i henhold til § 8. ...... </P>  \r\n\r\n<P>Stk. 7. Med hensyn til opsigelse, lønninger m.v. henvises til de  \r\n\r\n almindelige regler som for fuldtidsbeskæftigede. ...... </P>  \r\n\r\n<P>§ 10 TILLÆG FOR FORSKUDT ARBEJDSTID ...... </P>  \r\n\r\n<P>Stk. 2. For arbejde på forskudt arbejdstid betales til voksent fastlønnet  \r\n\r\n personale følgende tillæg pr. time. </P>  \r\n\r\n<P>Hverdage kl. 18.00-24.00 kr. 5,00 pr. time </P>  \r\n\r\n<P>Lørdag kl. 14.00-24.00 kr. 5,00 pr. time </P>  \r\n\r\n<P>Søndage kl. 00.00-til det efterfølgende døgn kl. 02.00 kr. 10,26 pr. time.  \r\n\r\n ......&#171; </P>  \r\n\r\n<P>I efteråret 1990 blev Margit Pedersen ansat som servitrice hos indklagede.  \r\n\r\n Der er af Erna Christiansen og Margit Pedersen afgivet modstridende  \r\n\r\n forklaringer om, hvornår ansættelsen fandt sted, og om ansættelsesformen.  \r\n\r\n Erna Christiansen har fremlagt en seddel dateret den 19. september 1990 med  \r\n\r\n følgende ordlyd: </P>  \r\n\r\n<P>&#187;Fr. Margit Pedersen er ansat som afløser her i Restaurationen til en  \r\n\r\n løn af 85,00 kr. i timen&#171; </P>  \r\n\r\n<P>Sedlen er underskrevet &#187;Margit&#171; og &#187;Erna  \r\n\r\n Christiansen&#171;. </P>  \r\n\r\n<P>Margit Pedersen har benægtet at have underskrevet sedlen og har forklaret,  \r\n\r\n at hun blev ansat ved en mundtlig ansættelsesaftale fra begyndelsen af  \r\n\r\n november 1990. </P>  \r\n\r\n<P>Ifølge lønsedler arbejdede Margit Pedersen 151, 149, 108 og 95,5 timer i  \r\n\r\n månederne november 1990 - februar 1991, indtil hun den 28. februar 1991 blev  \r\n\r\n opsagt til fratrædelse straks ved sålydende skrivelse: </P>  \r\n\r\n<P>&#187;Da vi indskrænker personalet slutter vort samarbejde&#171; </P>  \r\n\r\n<P>Margit Pedersens krav er opgjort således: </P>  \r\n\r\n<P>Efterbetaling for manglende timer: </P>  \r\n\r\n<PRE>  \r\n\r\n &#187;November 1990   9,33 timer a kr. 85,00  kr.   793,05  \r\n\r\n December  1990  11,33 timer a kr. 85,00  kr.   963,05  \r\n\r\n Januar    1991  15,33 timer a kr. 85,00  kr. 1.303,05  \r\n\r\n Februar   1991  27,83 timer a kr. 85,00  kr. 2.365,55  \r\n\r\n kr. 5.424,70  \r\n\r\n + manglende opsigelsesvarsel  \r\n\r\n 160,33 x 85,00                           kr.13.628,05  \r\n\r\n + manglende forskudttidstillæg  \r\n\r\n 260 timer a kr. 5,-                      kr. 1.300,00  \r\n\r\n I alt                                    kr.20.352,75  \r\n\r\n + 12,5% feriegodtgørelse                 kr. 2.544,09  \r\n\r\n Krav i alt                               kr.22.896,84&#171;  \r\n\r\n</PRE>  \r\n\r\n<P>Kravet vedrørende januar og februar 1991 er opgjort, som om Margit  \r\n\r\n Pedersen var deltidsansat. </P>  \r\n\r\n<P>Der har været afholdt lokalt mæglingsmøde den 19. marts 1991, uden at  \r\n\r\n enighed kunne opnås. </P>  \r\n\r\n<P>Det er oplyst, at Erna Christiansen er ophørt med at drive Tre Kroner  \r\n\r\n Vinstue. </P>  \r\n\r\n<P>Forklaringer: </P>  \r\n\r\n<P>Margit B. Pedersen har forklaret, at Erna Christiansen ved ansættelsen,  \r\n\r\n der fandt sted under en samtale sidst i oktober 1990, udtrykkeligt sagde, at  \r\n\r\n vidnet blev ansat på fuld tid, hvilket var vidnets betingelse for at påtage  \r\n\r\n sig arbejdet. Hun skulle arbejde fra kl. 15 til kl. 23 fem gange om ugen og  \r\n\r\n hver anden week-end til en timeløn a 85 kr., men navnlig i januar og februar  \r\n\r\n 1991 blev det til færre timer, fordi Erna Christiansen lukkede forretningen  \r\n\r\n på grund af gæstemangel. Da vidnet opdagede, at hun ikke fik udbetalt fuld  \r\n\r\n løn, påtalte hun det over for Erna Christiansen. I slutningen af februar 1991  \r\n\r\n blev hun syg på grund af mononukleose, og den 28. februar 1991 blev hun af  \r\n\r\n Erna Christiansen bedt om at møde op i restauranten. Da hun indfandt sig der,  \r\n\r\n fik hun opsigelsen af Erna Christiansen, der sagde, at hun ikke troede på, at  \r\n\r\n vidnet var syg. </P>  \r\n\r\n<P>Erna Christiansen har forklaret, at hun i en årrække havde drevet Tre  \r\n\r\n Kroner Vinstue med en enkelt medhjælper. I efteråret 1990 følte hun sig træt  \r\n\r\n og reflekterede på en annonce fra Margit Pedersen. Denne ønskede ansættelse  \r\n\r\n som afløser i 100 timer om måneden, hvad de enedes om, og der blev udfærdiget  \r\n\r\n en skriftlig aftale med angivelse af en timeløn på 85 kr. uden noget fast  \r\n\r\n garanteret timetal. Det blev uge for uge aftalt, hvor meget hun skulle  \r\n\r\n arbejde, men da indklagede blev syg, havde Margit Pedersen i nogle måneder  \r\n\r\n mere end 100 timer. I januar/februar 1991 bad Margit Pedersen gentagne gange  \r\n\r\n om at blive fyret, men indklagede foreslog hende hver gang, at de så tiden  \r\n\r\n an. Den 28. februar 1991 opstod der et slagsmål i Tre Kroner Vinstue. Næste  \r\n\r\n morgen ringede Margit Pedersen og meldte sig syg, idet hun samtidig sagde, at  \r\n\r\n hun nu ville fyres. Indklagede ville først give Margit Pedersen en opsigelse,  \r\n\r\n hvori der stod, at ansættelsesforholdet ophørte efter hendes eget ønske, men  \r\n\r\n da Margit Pedersen sagde, at hun ikke kunne bruge den på arbejdsformidlingen,  \r\n\r\n skrev indklagede sedlen om fyring på grund af personaleindskrænkning.  \r\n\r\n Indklagede tilkendegav i den forbindelse, at Margit Pedersen kunne hente sin  \r\n\r\n fyreseddel, når hun blev rask. De talte ikke om løn i opsigelsesperioden.  \r\n\r\n Margit Pedersen hentede først fyresedlen nogen tid efter. </P>  \r\n\r\n<P>PARTERNES ARGUMENTER. </P>  \r\n\r\n<P>Klagerne har anført, at det bl.a. på grund af lønsedlerne for Margit  \r\n\r\n Pedersen må lægges til grund, at hun har været ansat på fuld tid, jf.  \r\n\r\n overenskomstens § 4, således at hun har haft en månedlig arbejdstid på 160,33  \r\n\r\n timer. Ved ikke at have ydet Margit Pedersen betaling for det fulde antal  \r\n\r\n timer og for forskudt tid og ved ikke at have afskediget hende med 14 dages  \r\n\r\n varsel til den sidste i en måned har indklagede brudt overenskomstens §§ 2, 4  \r\n\r\n og 10. </P>  \r\n\r\n<P>Indklagede har anført, at Margit Pedersen kun har været ansat som afløser  \r\n\r\n med en fast timeløn på 85 kr. Det var kun på grund af indklagedes sygdom, at  \r\n\r\n Margit Pedersen kom til at arbejde i mere end 100 timer, og hun har ikke krav  \r\n\r\n på efterbetaling, hverken som fuldtidsansat eller på grund af forskudt tid.  \r\n\r\n Da det var Margit Pedersen selv, der sagde op, havde hun heller ikke krav på  \r\n\r\n noget opsigelsesvarsel. </P>  \r\n\r\n<P>ARBEJDSRETTENS BEMÆRKNINGER. </P>  \r\n\r\n<P>Der er ikke udfærdiget noget ansættelsesbevis med angivelse af et aftalt  \r\n\r\n garanteret timetal, jf. overenskomstens § 5, og efter Margit Pedersens  \r\n\r\n forklaring om ansættelsesforholdets karakter, sammenholdt med lønsedlerne, må  \r\n\r\n det herefter lægges til grund, at hun har været ansat på fuld tid fra 1.  \r\n\r\n november 1990 til udgangen af februar 1991 med arbejdstid fra kl. 15 til kl.  \r\n\r\n 23 fem gange ugentlig. Efter indholdet af indklagedes skrivelse af 28.  \r\n\r\n februar 1991 må det endvidere lægges til grund, at Margit Pedersen blev  \r\n\r\n afskediget på grund af personaleindskrænkning og ikke - som forklaret af  \r\n\r\n indklagede - efter eget ønske, således at Margit Pedersen havde krav på 14  \r\n\r\n dages opsigelsesvarsel i overensstemmelse med overenskomstens § 2. </P>  \r\n\r\n<P>Indklagede har derfor brudt overenskomstens §§ 2, 4 </P>  \r\n\r\n<P>og 10, og Margit Pedersen har krav på efterbetaling af 22.896,84 kr. Boden  \r\n\r\n for overenskomstbruddet fastsættes til 25.000 kr., indbefattet  \r\n\r\n efterbetalingen. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, Tre Kroner Vinstue ved Erna Christiansen, skal for  \r\n\r\n overenskomstbrud inden 14 dage fra denne doms afsigelse betale 25.000 kr. i  \r\n\r\n bod til Restaurations- og Bryggeriarbejder Forbundet indeholdende 22.896,84  \r\n\r\n kr. i manglende betaling til forbundets medlem Margit B. Pedersen. </P>  \r\n\r\n<P>I sagsomkostninger skal indklagede inden samme frist betale 2.000 kr. til  \r\n\r\n Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1993, side 26"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19930331013"
        },
        {
            "displayName": "Entydig dokumentidentifikation",
            "displayValue": "CA006986"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3310"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "29/04/1993"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "91.301"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}