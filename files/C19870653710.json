{
    "id": 56986,
    "title": "Cirkulæreskrivelse om nordisk udveksling af personale i statsadministrationen (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 6537 af 12/06/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om nordisk udveksling af  \r\n\r\n personale i statsadministrationen (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>På given foranledning skal man herved erindre om, at der i henhold til  \r\n\r\n vedtagelse i Nordisk Ministerråd er iværksat en nordisk udvekslingsordning  \r\n\r\n for personale i statsadministrationen i de respektive lande. </P>  \r\n\r\n<P>Formålet med ordningen er at fremme det nordiske samarbejde og gennem  \r\n\r\n studieophold af højst et års varighed i et andet nordisk land at udbygge  \r\n\r\n kendskabet til administration, forvaltning og lovgivning i det pågældende  \r\n\r\n land. </P>  \r\n\r\n<P>Ordningen omfatter såvel tjenestemænd som overenskomstansatte og såvel  \r\n\r\n centralt som lokalt ansatte, dog fortrinsvis sagsbehandlere. </P>  \r\n\r\n<P>Til dækning af de med ordningen forbundne merudgifter til bolig m.v. samt  \r\n\r\n rejseudgifter er der på ministerrådets budget afsat midler til fordeling i de  \r\n\r\n enkelte lande. Bevillingen åbner mulighed for et begrænset antal årlige  \r\n\r\n udvekslinger. </P>  \r\n\r\n<P>De afsatte midler forudsættes til disposition for ansatte i  \r\n\r\n statsinstitutioner, som ikke har egne stipendieordninger. Opholdet/studiet må  \r\n\r\n have faglig tilknytning til ansøgerens arbejdsområde og være til gavn for  \r\n\r\n både styrelsen og den ansatte. </P>  \r\n\r\n<P CLASS=PUNKT> <B>2.</B> Generelle vilkår </P>  \r\n\r\n<P>Ordningen tager i første række sigte på sekretærer/fuldmægtige,  \r\n\r\n konsulenter og andre ansatte med lignende arbejdsområde, men er i øvrigt ikke  \r\n\r\n begrænset til disse grupper. </P>  \r\n\r\n<P>Der vil kunne gives stipendier til studier ved nordiske statsinstitutioner  \r\n\r\n og uddannelsessteder. Stipendiet fastsættes under hensyn til andre stipendier  \r\n\r\n og tilskud, som vedkommende ansøger kan få. </P>  \r\n\r\n<P>Under udvekslingsopholdet, som højst kan være af 12 måneders varighed, og  \r\n\r\n som skal ligge inden for samme kalenderår, oppebærer den ansatte fra sit  \r\n\r\n hjemlands ministerium/styrelse sin sædvanlige løn. </P>  \r\n\r\n<P>Dette vilkår skal dog ses i sammenhæng med den i punkt 7 indeholdte  \r\n\r\n forudsætning for det aktuelle udvekslingsophold, således at det er det  \r\n\r\n enkelte ministerium/styrelse, der tager stilling til spørgsmålet om  \r\n\r\n tjenestefrihed med løn. </P>  \r\n\r\n<P>I det omfang, den ansatte oppebærer rådighedstillæg i henhold til  \r\n\r\n kollektiv aftale eller overenskomst, vil dette kunne komme til udbetaling  \r\n\r\n under opholdet under forudsætning af, at vedkommende påtager sig en  \r\n\r\n tilsvarende merarbejdsforpligtelse. </P>  \r\n\r\n<P>Udvekslingsopholdet medfører ingen ændring i tjenestemænds pensionsmæssige  \r\n\r\n stilling, herunder optjening af pensionsanciennitet. Overenskomstansattes  \r\n\r\n pensionsmæssige rettigheder og forpligtelser opretholdes ligeledes. Såvel  \r\n\r\n tjenestemænd som overenskomstansatte optjener lønanciennitet. </P>  \r\n\r\n<P CLASS=PUNKT> <B>3.</B> Stipendiet </P>  \r\n\r\n<P>Fra ministerrådet udbetales et stipendium, hvis størrelse fastsættes under  \r\n\r\n den årlige budgetbehandling. Stipendiet, som udgør 5.500 dkr. pr. måned, skal  \r\n\r\n dække merudgifter til bolig og andet. </P>  \r\n\r\n<P>Desuden godtgøres af ministerrådet rejse med billigste offentlige  \r\n\r\n transportmiddel til og fra den lokalitet, hvor udvekslingsopholdet finder  \r\n\r\n sted. Hvis opholdet varer mindst 6 måneder, godtgøres endvidere efter  \r\n\r\n hjemlandets gældende regler flytteudgifter, rejseudgifter for eventuelle  \r\n\r\n familiemedlemmer samt 1 fri hjemrejse under opholdet for den ansatte og  \r\n\r\n dennes eventuelle familie. </P>  \r\n\r\n<P>Udgifter i forbindelse med eventuelle tjenesterejser under  \r\n\r\n udvekslingsopholdet afholdes af opholdsinstitutionen. </P>  \r\n\r\n<P CLASS=PUNKT> <B>4.</B> Etablering af udvekslingen </P>  \r\n\r\n<P>Det forudsættes, at den ansattes ministerium/styrelse er den pågældende  \r\n\r\n behjælpelig med at etablere de fornødne kontakter til andre nordiske  \r\n\r\n myndigheder med henblik på udvekslingsopholdet. </P>  \r\n\r\n<P CLASS=PUNKT> <B>5.</B> Ved tildeling af stipendier lægges der vægt på:  \r\n\r\n</P>  \r\n\r\n<P>- at ansøgeren har haft en vis tjeneste i staten, </P>  \r\n\r\n<P>- at ansøgeren med hensyn til tidligere arbejdsindsats og kvalifikationer  \r\n\r\n opfylder visse forudsætninger for den uddannelse og tjeneste, han tager sigte  \r\n\r\n på, </P>  \r\n\r\n<P>- at opholdet/studiet har en faglig tilknytning til ansøgerens  \r\n\r\n arbejdsområde og er til gavn for både styrelsen og den ansatte, </P>  \r\n\r\n<P>- at opholdet/studiet ikke varer mere end 1 år og ligger inden for et  \r\n\r\n kalenderår. </P>  \r\n\r\n<P CLASS=PUNKT> <B>6.</B> Specielle vilkår </P>  \r\n\r\n<P>Stipendiaten har arbejdspligt under udvekslingsopholdet, ligesom  \r\n\r\n vedkommende må følge de i opholdsinstitutionen gældende bestemmelser om  \r\n\r\n arbejdstid og udføre de arbejdsopgaver og arbejdsforpligtelser, der måtte  \r\n\r\n blive pålagt. Der gælder tavshedspligt i overensstemmelse med de på stedet  \r\n\r\n fastsatte regler, og der må underskrives erklæring herom, såfremt  \r\n\r\n opholdsinstitutionen ønsker dette. </P>  \r\n\r\n<P>Stipendiaten forpligter sig til at tilbagebetale stipendiet, hvis: </P>  \r\n\r\n<P>- arbejdspligten ikke overholdes, </P>  \r\n\r\n<P>- udbetalt stipendium ikke er brugt i overensstemmelse med formålet, </P>  \r\n\r\n<P>- udgifterne dækkes af andre stipendieordninger. </P>  \r\n\r\n<P>Inden 3 måneder efter hjemkomsten skal den pågældende gennem vedkommende  \r\n\r\n danske ministerium/styrelse sende en rapport om udvekslingsopholdet, herunder  \r\n\r\n en kort beskrivelse af de praktiske erfaringer, i 2 eksemplarer til  \r\n\r\n finansministeriet, lønnings- og pensionsdepartementet, der videresender et  \r\n\r\n eksemplar til Nordisk Ministerråds sekretariat. </P>  \r\n\r\n<P CLASS=PUNKT> <B>7.</B> Ansøgninger </P>  \r\n\r\n<P>Ansøgning om udvekslingsophold sendes gennem den ansattes  \r\n\r\n ministerium/styrelse til finansministeriet, lønnings- og  \r\n\r\n pensionsdepartementet, og skal indeholde følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>1) ansøgerens navn, fødselsdato og adresse </LI>  \r\n\r\n<LI>2) stillingsbetegnelse, arbejdsområde, ansættelsesform, anciennitet og  \r\n\r\n tjenestested </LI>  \r\n\r\n<LI>3) arbejdsopgaver i stillingen </LI>  \r\n\r\n<LI>4) uddannelse og tidligere beskæftigelse </LI>  \r\n\r\n<LI>5) med hvilken institution (navn og adresse), der er truffet aftale om  \r\n\r\n udvekslingsophold, og for hvilket tidsrum </LI>  \r\n\r\n<LI>6) hvilke familiemedlemmer der - ved udvekslingsophold af mindst 6  \r\n\r\n måneders varighed - ønskes medbragt </LI>  \r\n\r\n<LI>7) plan for udvekslingsopholdet </LI>  \r\n\r\n<LI>8) det beløb, der søges om </LI>  \r\n\r\n<LI>9) om ansøgeren er indstillet til eller har udsigt til at opnå andre  \r\n\r\n stipendier eller tilskud, som kan bruges i samme studieøjemed, og i  \r\n\r\n bekræftende fald hvor stort beløb </LI>  \r\n\r\n<LI>10) eventuelle andre oplysninger, bl.a. tidligere modtagne stipendier  \r\n\r\n</LI>  \r\n\r\n</UL>  \r\n\r\n<P>Ansøgningen forsynes med ministeriet/styrelsens udtalelse om  \r\n\r\n tjenestestedets interesse i formålet med det ansøgte studieophold, samt om,  \r\n\r\n hvorvidt man i givet fald agter at yde tjenestefrihed med løn. Er der flere  \r\n\r\n ansøgere til samme type uddannelse, må ansøgerne prioriteres. Det skal  \r\n\r\n desuden oplyses, om institutionen har egen stipendieordning. </P>  \r\n\r\n<P CLASS=PUNKT> <B>8.</B> ansøgningsfrist </P>  \r\n\r\n<P>Man skal gøre opmærksom på, at ansøgningsfristen er den 30. september i  \r\n\r\n det pågældende år med henblik på udveksling i det efterfølgende kalenderår.  \r\n\r\n</P>  \r\n\r\n<P CLASS=PUNKT> <B>9.</B> refusion af udgifter </P>  \r\n\r\n<P>Det forudsættes, at vedkommende ministerium/styrelse forskudsvis afholder  \r\n\r\n de med udvekslingsopholdet forbundne udgifter (stipendier), hvorefter disse  \r\n\r\n vil blive refunderet af Nordisk Ministerråd 2 gange om året (1. juli og 31.  \r\n\r\n december). </P>  \r\n\r\n<P>Man skal i den forbindelse anmode om, at dokumentation for de afholdte  \r\n\r\n udgifter indsendes til finansministeriet, lønnings- og pensionsdepartementet,  \r\n\r\n senest 1 måned før ovennævnte datoer med henblik på refusion. </P>  \r\n\r\n<P CLASS=PUNKT> <B>10.</B> Skattepligt </P>  \r\n\r\n<P>Under udvekslingsopholdet opretholdes den fulde skattepligt til Danmark.  \r\n\r\n Stipendiet medregnes ved opgørelsen af den skattepligtige indkomst  \r\n\r\n (B-indkomst). Skatteyderen vil have mulighed for at opnå fradrag for  \r\n\r\n dokumenterede eller sandsynliggjorte merudgifter ved opholdet. </P>  \r\n\r\n<P CLASS=PUNKT> <B>11.</B> Afsluttende bemærkninger </P>  \r\n\r\n<P>Denne cirkulæreskrivelse erstatter finansministeriets cirkulæreskrivelse  \r\n\r\n af 10. juli 1986, LP-nr. 128/86. </P>  \r\n\r\n<P>Man skal henstille, at de ansatte i styrelsen og underliggende  \r\n\r\n institutioner gøres bekendt med udvekslingsordningen. </P>  \r\n\r\n<P>Eventuelle tvivlsspørgsmål forudsættes forelagt finansministeriet,  \r\n\r\n lønnings- og pensionsdepartementet. </P>  \r\n\r\n<P>Yderligere eksemplarer af denne cirkulæreskrivelse vil i begrænset omfang  \r\n\r\n kunne rekvireres af vedkommende ministerier m.v. i finansministeriet,  \r\n\r\n lønnings- og pensionsdepartementets betjentstue. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Bodil Kaule </P>  \r\n\r\n</DIV>",
    "isHistorical": true,
    "editorialNotes": [
        "(* 1)Udsendt som LP. nr. 42187"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19870653710"
        },
        {
            "displayName": "Entydig dokumentidentifikation",
            "displayValue": "CM015897"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/12/1999"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6537"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "12/06/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 6 kontor"
        },
        {
            "displayName": "Ressortministeriets journalnummer",
            "displayValue": "6. kt. j.nr. 1987/51720/800-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}