{
    "id": 35401,
    "title": "Benyttelsesændring, udlæg af parkeringsarealer ",
    "documentTypeId": "240",
    "isSagsforlobPeriodValid": false,
    "shortName": "KEN nr 60616 af 04/07/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved krav om anlæg af parkeringspladser skal kommunalbestyrelsen  \r\n\r\n godtgøre, at den ændrede benyttelse af ejendommen har medført et  \r\n\r\n parkeringsbehov ud over det tidligere eksisterende behov. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Benyttelsesændring, udlæg af parkeringsarealer  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>&#187; Byggelovsklage vedrørende ejendommen Chr. X's Vej 259, 8310  \r\n\r\n Tranbjerg </P>  \r\n\r\n<P>I skrivelse af 25. april 1990 meddelte Bygge- og Boligstyrelsen, at Deres  \r\n\r\n klage af 23. april 1990 over Århus amtsråds afgørelse af 27. marts 1990 blev  \r\n\r\n sendt til amtsrådet til udtalelse. </P>  \r\n\r\n<P>I Deres klage til Bygge- og Boligstyrelsen gør De gældende, at Århus  \r\n\r\n kommune ikke har haft hjemmel til at pålægge Deres klienter, Hans Jørgen og  \r\n\r\n Mette Jespersen at indrette 10 parkeringspladser på ovennævnte ejendom. </P>  \r\n\r\n<P>Det fremgår af sagen, at Deres klienter har indrettet en frugt- og  \r\n\r\n grøntforretning på 55 m2 i en tidligere møbelforretning. Grøntforretningen  \r\n\r\n har åbent fra kl. 12 torsdag, fredag og lørdag. Der er ikke foretaget  \r\n\r\n bygningsmæssige ændringer ved indretningen af grøntforretningen. </P>  \r\n\r\n<P>Århus kommunalbestyrelse har i forbindelse med den ændrede benyttelse af  \r\n\r\n ejendommen i medfør af kap. 2.1.3 i bygningsreglement 1982 rejst krav om  \r\n\r\n etablering af 10 parkeringspladser på selve ejendommen. Man har herved bl.a.  \r\n\r\n lagt vægt på ejendommens beliggenhed ved en stærkt trafikeret indfaldsvej til  \r\n\r\n Århus med standsningsforbud på den pågældende strækning. </P>  \r\n\r\n<P>Det er oplyst, at der allerede er tilvejebragt 5 bilpladser (uden  \r\n\r\n vendemulighed) på ejendommen, samt at der hos genboen er parkeringsmulighed  \r\n\r\n for 4 biler. På en servicestation, der er beliggende i en afstand af ca. 130  \r\n\r\n meter fra grøntforretningen, er endvidere stillet parkeringspladser til  \r\n\r\n rådighed for forretningens kunder. </P>  \r\n\r\n<P>Århus amtsråd meddelte ved skrivelse af 27. marts 1990, at man er enige  \r\n\r\n med kommunen i, at der er tale om en sådan ændret anvendelse, som giver  \r\n\r\n mulighed for at stille krav om anlæg af yderligere parkeringspladser. Man  \r\n\r\n finder iøvrigt ikke anledning til at kritisere kommunens skøn. </P>  \r\n\r\n<P>Århus kommune har ved skrivelse af 16. maj 1990 endvidere meddelt, at  \r\n\r\n frugt- og grøntforretningens åbningstid er udvidet, således at forretningen  \r\n\r\n nu også er åben på mandage og tirsdage fra kl. 12.00. </P>  \r\n\r\n<P>I Bygge- og Boligstyrelsens skrivelse af 25. april 1990 tog man forbehold  \r\n\r\n med hensyn til, om Deres klage kunne tages op til behandling, idet Århus  \r\n\r\n amtsråds afgørelser efter byggelovens § 23 kun kan påklages til Bygge- og  \r\n\r\n Boligstyrelsen, hvis afgørelsen omfatter spørgsmål om forståelse af  \r\n\r\n byggeloven eller en bestemmelse fastsat i medfør af denne lov. </P>  \r\n\r\n<P>Bygge- og Boligstyrelsen finder, at betingelserne for at påklage  \r\n\r\n amtsrådets afgørelse er opfyldt i henhold til byggelovens § 23. </P>  \r\n\r\n<P>Indledningsvis skal Bygge- og Boligstyrelsen meddele, at man finder, at  \r\n\r\n benyttelsesændringen af ejendommen er væsentlig i forhold til  \r\n\r\n byggelovgivningens parkeringsbestemmelser, jf. byggelovens § 2, stk. 1, c,  \r\n\r\n således at bygningsmyndigheden eventuelt kan stille krav om anlæg af  \r\n\r\n parkeringspladser. </P>  \r\n\r\n<P>En forudsætning for, at der i den konkrete sag i medfør af bestemmelserne  \r\n\r\n i kap. 2.1.3 i bygningsreglement 1982 kan stilles krav om anlæg af  \r\n\r\n parkeringspladser er, at kommunalbestyrelsen godtgør, at den ændrede  \r\n\r\n benyttelse af ejendommen har medført et parkeringsbehov ud over det tidligere  \r\n\r\n eksisterende behov. </P>  \r\n\r\n<P>Bygge- og Boligstyrelsen skal i den anledning meddele, at man ikke finder,  \r\n\r\n at Århus kommunalbestyrelse har godtgjort, at ændringen af møbelforretning  \r\n\r\n til en grøntforretning på 55 m2 har medført et yderligere parkeringsbehov på  \r\n\r\n 10 pladser. Man har herved bl.a. lagt vægt på, at møbelforretningens kunder i  \r\n\r\n vidt omfang er kommet til forretningen i bil, og at der rent faktisk er  \r\n\r\n parkeringsmuligheder for forretningens kunder på ejendommen. Det forhold, at  \r\n\r\n forretningen er beliggende ved en stærkt trafikeret indfaldsvej til Århus med  \r\n\r\n standsningsforbud på den pågældende strækning, kan ikke danne grundlag for  \r\n\r\n krav om anlæg af parkeringspladser ud over, hvad der kan kræves i medfør af  \r\n\r\n bestemmelserne i kap. 2.1.3 i bygningsreglement 1982. </P>  \r\n\r\n<P>På baggrund heraf har Bygge- og Boligstyrelsen d.d. anmodet Århus amtsråd  \r\n\r\n om at foranledige, at Århus kommunalbestyrelse tager sagen op til fornyet  \r\n\r\n overvejelse. </P>  \r\n\r\n<P>Såfremt sagen ønskes indbragt for domstolene, skal sagen efter byggelovens  \r\n\r\n § 25 anlægges inden 6 måneder.&#171; </P>  \r\n\r\n<P> <B>Not. 2</B>  </P>  \r\n\r\n<P>Bygge- og Boligstyrelsen skal på baggrund af det ovenfor anførte, anmode  \r\n\r\n Århus amtsråd om at foranledige, at Århus kommunalbestyrelse tager sagen op  \r\n\r\n til fornyet behandling. </P>  \r\n\r\n<P>Der henvises til j.nr. 8-70-22-1-751-4-89. </P>  \r\n\r\n<P> <B>Not. 3</B>  </P>  \r\n\r\n<P>Der henvises til j.nr. 88-5222. </P>  \r\n\r\n<P>Pdv </P>  \r\n\r\n<P>eb </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19906061625"
        },
        {
            "displayName": "Entydig dokumentidentifikation",
            "displayValue": "CA003336"
        },
        {
            "displayName": "Dato for indlæggelse",
            "displayValue": "31/01/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60616"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "04/07/1990"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "796-07-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}