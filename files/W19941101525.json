{
    "id": 40064,
    "title": "Arkivering, arbejdsmedicin, forskning, søfartsområdet, søfartshistorien, søfarende, Registerrådet, videregivelse (*1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11015 af 11/02/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Meddelt tilladelse til arkivering af Erhvervsministeriets register  \r\n\r\n over søfarende. Samtidig udtalt, at det ikke vil kunne forventes, at  \r\n\r\n Registertilsynet giver samtykke i medfør af arkivlovens § 24, stk. 3, såfremt  \r\n\r\n Søfartsstyrelsen som den afleverende myndighed ønsker adgang til den  \r\n\r\n arkiverede statuskopi til administrativ brug. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arkivering, arbejdsmedicin, forskning,  \r\n\r\n søfartsområdet, søfartshistorien, søfarende, Registerrådet, videregivelse  \r\n\r\n (*1) </H1>  \r\n\r\n<P></P>  \r\n\r\n<P>Søfartsstyrelsen anmodede Registertilsynet om tilladelse til arkivering af  \r\n\r\n Erhvervsministeriets register over søfarende. Der er ved Søfartsstyrelsens  \r\n\r\n bekendtgørelse af 18. juli 1988 fastsat forskrifter for registeret. </P>  \r\n\r\n<P>Som begrundelse for anmodningen henviste Søfartsstyrelsen til hensynet til  \r\n\r\n den arbejdsmedicinske forskning inden for søfartsområdet, hvor det vil være  \r\n\r\n væsentligt, at data bevares ud over de 8 år, som er angivet som  \r\n\r\n sletningsfrist i registerforskrifterne. Desuden vil registeret have stor  \r\n\r\n betydning for søfartshistorien, da det omfatter samtlige danske søfarende og  \r\n\r\n rummer en stor mængde data om deres uddannelse, mønstring og karriere på de  \r\n\r\n forskellige skibstyper, arbejds- og helbredsforhold m.m. </P>  \r\n\r\n<P>Arkiveringen skulle omfatte samtlige datafiler, med undtagelse af fil om  \r\n\r\n lægehonorar, for hvert 5. år, begyndende med 1993. </P>  \r\n\r\n<P>Registertilsynet indhentede under henvisning til lov om offentlige arkiver  \r\n\r\n m.v. § 14, stk. 1, 2. pkt., jf. lov om offentlige myndigheders registre § 9,  \r\n\r\n stk. 4, 2. pkt., en udtalelse fra Rigsarkivet, hvoraf det fremgik, at  \r\n\r\n Rigsarkivets begrundelse for arkivering svarede til den af Søfartsstyrelsen  \r\n\r\n anførte. </P>  \r\n\r\n<P>Desuden præciserede Rigsarkivet, at opbevaringen ønskedes af hensyn til  \r\n\r\n udførelsen af videnskabelige undersøgelser af væsentlig samfundsmæssig  \r\n\r\n interesse, ligesom det var oplyst, at aflevering af registeret skulle ske i  \r\n\r\n &#187;statuskopi&#171;, hvilket ville medføre, at afleveringen hvert 5. år  \r\n\r\n skulle omfatte det dataindhold, som registeret måtte have på  \r\n\r\n afleveringstidspunktet. </P>  \r\n\r\n<P>Sagen blev behandlet på et møde i Registerrådet. </P>  \r\n\r\n<P>Herefter udtalte Registertilsynet bl.a., at det fremgår af §§ 32, 33 og 35  \r\n\r\n i forskrifterne for registeret, at der ikke er adgang til at videregive  \r\n\r\n helbredsoplysninger til brug i konkrete retsforhold, medmindre disse er  \r\n\r\n omfattet af en særlig tavshedsforskrift. Der er endvidere ikke adgang til at  \r\n\r\n videregive helbredsoplysninger til forskningsprojekter. </P>  \r\n\r\n<P>Registertilsynet meddelte herefter tilladelse til arkivering af registeret  \r\n\r\n på en række vilkår. Tilsynet udtalte samtidig, at det ikke vil kunne  \r\n\r\n forventes, at Registertilsynet vil give samtykke i medfør af arkivlovens §  \r\n\r\n 24, stk. 3, såfremt Søfartsstyrelsen som den afleverende myndighed ønsker  \r\n\r\n adgang til den arkiverede statuskopi til administrativ brug. Baggrunden  \r\n\r\n herfor var, at registeret over søfarende fortsat er i brug som et  \r\n\r\n administrativt register, hvori oplysningerne ifølge forskrifterne skal  \r\n\r\n slettes efter 8 år. Oplysningerne i den arkiverede statuskopi burde således  \r\n\r\n ikke kunne anvendes administrativt ud over det tidspunkt, hvorefter  \r\n\r\n oplysningerne skal slettes af Søfartsstyrelsens register. </P>  \r\n\r\n<P>Registertilsynet bemærkede endvidere, at tilsynet ved behandling af en  \r\n\r\n eventuel anmodning om tilladelse til adgang til det arkiverede register med  \r\n\r\n henblik på medicinsk forskning vil tage udgangspunkt i registerforskrifternes  \r\n\r\n regler i §§ 32, 33 og 35 om videregivelse af helbredsoplysninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(*1) Registertilsynets Årsberetning 1994 side 55. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19941101525"
        },
        {
            "displayName": "Entydig dokumentidentifikation",
            "displayValue": "CA007999"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11015"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "11/02/1994"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1994-611-003"
        },
        {
            "displayName": "Stikord",
            "displayValue": "ARKIVLOVEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}