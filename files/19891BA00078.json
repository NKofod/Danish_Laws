{
    "id": 105810,
    "title": "1989 BSF 78   FORSLAG TIL FOLKETINGSBESLUTNING OM INDGREB MOD KONKURSRYTTERI ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 78",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 78 </P>  \r\n\r\n<P></P>  \r\n\r\n<P>Forslag til folketingsbeslutning om indgreb mod konkursrytteri </P>  \r\n\r\n<P></P>  \r\n\r\n<P>Fremsat af Lissa Mathiasen (S) Kelm-Hansen (S) Tove Lindbo Larsen (S)  \r\n\r\n Erling Olsen (S) Nyrup Rasmussen (S) Jimmy Stahr (S) Bjørn Westh (S) </P>  \r\n\r\n<P></P>  \r\n\r\n<P>den 16. maj 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte forslag til indgreb mod </P>  \r\n\r\n<P>misbrug af konkursinstituttet m.v. inden 1. januar 1991 efter </P>  \r\n\r\n<P>følgende retningslinjer: </P>  \r\n\r\n<P>1. Der foretages en samkøring af de i Erhvervs- og Selskabsstyrelsen  \r\n\r\n registrerede oplysninger om bestyrelsesmedlemmer og direktion i aktie- og  \r\n\r\n anpartsselskaber med oplysninger om tvangsopløsninger og løbende  \r\n\r\n indberetninger fra skifteretterne om selskabskonkurser. Ligeledes foretages  \r\n\r\n en samkøring af de i Erhvervs- og Selskabsstyrelsen nævnte registrerede  \r\n\r\n oplysninger med en nyregistrering af oplysninger om aktionærer i  \r\n\r\n aktieselskaber, der besidder over 10 pct. af aktiekapitalen, samt oplysninger  \r\n\r\n om, hvem der står som stiftere af selskaberne. </P>  \r\n\r\n<P>2. Erhvervs- og Selskabsstyrelsen påser i forbindelse med registrering af  \r\n\r\n stiftelse, af nyvalgte bestyrelsesmedlemmer, af nyansat direktion eller i  \r\n\r\n forbindelse med oplysninger fremkommet i årsregnskaber vedrørende  \r\n\r\n aktionærforhold, om der er grund til at skride ind imod en eller flere af de  \r\n\r\n involverede personer. </P>  \r\n\r\n<P>3. Erhvervs- og Selskabsstyrelsen foretager endvidere eventuelle indgreb  \r\n\r\n over for en person, der ifølge de registrerede oplysninger er  \r\n\r\n bestyrelsesmedlem, direktør eller stifter i/af et selskab, på baggrund af  \r\n\r\n anmeldelser fra en kreditor eller på baggrund af en på anden vis opstået  \r\n\r\n mistanke. </P>  \r\n\r\n<P>4. Erhvervs- og Selskabsstyrelsen kan iværksætte en undersøgelse, som kan  \r\n\r\n føre til frakendelse af retten til at være bestyrelsesmedlem, direktør eller  \r\n\r\n stifter i/af selskaber med begrænset ansvar. Rettighedsfrakendelsen sker ved  \r\n\r\n dom for en tidsbegrænset periode eller i særlig grove tilfælde uden  \r\n\r\n tidsbegrænsning. </P>  \r\n\r\n<P>5. Det undersøges, om der er anledning til at lovgive således, at der ved  \r\n\r\n selskabers tilbudsgivning i forbindelse med entrepriseopgaver skal stilles  \r\n\r\n bankgaranti eller lignende. </P>  \r\n\r\n<P>Bemærkninger til forslaget </P>  \r\n\r\n<P>+ </P>  \r\n\r\n<P>+ </P>  \r\n\r\n<P>jhs stat lovf - side <I>Almindelige bemærkninger </I></P>  \r\n\r\n<P>Formålet med beslutningsforslaget er at standse misbrug af reglerne i  \r\n\r\n konkurs- og selskabslovgivningen m.v., såkaldt konkursrytteri. Ved lov nr.  \r\n\r\n 385 af 10. juni 1987 ændredes straffelovens § 79 efter vedtagelse af et  \r\n\r\n socialdemokratisk beslutningsforslag således, at der skete en udvidelse af  \r\n\r\n mulighederne for at frakende retten til at være direktør, bestyrelsesmedlem  \r\n\r\n m.v. i selskaber m.v. Efter forslagsstillernes opfattelse har udviklingen  \r\n\r\n siden lovens ikrafttræden den 1. juli 1987 klart vist, at yderligere indgreb  \r\n\r\n er nødvendige, da der stadig forekommer et vist misbrug af reglerne, hvor de  \r\n\r\n samme personer gentagne gange står bag konkurser med forskellige selskaber.  \r\n\r\n</P>  \r\n\r\n<P>For at gribe ind mod disse forhold ønskes der etableret en ordning,  \r\n\r\n hvorved Erhvervs- og Selskabsstyrelsen, som i forvejen er i besiddelse af en  \r\n\r\n række oplysninger om bestyrelsesforhold og direktionsforhold m.v. i selskaber  \r\n\r\n med begrænset ansvar, kan tage initiativ til, at en person frakendes retten  \r\n\r\n til at være bestyrelsesmedlem, direktør eller stifter i/af selskaber med  \r\n\r\n begrænset ansvar. </P>  \r\n\r\n<P>Det foreslås, at adgangen til rettighedsfrakendelse udvides, således at  \r\n\r\n det ikke skal være en betingelse, at den pågældende person er dømt for  \r\n\r\n strafbar overtrædelse af lovgivningen. </P>  \r\n\r\n<P>Erhvervs- og Selskabsstyrelsen skal iværksætte sager om  \r\n\r\n rettighedsfrakendelse af egen drift. </P>  \r\n\r\n<P>Det er forslagsstillernes opfattelse, at den beskrevne ordning bør  \r\n\r\n indføjes i selskabslovgivningen eller gennemføres ved selvstændig lov. </P>  \r\n\r\n<P>Forslagsstillerne håber, at en stramning af lovgivningen efter forslagets  \r\n\r\n retningslinjer vil hjælpe på den nuværende situation, hvor konkursmisbrug kan  \r\n\r\n finde sted, uden at lovgivningen sikrer indgreb herimod. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>ad 1 </P>  \r\n\r\n<P>Ved at samkøre de oplysninger, som allerede er registreret i styrelsens  \r\n\r\n edb-systemer, med en nyregistrering af allerede foreliggende oplysninger om  \r\n\r\n aktionærer eller anpartshavere, der ejer mere end 10 pct. af aktie- eller  \r\n\r\n anpartskapitalen, samt med indberetningerne fra skifteretterne om indtræden  \r\n\r\n af konkurs i selskaber, som er registreret hos styrelsen, og oplysninger om  \r\n\r\n tvangsopløsninger kan man opnå et godt udgangspunkt for indskriden imod  \r\n\r\n enkeltpersoners konkursmisbrug, idet man kan få en udskrift af, hvor mange  \r\n\r\n konkurser eller tvangsopløsninger en given person har været involveret i som  \r\n\r\n bestyrelsesmedlem, direktør, stifter eller aktionær. </P>  \r\n\r\n<P>ad 2 </P>  \r\n\r\n<P>Denne indskriden kan ske efter Erhvervs- og Selskabsstyrelsens eget  \r\n\r\n initiativ på grundlag af registeroplysningerne om de enkelte personers  \r\n\r\n involvering i tidligere selskabskonkurser eller tvangsopløsninger eller på  \r\n\r\n anden vis opstået mistanke eller efter anmeldelse fra en kreditor i et  \r\n\r\n selskab, over hvilket der er afsagt konkursdekret eller truffet afgørelse om  \r\n\r\n tvangsopløsning, og hvori en af de omhandlede personer har været involveret.  \r\n\r\n</P>  \r\n\r\n<P>ad 3 </P>  \r\n\r\n<P>Det foreslås, at der indføres adgang for enhver kreditor i selskaber, der  \r\n\r\n tages under konkursbehandling eller tvangsopløses, til at indgive anmeldelse  \r\n\r\n til Erhvervs- og Selskabsstyrelsen, hvis der findes at være grund til  \r\n\r\n mistanke om, at der foreligger konkursmisbrug. Der bør efter  \r\n\r\n forslagsstillernes opfattelse være adgang til, at en faglig organisation kan  \r\n\r\n indgive anmeldelse på vegne af et medlem. </P>  \r\n\r\n<P>ad 4 </P>  \r\n\r\n<P>Frakendelse af de nævnte rettigheder kan ske, når vedkommende gentagne  \r\n\r\n gange har været bestyrelsesmedlem, direktør eller stifter i/af selskaber, der  \r\n\r\n har været ramt af tvangsopløsning eller er gået konkurs, og hvor der er sket  \r\n\r\n misbrug af selskabsdannelsen. Rettighedsfrakendelsen kan endvidere ske, når  \r\n\r\n der i øvrigt er handlet groft utilbørligt, f.eks. hvor der foreligger rimelig  \r\n\r\n grund til mistanke om strafbart forhold i forbindelse med konkursen,  \r\n\r\n uforsvarlig forretningsførelse eller gentagne forsømmelser vedrørende  \r\n\r\n regnskabsaflæggelse og lignende. Beslutning om rettighedsfrakendelse  \r\n\r\n forudsætter ikke, at der ved dom er pålagt strafansvar for det pågældende  \r\n\r\n forhold. </P>  \r\n\r\n<P>Rettighedsfrakendelse sker ved dom efter sag anlagt af Erhvervs- og  \r\n\r\n Selskabsstyrelsen ved de civile domstole. Rettighedsfrakendelse skal kunne  \r\n\r\n ske midlertidigt indtil endelig dom. Rettighedsfrakendelse sker for en  \r\n\r\n tidsbegrænset periode mellem 5 og 10 år eller i særlig grove tilfælde uden  \r\n\r\n tidsbegrænsning. I det sidstnævnte tilfælde skal frakendelsen dog kunne tages  \r\n\r\n op på et senere tidspunkt efter den pågældende persons begæring. </P>  \r\n\r\n<P>Såfremt Erhvervs- og Selskabsstyrelsen ikke finder, at en rejst sag giver  \r\n\r\n anledning til at skride ind, henlægges sagen. Finder man, at der er grundlag  \r\n\r\n for kritik, uden at rettighedsfrakendelse bør ske, skal Erhvervs- og  \r\n\r\n Selskabsstyrelsen kunne tildele en advarsel. </P>  \r\n\r\n<P>Ordningen administreres af Erhvervs- og Selskabsstyrelsen efter  \r\n\r\n retningslinjer, der angives i lovforslaget. </P>  \r\n\r\n<P>ad 5 </P>  \r\n\r\n<P>Endelig ønsker forslagsstillerne, at regeringen undersøger, om der bør  \r\n\r\n indføres regler, hvorefter selskaber, der afgiver tilbud om udførelse af  \r\n\r\n entrepriseopgaver, skal stille opfyldelsesgaranti i form af bankgaranti eller  \r\n\r\n lignende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/05/1990"
        },
        {
            "displayName": "Accession",
            "displayValue": "19891BA00078"
        },
        {
            "displayName": "Entydig dokumentidentifikation",
            "displayValue": "CL003337"
        },
        {
            "displayName": "Dato for førstegangsindlæggelse",
            "displayValue": "16/05/1990"
        },
        {
            "displayName": "Dato for indlæggelse",
            "displayValue": "16/05/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}