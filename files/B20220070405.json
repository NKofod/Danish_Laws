{
    "id": 231257,
    "title": "Bekendtgørelse om godkendelse af dyrlæger til at foretage supplerende veterinærfaglige vurderinger med henblik på nedbringelse af antibiotikaforbruget i svinebesætninger",
    "documentTypeId": "60",
    "isSagsforlobPeriodValid": true,
    "shortName": "BEK nr 704 af 23/05/2022",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om godkendelse af dyrlæger til at foretage supplerende veterinærfaglige vurderinger med henblik på nedbringelse af antibiotikaforbruget i svinebesætninger<a class=\"FodnoteHenvisning\" name=\"Henvisning_id1b94f317-165c-4ece-9677-ea159e33566d\" href=\"#id1b94f317-165c-4ece-9677-ea159e33566d\">1)</a></p>\r\n<p class=\"Indledning2\">I medfør af § 34 b, stk. 2, § 67 og § 70, stk. 3, i lov om hold af dyr, jf. lovbekendtgørelse nr. 9 af 6. januar 2022, fastsættes efter bemyndigelse i henhold til § 7, nr. 1, i bekendtgørelse nr. 1721 af 30. november 2020 om Fødevarestyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"id7f5b52c1-3cfd-42ee-8e8b-392952e1f833\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen fastsætter regler om godkendelse af dyrlæger til at foretage supplerende veterinærfaglige vurderinger med henblik på nedbringelse af antibiotikaforbruget i svinebesætninger i forbindelse med påbud efter § 3, i bekendtgørelse om særlige foranstaltninger til nedbringelse af antibiotikaforbruget i svinebesætninger.</p>\r\n<p class=\"Stk2\">\r\n   <span class=\"StkNr\" id=\"id2da7115d-b98b-4a21-8b4f-ad574664f9f6\">Stk. 2.</span> Bekendtgørelsen finder anvendelse på personer, der har opnået autorisation som dyrlæge i medfør af § 3, stk. 1, i lov om dyrlæger samt personer fra 3. lande, som har opnået autorisation som dyrlæge i medfør af § 3, stk. 3, i lov om dyrlæger.</p>\r\n<p class=\"Stk2\">\r\n   <span class=\"StkNr\" id=\"id17eb231d-f841-4aa5-842b-61589a6e2d0c\">Stk. 3.</span> Bekendtgørelsen finder endvidere anvendelse på enhver, der har adgang til udøvelse af virksomhed som dyrlæge i Danmark i medfør af bekendtgørelse om adgang til udøvelse af virksomhed som dyrlæge i Danmark for EU- og EØS-statsborgere samt statsborgere i et land, som EU har indgået aftale med herom.</p>\r\n<p class=\"ParagrafGruppeOverskrift\">\r\n   <span>Godkendelse</span>\r\n</p>\r\n<p class=\"Paragraf\" id=\"id083a92f8-9d21-48de-bb3f-359ea2c578a1\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Den, der vil foretage supplerende veterinærfaglige vurderinger med henblik på nedbringelse af antibiotikaforbruget i svinebesætninger, jf. § 1, skal være godkendt hertil.</p>\r\n<p class=\"Stk2\">\r\n   <span class=\"StkNr\" id=\"id928a2197-c0cd-4ac1-b03f-fe51d1cecd8d\">Stk. 2.</span> Godkendelse meddeles efter ansøgning af Fødevarestyrelsen. Godkendelse vedrører en bestemt fysisk person.</p>\r\n<p class=\"Paragraf\" id=\"id91cb6da4-1760-4469-866f-88b13cd536ea\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Godkendelse til at foretage supplerende veterinærfaglige vurderinger med henblik på nedbringelse af antibiotikaforbruget i svinebesætninger meddeles personer, som</p>\r\n<p class=\"Liste1\">\r\n   <span class=\"Liste1Nr\" id=\"id2bec52c9-7a7d-41ca-84a9-c4ebbae968c0\">1)</span> er autoriseret dyrlæge, jf. § 3 i lov om dyrlæger,</p>\r\n<p class=\"Liste1\">\r\n   <span class=\"Liste1Nr\" id=\"id2c5bae9c-58d7-4c2e-87f8-1f894f165697\">2)</span> har sundhedsrådgivningsaftaler med mindst 20 svinebesætninger med mindst 300 søer, mindst 3.000 slagtesvin eller mindst 6.000 smågrise,</p>\r\n<p class=\"Liste1\">\r\n   <span class=\"Liste1Nr\" id=\"id32c6fc0d-8301-4f6b-8968-7cb4b78ce0cd\">3)</span> i de seneste tre år til stadighed har haft mindst 10 sundhedsrådgivningsaftaler i svinebesætninger med mindst 300 søer, mindst 3.000 slagtesvin eller mindst 6.000 smågrise, og</p>\r\n<p class=\"Liste1\">\r\n   <span class=\"Liste1Nr\" id=\"ideb9379d1-4563-4ba6-a64b-567c0dbb8391\">4)</span> ikke inden for de seneste 2 år har vedtaget bøde eller er dømt for overtrædelse af regler vedrørende lægemidler til dyr.</p>\r\n<p class=\"Paragraf\" id=\"idcb2e00ec-4cc3-4f29-ada4-552e10409658\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> En dyrlæge, der ønsker at blive godkendt til at foretage supplerende veterinærfaglige vurderinger med henblik på nedbringelse af antibiotikaforbruget i svinebesætninger, jf. § 3, skal udfylde en ansøgningsblanket, som kan findes på Fødevarestyrelsens hjemmeside (www.fvst.dk), og indsende den til Fødevarestyrelsen.</p>\r\n<p class=\"Paragraf\" id=\"id7cbc6cfc-14db-4cb5-8e93-7f1d90234991\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Når Fødevarestyrelsen modtager en ansøgning om godkendelse, jf. § 4, sender Fødevarestyrelsen en kvittering til ansøgeren med oplysning om</p>\r\n<p class=\"Liste1\">\r\n   <span class=\"Liste1Nr\" id=\"id989931a2-80ef-4813-9f7e-f40bf3c567b8\">1)</span> fristen for meddelelse af afgørelse, jf. stk. 2, og</p>\r\n<p class=\"Liste1\">\r\n   <span class=\"Liste1Nr\" id=\"idc37ba401-c6d8-48d0-8b04-4cab79160ff0\">2)</span> klagemuligheder.</p>\r\n<p class=\"Stk2\">\r\n   <span class=\"StkNr\" id=\"id74394f6b-00b7-446a-87a1-63b55874faec\">Stk. 2.</span> Fødevarestyrelsen træffer afgørelse om godkendelse senest 4 uger efter modtagelse af ansøgningen, jf. § 4.</p>\r\n<p class=\"Stk2\">\r\n   <span class=\"StkNr\" id=\"ida854c7ff-0d85-4b8c-a5a3-04e71189a34c\">Stk. 3.</span> Fristen i stk. 2 kan forlænges én gang, hvis sagens kompleksitet berettiger det. Fødevarestyrelsen begrunder forlængelsen og varigheden af forlængelsen, og meddeler dette til ansøgeren inden udløbet af fristen i stk. 2.</p>\r\n<p class=\"Paragraf\" id=\"ida410a648-e9b4-4691-a12c-836b11680a2c\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> En godkendelse til at foretage supplerende veterinærfaglige vurderinger med henblik på nedbringelse af antibiotikaforbruget i svinebesætninger skal fornyes efter 3 år.</p>\r\n<p class=\"Stk2\">\r\n   <span class=\"StkNr\" id=\"id0055af70-ab0e-486d-8aca-764279530d98\">Stk. 2.</span> Såfremt der ikke er ansøgt om fornyelse af godkendelsen senest 3 år efter, at der er truffet afgørelse, bortfalder godkendelsen automatisk.</p>\r\n<p class=\"ParagrafGruppeOverskrift\">\r\n   <span>Oplysningspligt og tilbagekaldelse</span>\r\n</p>\r\n<p class=\"Paragraf\" id=\"id0c29b3e3-f5f1-41b4-b9cd-b7a1b665457f\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> En godkendt dyrlæge, jf. § 3, skal oplyse den besætningsansvarlige, som har rekvireret en supplerende veterinærfaglig vurdering, om</p>\r\n<p class=\"Liste1\">\r\n   <span class=\"Liste1Nr\" id=\"id253efed2-4a4f-4b82-8ace-586338d75fcf\">1)</span> kontaktoplysninger til Fødevarestyrelsen,</p>\r\n<p class=\"Liste1\">\r\n   <span class=\"Liste1Nr\" id=\"id55e421d6-8b88-4d11-9874-2fa7a953bb28\">2)</span> de brancheorganisationer, som dyrlægen er medlem af,</p>\r\n<p class=\"Liste1\">\r\n   <span class=\"Liste1Nr\" id=\"ida29d3a45-75e7-4c2d-b677-cb4d94d5b78c\">3)</span> erhvervsmæssige titel og EU/EØS-landet, hvor tilladelsen til anvendelsen af titlen er givet, og</p>\r\n<p class=\"Liste1\">\r\n   <span class=\"Liste1Nr\" id=\"id7eee3930-d75e-414b-ae99-7f811918b3f3\">4)</span> eventuelle erhvervsforsikringer, herunder kontaktoplysninger på forsikringsselskabet og oplysninger om forsikringens geografiske dækning.</p>\r\n<p class=\"Stk2\">\r\n   <span class=\"StkNr\" id=\"id678280a8-df6c-4b9a-86de-826cd1592395\">Stk. 2.</span> Hvis den besætningsansvarlige anmoder om det, skal den godkendte dyrlæge, jf. § 3, oplyse om de regler, der gælder for udførelsen af erhvervet, og hvordan den besætningsansvarlige får adgang til dem.</p>\r\n<p class=\"Paragraf\" id=\"id537b7425-3a2d-4267-9382-899d6bdb095e\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> En godkendt dyrlæge, jf. § 3, skal uden ophold meddele Fødevarestyrelsen, hvis der er sket ændringer i forudsætningerne for godkendelsen.</p>\r\n<p class=\"Stk2\">\r\n   <span class=\"StkNr\" id=\"id8a9e0f80-4954-4d0b-b704-d7986f8e3d7a\">Stk. 2.</span> Fødevarestyrelsen kan til enhver tid foretage kontrol af, om forudsætningerne for en godkendelse er til stede.</p>\r\n<p class=\"Paragraf\" id=\"idcc99d7c8-a94a-47af-96f6-fc1e1c48a150\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Fødevarestyrelsen kan tilbagekalde en godkendelse til at foretage supplerende veterinærfaglige vurderinger med henblik på nedbringelse af antibiotikaforbruget i svinebesætninger, hvis betingelserne for godkendelsen, jf. § 3, ikke længere er til stede, eller hvis dyrlægen ikke meddeler oplysninger, som Fødevarestyrelsen anmoder om til brug for en vurdering af, om forudsætningerne for godkendelsen fortsat er til stede.</p>\r\n<p class=\"Stk2\">\r\n   <span class=\"StkNr\" id=\"id23d232b2-c9aa-475c-8223-dadbf181e6bd\">Stk. 2.</span> Fødevarestyrelsen kan endvidere tilbagekalde en godkendelse, jf. § 3, hvis der er gentagne eller alvorlige mangler i kvaliteten af dyrlægens supplerende veterinærfaglige vurderinger, eller hvis den godkendte dyrlæge ikke meddeler de oplysninger, som Fødevarestyrelsen har anmodet om, til brug for en vurdering heraf.</p>\r\n<p class=\"ParagrafGruppeOverskrift\">\r\n   <span>Straf og ikrafttræden</span>\r\n</p>\r\n<p class=\"Paragraf\" id=\"id67585a43-6c66-437d-9a9e-e1ce39766f1e\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"id5a0dc5d3-7fd5-464e-b9b0-29a4febdf9d8\">1)</span> overtræder § 2, stk. 1,</p>\r\n<p class=\"Liste1\">\r\n   <span class=\"Liste1Nr\" id=\"id5b5d40b4-5543-4e30-becf-94a25c8630c9\">2)</span> foretager supplerende veterinærfaglige vurderinger med henblik på nedbringelse af antibiotikaforbruget i svinebesætninger uden at opfylde kravene i § 3, på tidspunktet for den supplerende veterinærfaglige vurdering, eller</p>\r\n<p class=\"Liste1\">\r\n   <span class=\"Liste1Nr\" id=\"ide3cdf524-e3a1-483e-84d3-767b317dbead\">3)</span> ikke meddeler oplysninger som nævnt i § 7 og § 8, stk. 1.</p>\r\n<p class=\"Stk2\">\r\n   <span class=\"StkNr\" id=\"ida6c315d8-f75f-40b1-89da-c2de79783b08\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"Paragraf\" id=\"id359ade9e-c102-4faa-8aec-24ca6ec27bae\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 1. juli 2022.</p>\r\n<p class=\"Stk2\">\r\n   <span class=\"StkNr\" id=\"ida4b4bd1d-3019-4cd8-a82c-bc29455e3c67\">Stk. 2.</span> Bekendtgørelse nr. 1086 af 29. november 2011 om godkendelse af dyrlæger til at foretage supplerende veterinærfaglige vurderinger med henblik på nedbringelse af antibiotikaforbruget i svinebesætninger ophæves.</p>\r\n<p class=\"Stk2\">\r\n   <span class=\"StkNr\" id=\"id1f5d7788-3834-4521-a02d-7490aecfcc9b\">Stk. 3.</span> Godkendelser meddelt efter den i stk. 2 nævnte bekendtgørelse bevarer deres gyldighed i indtil tre år fra godkendelsen at regne.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 23. maj 2022</p><p class=\"Sign1\" align=\"center\">Charlotte Vilstrup</p><p class=\"Sign2\" align=\"right\">/ Kirsten Sejlstrup</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id1b94f317-165c-4ece-9677-ea159e33566d\" href=\"#Henvisning_id1b94f317-165c-4ece-9677-ea159e33566d\">1)</a> Bekendtgørelsen indeholder bestemmelser der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005 nr. L 225, s. 22, senest ændret ved kommissionens delegerede afgørelse (EU) 2021/2183 af 25. august 2021, EU-Tidende 2021 nr. L 444, s. 16, og dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006 nr. L 376, s. 36.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/05/2022"
        },
        {
            "displayName": "Accession",
            "displayValue": "B20220070405"
        },
        {
            "displayName": "Entydig dokumentidentifikation",
            "displayValue": "DC000593"
        },
        {
            "displayName": "Dato for førstegangsindlæggelse",
            "displayValue": "25/05/2022"
        },
        {
            "displayName": "Dato for indlæggelse",
            "displayValue": "25/05/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "704"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "23/05/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Fødevarer, Landbrug og Fiskeri,<br />Fødevarestyrelsen, j.nr. 2020-15-31-00126"
        },
        {
            "displayName": "Stikord",
            "displayValue": "antibiotikaforbrug, dyrlæger, godkendelse, svinebesætninger, veterinærfaglige, vurderinger"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}