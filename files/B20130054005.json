{
    "id": 151956,
    "title": "Bekendtgørelse om beregning og udbetaling af Arbejdsmarkedets Tillægspension og engangsbeløb i forbindelse med et ATP-medlems død",
    "documentTypeId": "60",
    "isSagsforlobPeriodValid": true,
    "shortName": "BEK nr 540 af 21/05/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Egenpension</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Engangsbeløb ved dødsfald på grundlag af ATP-bidrag vedrørende tiden før 1. januar 2002</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Engangsbeløb ved dødsfald på grundlag af ATP-bidrag vedrørende tiden fra 1. januar 2002</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Udbetalingsregler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Arbejdsmarkedets Tillægspension fra 1. januar 2010:</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om beregning og udbetaling af Arbejdsmarkedets Tillægspension og engangsbeløb i forbindelse med et ATP-medlems død</p>\r\n<p class=\"Indledning2\">I medfør af § 10, § 14 a, stk. 2, og § 14 g, stk. 2, i lov om Arbejdsmarkedets Tillægspension, jf. lovbekendtgørelse nr. 942 af 2. oktober 2009, og efter indstilling fra bestyrelsen for Arbejdsmarkedets Tillægspension, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Egenpension</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bestyrelsen for Arbejdsmarkedets Tillægspension kan udarbejde bilag til denne bekendtgørelse. Bilaget indeholder grænserne for, om ATP-pensionen skal udbetales som et kapitaliseret engangsbeløb eller som en månedlig ydelse.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Det er størrelsen af den optjente pensionsret på tidspunktet for pensionering, der er afgørende for, om ATP-pensionen bliver udbetalt som et engangsbeløb eller som en månedlig ydelse.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Et ATP-medlem, som har påbegyndt udbetalingen af en månedlig pension, og som fortryder udbetalingen, kan vælge at udskyde udbetalingen til et senere tidspunkt. Anmodning herom skal være modtaget i ATP, senest 5 måneder efter, at udbetalingen er påbegyndt. Medlemmet skal tilbagebetale de udbetalte beløb til ATP. Udbetalingen kan ikke udskydes længere end til det fyldte 75. år.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Engangsbeløb ved dødsfald på grundlag af ATP-bidrag vedrørende tiden før 1. januar 2002</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Engangsbeløb til det afdøde ATP-medlems ægtefælle og børn under 18 år udbetales efter reglerne i ATP-lovens §§ 11 – 13 og § 14 a og beregnes på grundlag af ATP-bidrag vedrørende tiden før 1. januar 2002.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Beløbet efter ATP-lovens § 12 beregnes på grundlag af den pensionsret, det afdøde medlem havde opnået den 1. juli 1992, beregnet på grundlag af de indtil da indbetalte bidrag. Til brug ved denne beregning fordeles det for kalenderåret 1992 indberettede bidrag forholdsmæssigt på 1. og 2. halvår af 1992.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Engangsbeløb ved dødsfald på grundlag af ATP-bidrag vedrørende tiden fra 1. januar 2002</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Engangsbeløb til det afdøde ATP-medlems ægtefælle, samlever og børn under 21 år udbetales efter reglerne i ATP-lovens §§ 14 b – 14 g og beregnes på grundlag af ATP-bidrag vedrørende tiden fra 1. januar 2002.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Engangsbeløbet i stk. 1 udgør 50.000 kr. pr. 1. januar 2009, jf. ATP-lovens § 14 b, stk. 4 og § 14 e, stk. 4.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Et engangsbeløb kan kun udbetales efter dette kapitel, hvis det afdøde ATP-medlem:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> fra 1. januar 2002 har været medlem af tillægspensionsordningen i mindst 2 år og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> fra 1. januar 2002 har betalt bidrag svarende til mindst 2 årsbidrag.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> De 2 års medlemskab og 2 årsbidrag i stk. 1 opgøres efter reglerne i §§ 6 og 7.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Betingelsen om 2 års medlemskab for afdøde er opfyldt, når der fra og med starttidspunktet, jf. stk. 2, og indtil ophørstidspunktet, jf. stk. 3, foreligger en medlemsperiode på mindst 24 måneder.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Ved starttidspunktet forstås den 1. i den måned, hvor der indbetales ATP-bidrag for medlemmet. Hvis første bidragsbetaling sker for den måned, i hvilken medlemmet fylder 16 år, er starttidspunktet dog den dato, medlemmet fylder 16 år.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Medlemsperioden, jf. stk. 1, regnes for ophørt den 1. i måneden efter, at medlemmet er afgået ved døden.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Betingelsen om indbetaling af 2 årsbidrag er opfyldt, når summen for samtlige indbetalingsår efter 2001 svarer til mindst 1,94 årsbidrag, jf. ATP-lovens § 15.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Når et ATP-bidrag er indbetalt efter en særlig sats, der udgør mere end et enkelt årsbidrag efter ATP-lovens § 15, ses der ved omregningen i stk. 1 bort fra den del af bidraget, der udgør mere end et enkelt bidrag.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> For at to personer kan anses for samlevende efter ATP-lovens § 14 b, skal de have fælles bopæl og kunne indgå ægteskab med hinanden. Dette samliv skal bestå, når de samlevende noterer hinanden i ATP som samlevende, og skal have bestået i de seneste 2 år forud for dødsfaldet.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Hvis to samlevende, der har noteret hinanden i ATP som samlevende, ikke længere har fælles bopæl, eller hvis de ikke længere kan indgå ægteskab med hinanden, anses samlivet for ophævet, og retten til et engangsbeløb bortfalder. Hvis samlivet genoptages, skal samlivet på ny have bestået i de seneste 2 år forud for dødsfaldet, før end betingelserne for at udbetale et engangsbeløb kan være opfyldt.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Er samlivet, jf. stk. 1, 1. pkt., ikke blevet noteret i ATP, før en af parterne er død, kan den efterlevende samlever anmode om at få udbetalt engangsbeløbet, jf. ATP-lovens § 14b, stk. 3. Anmodningen skal vedlægges en tro- og loveerklæring om, at det samlevende par har haft fælles bopæl de seneste to år før dødsfaldet, at de i denne periode har kunnet indgå ægteskab med hinanden, og at de har levet i et ægteskabslignende forhold.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Hvis de samlevende har haft fælles bopæl i Danmark, er ATP berettiget til udelukkende at lægge adresseoplysninger i Det Centrale Personregister, CPR-registeret, til grund. Ved fælles bopæl i udlandet, skal der fremsendes dokumentation for den fælles bopæl.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> Hvis en eller begge samlevere har ophold på institution, er det ikke et krav, at de pågældende har haft fælles bopæl i de seneste 2 år forud for dødsfaldet, men de skal have haft fælles bopæl i de seneste 2 år forud for opholdet.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Engangsbeløbet på 50.000 kr. til det afdøde ATP-medlems ægtefælle eller samlever efter ATP-lovens § 14 b nedsættes med 10.000 kr. hvert år fra og med medlemmets 66-årsdag, således at der ikke kan udbetales noget beløb, når medlemmet er fyldt 70 år.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Udbetalingsregler</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> ATP udbetaler engangsbeløbet i forbindelse med ATP-medlemmets død på grundlag af de ATP-bidrag, som ATP ved dødsfaldet har modtaget oplysning om. Udbetalingen finder sted, når dødsfaldet er registreret i CPR-registeret.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Ægtefæller og børn under 18 år, der opfylder betingelserne til et engangsbeløb både efter kapitel 2 og efter kapitel 3, har alene ret til at få udbetalt det største beløb. ATP udbetaler det største af beløbene i forbindelse med ATP-medlemmets død, når dødsfaldet er registreret i CPR-registeret.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Når der er udbetalt et engangsbeløb, og det senere viser sig, at modtageren er berettiget til et større beløb enten efter kapitel 2 eller efter kapitel 3, udbetaler ATP snarest muligt differencen til den berettigede.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Hvis der ikke er udbetalt et engangsbeløb i forbindelse med ATP-medlemmets død, og hvis ATP efter dødsfaldet modtager oplysninger, der medfører, at der kan udbetales et engangsbeløb efter kapitel 2 eller kapitel 3, udbetaler ATP snarest muligt beløbet til den berettigede.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Beløb efter denne bekendtgørelse udbetales til en konto i et pengeinstitut i Danmark.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Udbetaling til personer med bopæl i udlandet sker ved overførsel til en konto i et pengeinstitut i Danmark eller efter den berettigedes anmodning til et pengeinstitut i udlandet. En eventuel merudgift, der er forbundet med overførsel af beløbet til et pengeinstitut i udlandet, betales af den berettigede modtager.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Ved udbetaling til et pengeinstitut i Danmark overføres beløbet til disposition senest den sidste bankdag i måneden. Ved valg af et pengeinstitut i udlandet kan beløbet være til disposition senere.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Ved dødsfald udbetales engangsbeløb på under 100 kr. kun, hvis den berettigede anmoder herom.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Hvis det afdøde ATP-medlem eller den berettigede har bopæl i udlandet, må den berettigede efter ATP's anmodning fremsende dokumentation for civilstand og bopæl.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Bekendtgørelsen træder i kraft den 1. juni 2013 og har virkning for beløb, der forfalder til udbetaling den 15. maj 2013 eller senere.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Samtidig ophæves bekendtgørelse nr. 1352 af 15. december 2009 om beregning og udbetaling af Arbejdsmarkedets Tillægspension og engangsbeløb i forbindelse med et ATP-medlems død.</p><div class=\"Givet\" id=\"Givet\"><p class=\"Givet\" align=\"center\">Beskæftigelsesministeriet, den 21. maj 2013</p><p class=\"Sign1\" align=\"center\">Mette Frederiksen</p><p class=\"Sign2\" align=\"right\">/ Anders Dupont</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Arbejdsmarkedets Tillægspension fra 1. januar 2010:</p>\r\n<p class=\"NormalInd\">Bestyrelsen for Arbejdsmarkedets Tillægspension har fastsat følgende grænser gældende fra 1. januar 2010 for, om ATP-pensionen udbetales som et kapitaliseret engangsbeløb eller som en månedlig ydelse:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Hvis den årlig pension med tillæg af bonuspension er beregnet til 2.500 kr. eller derunder, udbetales der et engangsbeløb beregnet som kapitalværdien af alle de fremtidige egenpensionsrettigheder.</p>\r\n   <p class=\"Liste1\">\r\n      <span class=\"Liste1Nr\">2)</span> Hvis den årlige pension med tillæg af bonuspension er beregnet til over kr. 2.500 kr., udbetales den i månedlige rater.</p>\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/05/2013"
        },
        {
            "displayName": "Accession",
            "displayValue": "B20130054005"
        },
        {
            "displayName": "Entydig dokumentidentifikation",
            "displayValue": "BE005486"
        },
        {
            "displayName": "Dato for førstegangsindlæggelse",
            "displayValue": "31/05/2013"
        },
        {
            "displayName": "Dato for indlæggelse",
            "displayValue": "31/05/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "540"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "21/05/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "ATP"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 2013-3744"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}