{
    "id": 155804,
    "title": "Ankestyrelsens principafgørelse U-14-87 om hjerneskade - arbejdsskadeforsikring - anerkendelse - erhvervssygdom - lodde- og svejserøg - indirekte udsættelse for opløsningsmidler",
    "documentTypeId": "240",
    "isSagsforlobPeriodValid": true,
    "shortName": "KEN nr 9090 af 16/11/1987",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-14-87 om hjerneskade - arbejdsskadeforsikring - anerkendelse - erhvervssygdom - lodde- og svejserøg - indirekte udsættelse for opløsningsmidler</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 2 sager om anerkendelse af organisk hjernelidelse som følge af indirekte udsættelse for organiske opløsningsmidler.</p>\r\n   <p class=\"TekstGenerel\">Ankestyrelsen lagde vægt på, at den indirekte udsættelse for organiske opløsningsmidler ikke havde været så massiv og langvarig, at der var holdepunkter for at antage, at denne udsættelse skulle have medført en erhvervsbetinget hjernelidelse.</p>\r\n   <p class=\"TekstGenerel\">Efter de foreliggende lægevidenskabelige oplysninger fandtes der heller ikke at være holdepunkter for, at der kunne påvises en sammenhæng mellem organisk hjernelidelse og udsættelse for lodde- og svejserøg.</p>\r\n   <p class=\"TekstGenerel\">Ankestyrelsen fandt det herefter overvejende sandsynligt, at de anmeldte lidelser skyldtes andre forhold end de erhvervsmæssige. Lidelserne gav derfor ikke ret til ydelser efter arbejdsskadeforsikringsloven.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 390 af 20. maj 1992 - § 9 og § 10</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 14633-85</p>\r\n<p>En svejser havde siden 1961 været ansat på et skibsværft, hvor han var beskæftiget med svejsning og brænding. Det var oplyst, at arbejdet blev udført i malede emner og ofte i områder, hvor der samtidig blev malet.</p>\r\n<p>Ved en psykologisk undersøgelse i 1979 blev pågældende vurderet som intellektuelt reduceret, og ved en neurologisk undersøgelse i 1982 fandtes pågældendes klage hovedsagelig at være udtryk for en organisk lidelse.</p>\r\n<p>Pågældendes arbejdsforhold var beskrevet af arbejdsmedicinsk klinik, som havde besigtiget arbejdspladsen. Endvidere forelå en rejserapport udfærdiget af Sikringsstyrelsen samt en udtalelse fra Arbejdstilsynet, hvoraf det fremgik, at værftets sikkerhedsafdeling havde foretaget målinger i truede områder, og at arbejdet i maskinrum erindredes at have været indstillet indtil koncentrationen af opløsningsmidler var nedbragt. Sikringsstyrelsen henførte efter henstilling fra det i arbejdsskadeforsikringslovens § 11 nævnte udvalg vedrørende erhvervssygdomme pågældendes lidelse under arbejdsskadeforsikringsloven som en opløsningsmiddelforgiftning.</p>\r\n<p>Sikringsstyrelsen begrundede afgørelsen med, at der i pågældendes arbejdsperiode på værftet havde været tale om så betydelige koncentrationer af opløsningsmidler på virksomheden, at også medarbejdere, der ikke selv arbejdede med opløsningsmidler, kunne have været udsat for væsentlige koncentrationer.</p>\r\n<p>Der var anket af arbejdsgiveren.</p>\r\n<p>Lovgrundlag: Arbejdsskadeforsikringslovens §§ 9 og 10.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder ikke efter det oplyste om den indirekte udsættelse for organiske opløsningsmidler, at der har været tale om en så massiv og langvarig udsættelse for organiske opløsningsmidler, at der er holdepunkter for at antage, at denne udsættelse skulle have medført en erhvervsbetinget hjernelidelse.</p>\r\n<p>Efter de for Ankestyrelsen foreliggende lægevidenskabelige oplysninger finder Ankestyrelsen ikke, at der er holdepunkter for, at der kan påvises en sammenhæng mellem organisk hjernelidelse og udsættelse for lodde- og svejserøg.</p>\r\n<p>Ankestyrelsen finder det herefter overvejende sandsynligt, at lidelsen skyldes andre forhold end de erhvervsmæssige, og lidelsen giver derfor ikke ret til ydelser efter arbejdsskadeforsikringsloven.</p>\r\n<p>Ankestyrelsen ændrer således Sikringsstyrelsens afgørelse.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 15069-85</p>\r\n<p>En svejser havde i ca. 25 år været beskæftiget med svejsning på et skibsværft. Arbejdet udførtes i malede og galvaniserede emner og foregik ofte i lokaler, hvor der samtidig maledes.</p>\r\n<p>Ved en CT-scanning i 1982 blev der påvist hjernesvind og ved en neuropsykologisk undersøgelse blev pågældende vurderet som intellektuelt reduceret.</p>\r\n<p>I sagen forelå udtalelser fra arbejdsmedicinsk klinik.</p>\r\n<p>Sikringsstyrelsen henførte ved sin afgørelse den anmeldte lidelse under arbejdsskadeforsikringsloven som en opløsningsmiddelforgiftning.</p>\r\n<p>Anerkendelse skete på grundlag af fornyede lægelige og erhvervsmæssige oplysninger efter Sikringsstyrelsens første afgørelse i sagen i juni 1984 hvor styrelsen fandt det overvejende sandsynligt, at lidelsen skyldtes andre forhold end de erhvervsmæssige, jf. arbejdsskadeforsikringslovens § 10, stk. 2.</p>\r\n<p>Sikringsstyrelsen begrundede den ændrede afgørelse med, at det af udtalelser fra arbejdsmedicinsk klinik fremgik, at der havde været tale om en så kraftig indirekte eksposition for organiske opløsningsmidler, at pågældende kunne sammenlignes med personer, der havde arbejdet direkte med opløsningsmidler.</p>\r\n<p>Arbejdsgiveren ankede og kommenterede i anken den af arbejdsmedicinsk klinik udarbejdede erhvervsanamnese.</p>\r\n<p>Arbejdsgiveren bestred endvidere, at Sikringsstyrelsen havde været berettiget til at genoptage sagen i henhold til arbejdsskadeforsikringslovens § 29, og henviste til, at der ikke siden afgørelsen i 1984 var fremkommet væsentlige nye oplysninger.</p>\r\n<p>Sikringsstyrelsen meddelte efter sagens indankning, at der i en skrivelse af 26. juni 1985 fra arbejdsmedicinsk klinik var fremkommet sådanne nye oplysninger angående ekspositionens omfang, at der var grundlag for at genoptage sagen, hvorefter forgiftningslidelsen blev henført under arbejdsskadeforsikringsloven.</p>\r\n<p>Sikringsstyrelsen bemærkede, at eksplosionsgrænsen for organiske opløsningsmidler lå væsentlig højere end den hygiejniske grænseværdi, og at arbejde under eksplosionsgrænsen derfor ikke var ensbetydende med, at der ikke kunne opstå kroniske forgiftningslidelser.</p>\r\n<p>Sikringsstyrelsen tilføjede, at undersøgelser vedrørende sammenhængen mellem hjerneskader og udsættelse for organiske opløsningsmidler tydede afgørende på, at hjerneskader kunne opstå ved ekspositionsniveauer, der lå væsentligt under de aktuelt gældende hygiejniske grænseværdier.</p>\r\n<p>Sikringsstyrelsen vurderede således, at der ud fra en samlet betragtning havde forekommet en udsættelse for organiske opløsningsmidler, der havde medført en øget risiko for hjerneskade.</p>\r\n<p>Lovgrundlag: Der henvises til de under sag nr. 1 anførte bestemmelser.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder ikke grundlag for at kritisere, at Sikringsstyrelsen har skønnet, at der i arbejdsmedicinsk kliniks udtalelse af 26. juni 1985 er fremkommet så væsentlige nye oplysninger, at der var grundlag for at genoptage sagen.</p>\r\n<p>Ankestyrelsen finder imidlertid ikke efter det oplyste om den indirekte udsættelse for organiske opløsningsmidler, at der er holdepunkter for at antage, at denne udsættelse skulle have medført en erhvervsbetinget hjernelidelse.</p>\r\n<p>Efter de for Ankestyrelsen foreliggende lægevidenskabelig oplysninger finder Ankestyrelsen heller ikke, at der er holdepunkter for, at der kan påvises sammenhæng mellem organisk hjernelidelse og udsættelse for lodde- og svejserøg.</p>\r\n<p>Ankestyrelsen finder det herefter overvejende sandsynligt, at lidelsen skyldes andre forhold end de erhvervsmæssige, og lidelsen giver derfor ikke ret til ydelser efter arbejdsskadeforsikringsloven.</p>\r\n<p>Ankestyrelsen ændrer således Sikringsstyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/2014"
        },
        {
            "displayName": "Accession",
            "displayValue": "W19870909025"
        },
        {
            "displayName": "Entydig dokumentidentifikation",
            "displayValue": "BS008598"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9090"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "16/11/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 14633-8515069-85"
        },
        {
            "displayName": "Stikord",
            "displayValue": "U-14-87"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}