{
    "id": 50671,
    "title": "Bestemmelser om rekordering af talekommunikation ",
    "documentTypeId": "60",
    "isSagsforlobPeriodValid": false,
    "shortName": "BEK nr 17230 af 01/09/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om rekordering af talekommunikation  \r\n\r\n</H1>  \r\n\r\n<P></P>  \r\n\r\n<P>I medfør af § 52, § 149, stk. 10 og 13, og § 153 i lov om luftfart, jf.  \r\n\r\n lovbekendtgørelse nr. 381 af 10. juni 1969, som ændret ved lov nr. 94 af 29.  \r\n\r\n marts 1972 og senest ved lov nr. 261 af 8. juni 1983, fastsætter  \r\n\r\n luftfartsdirektoratet herved efter bemyndigelse fra ministeriet for  \r\n\r\n offentlige arbejder følgende: </P>  \r\n\r\n<P CLASS=PUNKT> <B>1.</B> Gyldighedsområde </P>  \r\n\r\n<P>Denne BL gælder inden for dansk område samt inden for områder, for hvilke  \r\n\r\n Danmark i henhold til international overenskomst er forpligtet til at yde  \r\n\r\n lufttrafiktjeneste. </P>  \r\n\r\n<P CLASS=PUNKT> <B>2.</B> Generelt </P>  \r\n\r\n<P>2.1 Det påhviler den, der har fået tilladelse til at indrette og drive en  \r\n\r\n offentlig flyveplads, eller uden for flyvepladser den, der har fået  \r\n\r\n tilladelse til at yde telekommunikationstjeneste for luftfarten, at påse, at  \r\n\r\n der fra steder, hvorfra der udøves </P>  \r\n\r\n<UL CLASS=PLAIN-LIST>  \r\n\r\n<LI>a) flyvekontroltjeneste (ATC), </LI>  \r\n\r\n<LI>b) flyveinformationstjeneste (FIS), </LI>  \r\n\r\n<LI>c) flyvepladsflyveinformationstjeneste (AFIS), </LI>  \r\n\r\n<LI>d) automatisk trafikinformationstjeneste (ATIS/VOLMET), </LI>  \r\n\r\n</UL>  \r\n\r\n<P>foretages automatisk rekordering af de radiofrekvenser, der anvendes til  \r\n\r\n kommunikation med luftfartøjer samt med landmobile tjenester på flyvepladser  \r\n\r\n (udrykningskøretøjer, tjenestevogne m.v.). </P>  \r\n\r\n<P>2.2 Luftfartsdirektoratet kan herudover stille krav om automatisk  \r\n\r\n rekordering af </P>  \r\n\r\n<UL CLASS=PLAIN-LIST>  \r\n\r\n<LI>a) meteorologiske ekspeditionspladser samt telefoner, der anvendes til  \r\n\r\n udveksling af meteorologiske oplysninger eller til lufttrafiktjenestemæssige  \r\n\r\n oplysninger, </LI>  \r\n\r\n<LI>b) radiofrekvenser, der anvendes til kommunikation af  \r\n\r\n flyvesikkerhedsmæssig betydning, samt </LI>  \r\n\r\n<LI>c) radiofrekvenser, der opereres i lokaliteter, der er placeret eller  \r\n\r\n indrettet således, at radiofrekvenserne kan anvendes til en kommunikation,  \r\n\r\n der skal rekorderes i henhold til pkt. 2.1 eller 2.2 a) eller b). </LI>  \r\n\r\n</UL>  \r\n\r\n<P>2.3 Luftfartsdirektoratet kan stille krav om afspilning af bånd på stedet  \r\n\r\n for optagelsen eller kræve indsendt originalbåndet eller kopi heraf. </P>  \r\n\r\n<P>Anm.: Afspilning må ikke medføre afbrydelse af normal rekordering. </P>  \r\n\r\n<P CLASS=PUNKT> <B>3.</B> Materiel </P>  \r\n\r\n<P>3.1 Rekorderingsudstyret skal, jf. dog pkt. 3.10, opfylde følgende  \r\n\r\n tekniske specifikationer. </P>  \r\n\r\n<UL CLASS=PLAIN-LIST>  \r\n\r\n<LI>a) Frekvensområde: 300-3000 Hz +- 3 dB, ref. 1000 Hz. </LI>  \r\n\r\n<LI>b) Signal/støjforhold: min. 30 dB (DIN 45405) </LI>  \r\n\r\n<LI>c) Krydstaledæmpning: min. 30 dB (DIN 45521) </LI>  \r\n\r\n<LI>d) Wow og flutter: max. 1 % (DIN 45507) </LI>  \r\n\r\n<LI>e) Harmonisk forvrængning: mindre end eller lig med 5% </LI>  \r\n\r\n<LI>f) Båndhastighed: 1,19 cm/sek (l5/32 inch/s) eller 2,38 cm/sek (15/16  \r\n\r\n inch/s) eller 4,75 cm/sek (1 7/8 inch/s) eller 9,50 cm/sek (3 3/4 inch/s).  \r\n\r\n Max. variation: +- 2%. </LI>  \r\n\r\n</UL>  \r\n\r\n<P>3.2 Rekorderingsudstyret skal være dubleret og være udformet således, at  \r\n\r\n automatisk skift til reserverekorder sker ca. 10 minutter før udløb af båndet  \r\n\r\n og/eller ved fejl på den benyttede rekorder. </P>  \r\n\r\n<P>3.3 Rekorderingsudstyret skal være tilsluttet et nødstrømsanlæg på samme  \r\n\r\n måde som de kanaler, der rekorderes. Hvis der som ekstra reserve anvendes  \r\n\r\n batteridrevne sende-/modtageanlæg, medfører dette dog ikke, at der kræves  \r\n\r\n tilsvarende nødtrømsforsyning for rekordere. </P>  \r\n\r\n<P>3.4 Rekorderingsudstyret skal enten køre uafbrudt, uanset om der er signal  \r\n\r\n på de rekorderede kanaler eller ej (kontinuerligt), eller kun køre, når der  \r\n\r\n er kommunikation på mindst en af de tilsluttede kanaler (ikke-kontinuerligt).  \r\n\r\n Hvis sidstnævnte metode anvendes, skal der træffes foranstaltninger, således  \r\n\r\n at rekorderingsudstyret kører mindst 20 sekunder efter sidste modulation på  \r\n\r\n en af de tilsluttede kanaler. </P>  \r\n\r\n<P>3.5 Rekordering af radiofrekvenser skal ske fra radiomodtager. </P>  \r\n\r\n<P>3.6 Alarmudstyr </P>  \r\n\r\n<P>3.6.1 Rekorderingsudstyret skal være forsynet med en akustisk og visuel  \r\n\r\n alarm. En tilsvarende alarm skal forefindes i et under tjenestestedet hørende  \r\n\r\n lokale, der er bemandet i tjenestestedets åbningstid. </P>  \r\n\r\n<P>3.6.2 Alarmen skal være udformet således, at den træder i funktion </P>  \r\n\r\n<UL CLASS=PLAIN-LIST>  \r\n\r\n<LI>a) ca. 10 minutter før udløb af bånd på idriftværende rekorder, </LI>  \r\n\r\n<LI>b) når reserverekorderen ikke er klargjort til at varetage rekorderingen,  \r\n\r\n eller </LI>  \r\n\r\n<LI>c) når rekorderingen svigter. </LI>  \r\n\r\n</UL>  \r\n\r\n<P>3.7 Tidsangivelse </P>  \r\n\r\n<P>3.7.1 Tidsangivelse skal automatisk indspilles. </P>  \r\n\r\n<P>3.7.2 Nøjagtigheden af tidsangivelser må ikke være ringere end +- 3  \r\n\r\n sekunder. </P>  \r\n\r\n<P>Anm. 1: Følgende former for tidsangivelser vil efter ansøgning i hvert  \r\n\r\n enkelt tilfælde kunne godkendes af luftfartsdirektoratet: a) &#187;Frøken  \r\n\r\n klokken&#171; via fast telefonlinie. </P>  \r\n\r\n<UL CLASS=PLAIN-LIST>  \r\n\r\n<LI>b) Tidssignal indlagret i tale, morsekode eller forkortet morsekode,  \r\n\r\n tonefrekvens for morsekode 400-1500 Hz. </LI>  \r\n\r\n<LI>c) Indlagrede toneimpulser, som skal kunne styre et digitalur ved  \r\n\r\n afspilning. </LI>  \r\n\r\n</UL>  \r\n\r\n<P>Anm. 2: Tidssignal kan indlagres på </P>  \r\n\r\n<UL CLASS=PLAIN-LIST>  \r\n\r\n<LI>a) separat kanal, eller </LI>  \r\n\r\n<LI>b) samtlige kanaler. </LI>  \r\n\r\n</UL>  \r\n\r\n<P>I sidstnævnte tilfælde skal tidssignalet dæmpes, således at det ved  \r\n\r\n afspilning af båndet fremkommer 20 dB (+- 3 dB) svagere end  \r\n\r\n gennemsnitssignalniveauet. Denne metode kan kun anvendes i forbindelse med  \r\n\r\n morsekode, forkortet morsekode eller toneimpuls. </P>  \r\n\r\n<P>Tidgiver og hovedur, hvorfra der modtages styreimpulser, skal være  \r\n\r\n nødstrømsforsynet som angivet ovenfor under pkt. 3.3. </P>  \r\n\r\n<P>3.8 Sletning </P>  \r\n\r\n<P>Rekorderingsudstyret og det separate afspilningsudstyr må kun kunne  \r\n\r\n slette, når der på udstyret er truffet særlige foranstaltninger mod  \r\n\r\n utilsigtet sletning. Sletning skal normalt foretages på slettespole. </P>  \r\n\r\n<P>3.9 Placering </P>  \r\n\r\n<P>Rekorderingsudstyret skal være installeret og placeret således, at  \r\n\r\n uvedkommende ikke har adgang til det. </P>  \r\n\r\n<P>3.10 Materiel på flyvepladser med begrænset trafik </P>  \r\n\r\n<P>På flyvepladser, hvor operationstallet for rute- og/eller charterflyvning  \r\n\r\n i årets tre på hinanden følgende travleste måneder sammenlagt ikke overstiger  \r\n\r\n 150, kan luftfartsdirektoratet efter ansøgning godkende et forenklet  \r\n\r\n rekorderingsudstyr, der ikke opfylder kravene i pkt. 3.2, 3.6 og 3.7  \r\n\r\n forudsat, at udstyret mindst opfylder følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Rekorderingsudstyret skal være dubleret og manuelt kunne skiftes til  \r\n\r\n reserverekorder med en omskifter. </LI>  \r\n\r\n<LI>2) Rekorderingsudstyret skal være forsynet med separate  \r\n\r\n afspilningshoveder således, at det på et instrument kan iagttages, at  \r\n\r\n rekordering finder sted. </LI>  \r\n\r\n<LI>3) Rekorderingsudstyret skal være anbragt i et aflåset skab med glas  \r\n\r\n eller plexiglasrude og anbragt således, at det til stadighed kan iagttages,  \r\n\r\n</LI>  \r\n\r\n<LI>a) at rekorderingsudstyret er forsynet med bånd, </LI>  \r\n\r\n<LI>b) at rekorderingsudstyret kører normalt, samt </LI>  \r\n\r\n<LI>c) at rekordering finder sted. </LI>  \r\n\r\n</UL>  \r\n\r\n<P CLASS=PUNKT> <B>4.</B> Drift </P>  \r\n\r\n<P>4.1 Betjening af rekorderingsudstyr </P>  \r\n\r\n<P>4.1.1 Rekorderingsudstyret må kun betjenes af personale, der har aflagt  \r\n\r\n tavshedsløfte vedrørende radiokommunikation. </P>  \r\n\r\n<P>4.1.2 Betjeningsmandskabet skal, hvis det er muligt, udvælges blandt  \r\n\r\n personale, der ikke er part i den rekorderede kommunikation. </P>  \r\n\r\n<P>4.1.3 Hvis der ikke benyttes kontinuerlig rekordering, skal der indtales  \r\n\r\n dato (dag, måned, år) på båndet, når dette tages i brug, samt for hvert nyt  \r\n\r\n døgn ved tjenestens begyndelse. </P>  \r\n\r\n<P>4.1.4 Ved den daglige tjenestes begyndelse samt efter  \r\n\r\n driftsuregelmæssigheder skal der foretages kontrol, eventuel retstilling af  \r\n\r\n tidgiver, til sikring af, at tiden angives med en nøjagtighed som foreskrevet  \r\n\r\n i pkt. 3.7. </P>  \r\n\r\n<P>4.2 Opbevaring af rekorderet kommunikation </P>  \r\n\r\n<P>4.2.1 Indspillede bånd skal opbevares mindst 30 dage, inden sletning må  \r\n\r\n finde sted. </P>  \r\n\r\n<P>4.2.1.1 Når der er foretaget afspilning eller udskrift af en  \r\n\r\n kommunikation, må det pågældende bånd først slettes, når  \r\n\r\n luftfartsdirektoratets godkendelse heraf foreligger. </P>  \r\n\r\n<P>4.2.2 Indspillede bånd skal inden arkivering påføres oplysning om start-  \r\n\r\n og sluttidspunkt (dag, måned, år). Hvor et indspillet bånd, som følge af  \r\n\r\n skift til reserverekorder, indeholder mere end en tidsperiode, skal samtlige  \r\n\r\n start- og sluttidspunkter påføres. </P>  \r\n\r\n<P>4.2.3 Hver båndspole skal være nummereret, og journal skal føres over  \r\n\r\n indspillede og ibrugværende bånd. Journalen skal indeholde oplysninger om  \r\n\r\n start- og sluttidspunkt, således at det klart fremgår, hvis der f.eks. er  \r\n\r\n sket midlertidigt skift til reserverekorder. </P>  \r\n\r\n<P>4.2.4 Arkiverede bånd skal opbevares forsvarligt og således, at de er  \r\n\r\n utilgængelige for uvedkommende. </P>  \r\n\r\n<P>4.3 Afspilning af rekorderet kommunikation </P>  \r\n\r\n<P>4.3.1 Båndafspilning må kun foretages af personer, der normalt betjener  \r\n\r\n rekorderingsudstyret, og må kun foretages for personer, der har deltaget i  \r\n\r\n den rekorderede kommunikation, for repræsentanter udpeget af disse, for  \r\n\r\n luftfartsdirektoratet og for Havarikommissionen for Civil Luftfart. </P>  \r\n\r\n<P>4.3.2 Den, der foretager afspilning, skal føre journal over alle  \r\n\r\n afspilninger. I forbindelse med afspilning af bånd, skal formålet, hvem der  \r\n\r\n har foretaget afspilningen, radiofrekvenser/positioner samt tidsrum noteres.  \r\n\r\n</P>  \r\n\r\n<P>4.3.3 Når udskrift af kommunikation udarbejdes, skal det angives, hvem der  \r\n\r\n har udarbejdet udskriften, hvilke radiofrekvenser/positioner og tidsrum den  \r\n\r\n omfatter, og hvem der har rekvireret udskriften. Udskrifter må kun foretages  \r\n\r\n af personale, der er godkendt af luftfartsdirektoratet. </P>  \r\n\r\n<P>4.3.4 Afspilning af bånd og udarbejdelse af udskrifter af kommunikation må  \r\n\r\n alene foretages i nedennævnte tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) Ved flyvehavarier og flyvehændelser, jfr. lov nr. 198 af 3. maj 1978  \r\n\r\n om ændring af lov om luftfart. </LI>  \r\n\r\n<LI>b) Ved lufttrafikhændelser, jfr. AIP Danmark og AIP Grønland og Færøerne.  \r\n\r\n</LI>  \r\n\r\n<LI>c) I tilfælde, hvor luftfartsdirektoratet har begrundet formodning om, at  \r\n\r\n hensynet til flyvesikkerheden har været tilsidesat. </LI>  \r\n\r\n<LI>d) I forbindelse med behandling af sager vedrørende formodede  \r\n\r\n overtrædelser af gældende love og forskrifter. </LI>  \r\n\r\n<LI>e) I forbindelse med luftfartsdirektoratets systeminspektion, eller når  \r\n\r\n ydre omstændigheder gør det nødvendigt for de enkelte tjenester at  \r\n\r\n kontrollere tjenesternes udøvelse. </LI>  \r\n\r\n<LI>f) I forbindelse med sager vedrørende eftersøgnings- og redningstjeneste.  \r\n\r\n</LI>  \r\n\r\n<LI>g) I forbindelse med udarbejdelse af undervisningsmateriale til brug for  \r\n\r\n skoler godkendt af luftfartsdirektoratet. I disse tilfælde skal materialet  \r\n\r\n udarbejdes af Statens Luftfartsvæsen. </LI>  \r\n\r\n<LI>h) Når en af de i kommunikationen deltagende personer fremsender  \r\n\r\n begrundet anmodning herom til luftfartsdirektoratet. </LI>  \r\n\r\n<LI>i) Når der i henhold til lov om offentlighed i forvaltningen fremsættes  \r\n\r\n begæring herom, og denne begæring efter loven skal imødekommes. </LI>  \r\n\r\n</UL>  \r\n\r\n<P>4.3.5 Udlevering af kopier af bånd eller udskrift af kommunikation må kun  \r\n\r\n finde sted, når luftfartsdirektoratets godkendelse foreligger i det enkelte  \r\n\r\n tilfælde. </P>  \r\n\r\n<P>4.4 Forsendelse af indspillede bånd </P>  \r\n\r\n<P>4.4.1 Indspillede bånd må kun fremsendes i særlige metalkasser, der kan  \r\n\r\n rekvireres hos luftfartsdirektoratet, flyveradiotjenesten, Kigkurren 6-8,  \r\n\r\n 2300 København S. </P>  \r\n\r\n<P>4.4.2 Ved forsendelse skal metalkassen fremsendes som anbefalet pakke.  \r\n\r\n</P>  \r\n\r\n<P CLASS=PUNKT> <B>5.</B> Dispensation </P>  \r\n\r\n<P>Luftfartsdirektoratet kan i særlige tilfælde dispensere fra bestemmelserne  \r\n\r\n i denne BL. </P>  \r\n\r\n<P CLASS=PUNKT> <B>6.</B> Straf </P>  \r\n\r\n<P>Overtrædelse af bestemmelserne i denne BL straffes i medfør af  \r\n\r\n luftfartslovens § 149, stk. 10, med bøde eller hæfte. Overtrædelse af  \r\n\r\n bestemmelserne, begået af et aktieselskab, andelsselskab eller lign.,  \r\n\r\n straffes efter luftfartslovens § 149, stk. 13, med bøde. </P>  \r\n\r\n<P CLASS=PUNKT> <B>7.</B> Ikrafttræden </P>  \r\n\r\n<P>7.1 Denne BL træder i kraft den 1. september 1984 </P>  \r\n\r\n<P>7.2 Samtidig ophæves BL 3-4, 1. udgave, af 1. februar 1974. </P>  \r\n\r\n<P>B. Helmø Larsen </P>  \r\n\r\n<P>fg. </P>  \r\n\r\n<P>/ S. Amtoft </P>  \r\n\r\n<P>fg. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19841723005"
        },
        {
            "displayName": "Entydig dokumentidentifikation",
            "displayValue": "CM009494"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17230"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/09/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen"
        },
        {
            "displayName": "Ressortministeriets journalnummer",
            "displayValue": "14-4/3-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}