{
    "id": 208790,
    "title": "Betænkning over Forslag til lov om ændring af lov om erstatning fra staten til ofre for forbrydelser\n(Nedbringelse af sagsbehandlingstiden i Erstatningsnævnet m.v.)",
    "documentTypeId": "420",
    "isSagsforlobPeriodValid": true,
    "shortName": "2018/1 BTL 172",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Retsudvalget den 9. april 2019</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af lov om erstatning fra staten til ofre for forbrydelser</p>\r\n<p class=\"UnderTitel2\">(Nedbringelse af sagsbehandlingstiden i Erstatningsnævnet m.v.)</p>\r\n<p class=\"Fremsaetter\">[af justitsministeren (Søren Pape Poulsen)]:</p>\r\n<p class=\"BetaenkningsTekst1\">1. Ændringsforslag</p>\r\n<p class=\"TekstGenerel\">Der er stillet 4 ændringsforslag til lovforslaget. Enhedslistens medlemmer af udvalget har stillet ændringsforslag nr. 1, 3 og 4, og justitsministeren har stillet ændringsforslag nr. 2 til lovforslaget.</p>\r\n<p class=\"BetaenkningsTekst1\">2. Indstillinger</p>\r\n<p class=\"TekstGenerel\">Et <span class=\"Italic\">flertal </span>i udvalget (S, DF, V, LA, RV og KF) indstiller lovforslaget til <span class=\"Italic\">vedtagelse </span>med det af justitsministeren stillede ændringsforslag. Flertallet vil stemme imod de af EL stillede ændringsforslag.</p>\r\n<p class=\"TekstGenerel\">Et <span class=\"Italic\">mindretal </span>i udvalget (EL, ALT, SF og IA) indstiller lovforslaget til <span class=\"Italic\">vedtagelse</span> med de stillede ændringsforslag.</p>\r\n<p class=\"TekstGenerel\">Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">3. Politiske bemærkninger</p>\r\n<p class=\"BetaenkningsTekst2\">\r\n   <span class=\"Italic\">Enhedslisten</span>\r\n</p>\r\n<p class=\"TekstGenerel\">Enhedslistens medlemmer af udvalget ønsker med ændringsforslag nr. 3 at imødekomme forslaget fra Offerrådgivningen i Danmark om at udvide muligheden for, at ofre kan få beskikket en bistandsadvokat, dels så der efter straffesagen kan ske en forlængelse af beskikkelsen som bistandsadvokat under sagens behandling i Erstatningsnævnet, dels så offeret kan få beskikket en bistandsadvokat, selv om gerningsmanden er ukendt. Da justitsministeren har svaret udvalget, at ministeren ikke på nuværende tidspunkt kan tage stilling til, om han vil kunne støtte ændringsforslaget, kan Enhedslisten kun opfordre ministeren til at støtte det.</p>\r\n<p class=\"TekstGenerel\">Offerrådgivningen i Danmark har i sit høringssvar bl.a. også foreslået, at domstolene i højere grad får mulighed for at tage stilling til erstatningskrav. Enhedslisten er enig i dette forslag, men anerkender også ministerens argument om, at forslaget kræver grundige overvejelser, og at en sådan ændring af retsplejeloven bør være undergivet sædvanlig høring, så relevante parter kan være med til at sikre forslaget den fornødne kvalitet, ligesom forslaget bør være genstand for tre behandlinger i Folketinget. Enhedslisten vil derfor opfordre ministeren til at påbegynde de grundige overvejelser snarest muligt og ser frem til resultatet af ministerens overvejelser.</p>\r\n<p class=\"BetaenkningsTekst2\">\r\n   <span class=\"Italic\">Radikale Venstre</span>\r\n</p>\r\n<p class=\"TekstGenerel\">Radikale Venstres medlemmer af udvalget bemærker, at RV støtter ønsket bag EL’s ændringsforslag, men finder det uansvarligt at stemme for ændringsforslag uden at kende de økonomiske konsekvenser.</p>\r\n<p class=\"BetaenkningsTekst1\">4. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til titlen</p>\r\n<p class=\"Stiller\">Af et <span class=\"Italic\">mindretal </span>(EL), tiltrådt af et <span class=\"Italic\">mindretal </span>(ALT, SF og IA):</p>\r\n<p class=\"AendringMedNummer\">\r\n   <span class=\"AendringNr\">1)</span> I titlen indsættes efter »ofre for forbrydelser« ordene: »og retsplejeloven«.</p>\r\n<p class=\"AendringsBeskrivelse\">[Konsekvens af ændringsforslag nr. 3]</p>\r\n<p class=\"TilParagraf\">Til § 1</p>\r\n<p class=\"Stiller\">Af <span class=\"Italic\">justitsministeren, </span>tiltrådt af <span class=\"Italic\">udvalget:</span></p>\r\n<p class=\"AendringMedNummer\">\r\n   <span class=\"AendringNr\">2)</span> Efter nr. 3 indsættes som nyt nummer:</p>\r\n<p class=\"AendringMedNummer\">\r\n   <span class=\"AendringNr\">»01.</span> I <span class=\"Italic\">§ 12, stk. 2,</span> ændres »§ 14, stk. 1, 1. pkt., og stk. 3« til: »§ 14, stk. 1, 1. pkt., og stk. 4«.«</p>\r\n<p class=\"AendringsBeskrivelse\">[Konsekvensændring som følge af den foreslåede ændring i § 1, nr. 5]</p>\r\n<p class=\"TilParagraf\">Ny paragraf</p>\r\n<p class=\"Stiller\">Af et <span class=\"Italic\">mindretal </span>(EL), tiltrådt af et <span class=\"Italic\">mindretal </span>(ALT, SF og IA):</p>\r\n<p class=\"AendringMedNummer\">\r\n   <span class=\"AendringNr\">3)</span> Efter § 1 indsættes som ny paragraf:</p>\r\n<p class=\"CentreretParagraf\">»§ 01</p>\r\n<p class=\"Paragraf\">I retsplejeloven, jf. lovbekendtgørelse nr. 1284 af 14. november 2018, som ændret senest ved lov nr. 370 af 9. april 2019, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 741 a</span> indsættes som <span class=\"Italic\">stk. 7:</span></p>\r\n<p class=\"Stk2\">\r\n   <span class=\"StkNr\" id=\"idbb500d69-8b7f-4b4a-982a-b15f77b1b60b\">»Stk. 7.</span> En advokat beskikket for den forurettede efter stk. 1, 2 og 4-6, skal også bistå den forurettede under behandlingen af dennes erstatningskrav ved Erstatningsnævnet, i det omfang erstatningskravet udspringer af den lovovertrædelse, der dannede grundlag for beskikkelsen. Det samme gælder for de advokater, som politiet har tilkaldt eller kontaktet efter § 741 b, stk. 3, i tilfælde, hvor straffesagen ikke kan gennemføres ved domstolene, f.eks. fordi gerningsmanden er ukendt eller ikke kan findes.««</p>\r\n<p class=\"AendringsBeskrivelse\">[Udvidelse af bistandsadvokatens opgaver under behandlingen af erstatningskrav ved Erstatningsnævnet]</p>\r\n<p class=\"TilParagraf\">Til § 3</p>\r\n<p class=\"AendringMedNummer\">\r\n   <span class=\"AendringNr\">4)</span> I paragraffen indsættes efter »Grønland, men«: »§ 1«.</p>\r\n<p class=\"AendringsBeskrivelse\">[Konsekvensændring af ændringsforslag nr. 3]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Der er tale om en konsekvens af, at det i ændringsforslagets nr. 3 foreslås at foretage ændringer af retsplejeloven. Der er derfor behov for, at det af lovforslagets titel også fremgår, at der med lovforslaget ændres i retsplejeloven.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">Den foreslåede ændring er en konsekvens af lovforslagets § 1, nr. 5, der indsætter et nyt stykke i lovens § 14, hvorefter stk. 2 og 3 bliver stk. 3 og 4. Det gældende § 12, stk. 2, henviser bl.a. til § 14, stk. 3, og skal efter ændringen af stk. 2 og 3 til stk. 3 og 4 henvise til stk. 4.</p>\r\n<p class=\"BetaenkningTilAendringsNummer\">Til nr. 3</p>\r\n<p class=\"TekstGenerel\">Det foreslås at indsætte en bestemmelse i retsplejelovens § 741 a, stk. 7, hvorefter en advokat beskikket for den forurettede efter retsplejelovens § 741 a, stk. 1, 2 og 4-6, skal bistå den forurettede under behandlingen af dennes erstatningskrav ved Erstatningsnævnet, i det omfang erstatningskravet udspringer af den lovovertrædelse, der dannede grundlag for beskikkelsen. Det samme gælder for de advokater, som politiet har tilkaldt eller kontaktet efter § 741 b, stk. 3, i tilfælde, hvor straffesagen ikke kan gennemføres ved domstolene, f.eks. fordi gerningsmanden er ukendt eller ikke kan findes.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Den foreslåede bestemmelse tager for det første sigte på de straffesager, hvor erstatningskravet ikke påkendes af retten under straffesagens behandling. Det kan f.eks. skyldes, at det ikke er muligt at opgøre erstatningskravet på tidspunktet for hovedforhandlingen af straffesagen.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det er en betingelse for, at advokatens bistand under sagens behandling ved Erstatningsnævnet er omfattet af beskikkelsen, at erstatningskravet udspringer af den lovovertrædelse, der dannede grundlag for advokatens beskikkelse. Det indebærer, at den eller de strafbare overtrædelser, der har givet anledning til beskikkelse af advokaten, skal have forvoldt den skade, som den forurettede søger erstattet ved Erstatningsnævnet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Den foreslåede bestemmelse tager for det andet sigte på de tilfælde, hvor en advokat er blevet tilkaldt eller kontaktet af politiet, men hvor efterforskningen indstilles, inden sagen indbringes for retten, eller hvor der af andre grunde ikke afsiges dom i straffesagen. Det kan f.eks. være tilfældet, hvis gerningsmanden er afgået ved døden, er ukendt eller ikke kan findes af politiet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">I de tilfælde er det en betingelse for, at advokatens bistand under sagens behandling ved Erstatningsnævnet er omfattet af beskikkelsen, at de strafbare overtrædelser, som har fået politiet til at tilkalde eller kontakte advokaten, skal have forvoldt den skade, som den forurettede søger erstattet ved Erstatningsnævnet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det forudsættes med den foreslåede bestemmelse, at den forurettede kan vælge, at den beskikkede advokat ikke skal bistå den forurettede under sagens behandling i Erstatningsnævnet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Der er med den foreslåede bestemmelse ikke i øvrigt tilsigtet nogen ændringer af opgaverne for den forurettedes advokat i henhold til retsplejelovens kapitel 66 a.</p>\r\n<p class=\"BetaenkningTilAendringsNummer\">Til nr. 4</p>\r\n<p class=\"TekstGenerel\">Der er tale om en konsekvens af, at det i ændringsforslagets nr. 3 foreslås at foretage ændringer af retsplejeloven, som hverken skal gælde eller kunne sættes i kraft for Færøerne og Grønland. Det skyldes, at retsplejeloven ikke gælder for Grønland og Færøerne, da der for Færøerne og Grønland gælder særlige retsplejelove.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Der er derfor behov for, at det af lovforslagets territorialbestemmelse fremgår, at det alene er lovforslagets § 1 om ændring af lov om erstatning fra staten til ofre for forbrydelser, der ved kongelig anordning helt eller delvis kan sættes i kraft for Grønland med de ændringer, som de grønlandske forhold tilsiger.</p>\r\n<p class=\"BetaenkningsTekst1\">5. Udvalgsarbejdet</p>\r\n<p class=\"TekstGenerel\">Lovforslaget blev fremsat den 27. februar 2019 og var til 1. behandling den 26. marts 2019. Lovforslaget blev efter 1. behandling henvist til behandling i Retsudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 2 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og justitsministeren sendte den 21. december 2018 dette udkast til udvalget, jf. REU alm. del – bilag 121. Den 27. februar 2019 sendte justitsministeren høringssvarene og et høringsnotat til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 7 bilag på lovforslaget.</p>\r\n<p class=\"BetaenkningsTekst2\">Skriftlige henvendelser</p>\r\n<p class=\"TekstGenerel\">Udvalget har under udvalgsarbejdet modtaget 1 skriftlig henvendelse om lovforslaget.</p>\r\n<p class=\"BetaenkningsTekst2\">Deputationer</p>\r\n<p class=\"TekstGenerel\">Udvalget har under udvalgsarbejdet modtaget 1 deputation, der mundtligt har redegjort for deres holdning til lovforslaget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 3 spørgsmål til justitsministeren til skriftlig besvarelse, som ministeren har besvaret.</p>\r\n<p class=\"UdvalgsSammensaetning\">Peter Skaarup (DF) <span class=\"MedlemsTitel\">fmd.</span> Peter Kofod (DF) Susanne Eilersen (DF) Hans Kristian Skibby (DF) Dennis Flydtkjær (DF) Lise Bech (DF) Preben Bang Henriksen (V) Jan E. Jørgensen (V) Britt Bager (V) Mads Fuglede (V) Marcus Knuth (V) Michael Aastrup Jensen (V) Henrik Dahl (LA) Christina Egelund (LA) Naser Khader (KF) Simon Kollerup (S) Lars Aslan Rasmussen (S) Mette Reissmann (S) Mogens Jensen (S) <span class=\"MedlemsTitel\">nfmd.</span> Trine Bramsen (S) Rasmus Prehn (S) Morten Bødskov (S) Eva Flyvholm (EL) Søren Søndergaard (EL) René Gade (ALT) Sofie Carsten Nielsen (RV) Lotte Rod (RV) Karsten Hønge (SF) Aaja Chemnitz Larsen (IA) </p>\r\n<p class=\"IkkeMedlemmer2\">Nunatta Qitornai, Tjóðveldi og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">46</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">37</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">34</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">10</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">8</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">7</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">6</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nunatta Qitornai (NQ)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Tjóðveldi (T)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2018/1 LF 172",
            "stateLabel": "Vedtaget",
            "references": [
                {
                    "shortName": "2018/1 SF.L L 172",
                    "title": "Skriftlig fremsættelse (27. februar 2019) - L 172",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 207405,
                    "eliUri": "/eli/ft/20181XX00723",
                    "externalLink": ""
                },
                {
                    "shortName": "2018/1 LSF 172",
                    "title": "Forslag til Lov om ændring af lov om erstatning fra staten til ofre for forbrydelser (Nedbringelse af sagsbehandlingstiden i Erstatningsnævnet m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 207243,
                    "eliUri": "/eli/ft/201812L00172",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/lovforslag/l172/index.htm"
                },
                {
                    "shortName": "2018/1 BTL 172",
                    "title": "Betænkning over Forslag til lov om ændring af lov om erstatning fra staten til ofre for forbrydelser\n(Nedbringelse af sagsbehandlingstiden i Erstatningsnævnet m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 208790,
                    "eliUri": "/eli/ft/201814L00993",
                    "externalLink": ""
                },
                {
                    "shortName": "2018/1 LSV 172",
                    "title": "Forslag til Lov om ændring af lov om erstatning fra staten til ofre for forbrydelser (Nedbringelse af sagsbehandlingstiden i Erstatningsnævnet m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 208923,
                    "eliUri": "/eli/ft/201813L00172",
                    "externalLink": ""
                },
                {
                    "shortName": "LOV nr 486 af 30/04/2019",
                    "title": "Lov om ændring af lov om erstatning fra staten til ofre for forbrydelser (Nedbringelse af sagsbehandlingstiden i Erstatningsnævnet m.v.)",
                    "presentationName": "Ændringslov",
                    "documentTypeId": 20,
                    "documentId": 208965,
                    "eliUri": "/eli/lta/2019/486",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/04/2019"
        },
        {
            "displayName": "Accession",
            "displayValue": "201814L00993"
        },
        {
            "displayName": "Entydig dokumentidentifikation",
            "displayValue": "AX023470"
        },
        {
            "displayName": "Dato for førstegangsindlæggelse",
            "displayValue": "13/04/2019"
        },
        {
            "displayName": "Dato for indlæggelse",
            "displayValue": "13/04/2019"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "172"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}