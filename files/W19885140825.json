{
    "id": 37855,
    "title": "Patent udstedt på cykellås trods indsigelse. ",
    "documentTypeId": "240",
    "isSagsforlobPeriodValid": false,
    "shortName": "KEN nr 51408 af 05/02/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Indsigelse mod registrering af ansøgning om patent på cykellås blev  \r\n\r\n afvist af både Patentdirektoratet og Patentankenævnet, dog med krav om  \r\n\r\n begrænsning af ansøgningen i overensstemmelse med indsigers subsidiære krav.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Patent udstedt på cykellås trods indsigelse.  \r\n\r\n</H1>  \r\n\r\n<P></P>  \r\n\r\n<P>År 1988, den 5. februar afsagde patentankenævnet (Grønning-Nielsen, Hans  \r\n\r\n Chr. Thomsen, Niordson, Terndrup Pedersen, Vørts) </P>  \r\n\r\n<P>følgende </P>  \r\n\r\n<P>k e n d e l s e </P>  \r\n\r\n<P>i sagen j.nr. P. 16/86: Klage fra </P>  \r\n\r\n<P>Winkhaus Technik GmbH &amp; Co. KG., </P>  \r\n\r\n<P>Forbundsrepublikken Tyskland, </P>  \r\n\r\n<P>v/Patentbureau Chas. Hude </P>  \r\n\r\n<P>over </P>  \r\n\r\n<P>patentdirektoratets afgørelse af 31. januar 1986 af patentansøgning nr.  \r\n\r\n 4775/77 fra </P>  \r\n\r\n<P>OY Wartsila AB, </P>  \r\n\r\n<P>Finland, </P>  \r\n\r\n<P>v/Patentbureau Lehmann &amp; Ree. </P>  \r\n\r\n<P>Den 14. november 1983 fremlagdes under nr. 146.587 en den 27. oktober 1977  \r\n\r\n indleveret ansøgning om patent på en cykellås. </P>  \r\n\r\n<P>De fremlagte krav lød således: </P>  \r\n\r\n<P>&#187;1. Lås til en låsbar enhed med et roterbart hjul (1), eksempelvis en  \r\n\r\n cykel, hvilken lås omfatter et gennem det roterbare hjul (1) fra en fri  \r\n\r\n stilling til en låsende stilling svingbart låseorgan (2), et låsehus (4), som  \r\n\r\n modtager låseorganets frie ende, og en ved låseorganets modsatte ende anbragt  \r\n\r\n cylinderlås (3), og i hvilken lås låseorganet (2) er drejeligt omkring en  \r\n\r\n længdeakse for derved at muliggøre indføring eller fjernelse af låseorganets  \r\n\r\n frie ende i henholdsvis fra låsehuset (4), k e n d e t e g n e t ved, at  \r\n\r\n låseorganets (2) svingningsbevægelse og drejningsbevægelse er mekanisk  \r\n\r\n tvangsstyret i forhold til hinanden, således at låseorganets  \r\n\r\n svingningsbevægelse kun kan udføres, når låseorganet (2) indtager en bestemt  \r\n\r\n drejningsstilling, men er mekanisk blokeret i låseorganets (2) øvrige  \r\n\r\n drejningsstillinger. </P>  \r\n\r\n<P>2. Lås ifølge krav 1. k e n d e t e g n e t ved, at låseorganets (2)  \r\n\r\n svingningsbevægelse mellem fri stilling og låsende stilling sker omkring en  \r\n\r\n akseltap (9), som er beliggende så nær låseorganet (2) eller et dertil  \r\n\r\n sluttet element, at en i låseorganet eller i det dertil sluttede element  \r\n\r\n værende udskæring (10) og en i den nævnte akseltap (9) værende udskæring (12)  \r\n\r\n bestemmer, i hvilken drejningsstilling låseorganet (2) kan svinges, og/eller  \r\n\r\n i hvilken svingningsstilling låseorganet (2) kan drejes. </P>  \r\n\r\n<P>3. Lås ifølge krav 1 eller 2, k e n d e t e g n e t ved, at låseorganet  \r\n\r\n (2) er således fjederbelastet, at det søger at dreje sig til en stilling, i  \r\n\r\n hvilken dets svingningsbevægelse er blokeret. </P>  \r\n\r\n<P>4. Lås ifølge et hvilket som helst af de foregående krav, k e n d e t e g  \r\n\r\n n e t ved, at den er således indrettet, at nøglen (8) til låsens cylinderlås  \r\n\r\n (3) kun kan fjernes fra cylingderlåsen i en bestemt neutralstilling af låsen,  \r\n\r\n og at låsens elementer er således styret, at cylinderlåsen (3) kun kan opnå  \r\n\r\n sin neutralstilling, når låseorganet (2) befinder sig i låsende stilling.  \r\n\r\n</P>  \r\n\r\n<P>5. Lås ifølge et hvilket som helst af de foregående krav, k e n d e t e g  \r\n\r\n n e t ved, at cylinderlåsens (3) spærreelement på i og for sig kendt måde er  \r\n\r\n indrettet til først at indtage en stilling, som frigør låsemekanismen, og  \r\n\r\n samtidig en stilling som tilbageholder nøglen (8) i låsen (3), efter at  \r\n\r\n nøglen (8) er blevet drejet en vis vinkel fra sin indførings- og  \r\n\r\n udtagningsstilling. </P>  \r\n\r\n<P>6. Lås ifølge et hvilket som helst af de foregående krav, k e n d e t e g  \r\n\r\n n e t ved, at cylinderlåsen (3) og låseorganet (2) er således sammenkoblet og  \r\n\r\n låseorganet således styret, at låseorganet, når det befinder sig i fri  \r\n\r\n stilling, er forhindret i at dreje sig til en sådan stilling, i hvilken  \r\n\r\n nøglen (8) kan fjernes fra cylinderlåsen (3). </P>  \r\n\r\n<P>7. Lås ifølge et hvilket som helst af de foregående krav, k e n d e t e g  \r\n\r\n n e t ved, at låseorganet (2) er således fjederbelastet, at det i sin fri  \r\n\r\n stilling søger at dreje sig til en stilling, i hvilken låseorganets svingning  \r\n\r\n i retning mod låsende stilling forhindres af i svingningmekanismen værende  \r\n\r\n stopflader. </P>  \r\n\r\n<P>8. Lås ifølge et hvilket som helst af de foregående krav, k e n d e t e g  \r\n\r\n n e t ved,, at låseorganet (2) eller et dertil sluttet element i det mindste  \r\n\r\n i låsens låsende stilling fungerer som et element, der aksialt fastholder  \r\n\r\n låsens svingbare husdel (7).&#171; </P>  \r\n\r\n<P>Klageren i denne sag nedlagde i skrivelse af 14. februar 1984 indsigelse  \r\n\r\n mod udstedelse af patent, idet klageren modholdt schweizisk patentskrift nr.  \r\n\r\n 114.204, USA patentskrift nr. 2.691.289, tysk offentliggørelsesskrift nr.  \r\n\r\n 2.360.936, dansk patentansøgning nr. 1865/74, dansk patentansøgning nr.  \r\n\r\n 4820/74 samt klagerens prospekt vedrørende den af ham fremstillede cykellås  \r\n\r\n &#187;Trelock&#171;. </P>  \r\n\r\n<P>I skrivelse af 30.august 1984 anførte ansøgeren: ...... </P>  \r\n\r\n<P>&#187;1. Vedrørende CH 114.204 bemærkes, at det tilsvarende GB 236.528  \r\n\r\n blev fremdraget i GP, hvor patent svarende til den foreliggende ansøgning  \r\n\r\n alligevel blev udstedt under nr. 1.599.487. Det nævnte GB 236.528 er nævnt  \r\n\r\n under omtalen af teknikkens standpunkt i beskrivelsens indledning og er  \r\n\r\n således allerede taget i betragtning af Direktoratet. </P>  \r\n\r\n<P>2. Vedrørende US 2.691.289 bemærkes, at dette patent blev modholdt i FI,  \r\n\r\n hvor patent svarende til den foreliggende ansøgning alligevel blev udstedt  \r\n\r\n under nr. 56.950. Patentet blev ligeledes modholdt i US, hvor patent  \r\n\r\n alligevel blev udstedt under nr. 4.180.998. Det har i den foreliggende  \r\n\r\n ansøgning været foreslået at omtale USA patentskriftet i beskrivelsens  \r\n\r\n indledning, men Direktoratet anså henvisningen hertil for at være irrelevant,  \r\n\r\n jvf. Direktoratets skrivelse &#187;Berigtigelse af bilag&#171; af 10. maj  \r\n\r\n 1983. </P>  \r\n\r\n<P>3. Vedrørende DE 2.360.936 bemærkes, at dette patentskrift i form af dets  \r\n\r\n ækvivalenter NO 134.199 og FI 3614/73 blev modholdt i FI, hvor patent  \r\n\r\n svarende til den foreliggende ansøgning alligevel blev udstedt under nr.  \r\n\r\n 56.950, som nævnt ovenfor. Det har været foreslået i den foreliggende  \r\n\r\n ansøgning at optage en henvisning til det nævnte NO 134.199 i beskrivelsens  \r\n\r\n indledning, men Direktoratet anså henvisningen for at være irrelevant, jvf.  \r\n\r\n skrivelsen &#187;Berigtigelse af bilag&#171; af 10. maj 1983. </P>  \r\n\r\n<P>4. DK 4820/74 er omtalt i beskrivelsens indledning under henvisning til  \r\n\r\n teknikkens standpunkt og er således allerede taget i betragtning før  \r\n\r\n Direktoratets godkendelse af ansøgningen. </P>  \r\n\r\n<P>5. DK 145.849 (1865/74) blev allerede taget i betragtning ved udformningen  \r\n\r\n af den foreliggende patentansøgning. Patentet blev omtalt i en svarskrivelse  \r\n\r\n til Patentstyret i Norge af 12. januar 1979, hvor patent svarende til den  \r\n\r\n foreliggende ansøgning alligevel blev udstedt under nr. 144.735. DK 145.849  \r\n\r\n blev endvidere den 8. april 1980 anmeldt som Prior Art til Patentmyndigheden  \r\n\r\n i CA, hvor patent alligevel blev bevilget under nr. 1.092.842. </P>  \r\n\r\n<P>6. Prospektet TRELOCK er helt irrelevant, idet låsen end ikke er  \r\n\r\n svingelig.' ... </P>  \r\n\r\n<P>Patentdirektoratet besluttede i skrivelse af 31. januar 1986 at udstede  \r\n\r\n patent i overensstemmelse med fremlæggelsesskriftet, idet indsigelsen  \r\n\r\n afvistes med følgende begrundelse: ...... </P>  \r\n\r\n<P>&#187;Man må give ansøgeren ret i det i hans skrivelse af 30. august 1984  \r\n\r\n anførte, nemlig at indsigelsesbegrundelsen ikke indeholder noget væsentligt  \r\n\r\n nyt, idet de fleste af de under indsigelsen nævnte skrifter har været  \r\n\r\n fremdraget og vurderet under sagens behandling, og indsigelsesbegrundelsen  \r\n\r\n ikke i sig selv ses at indeholde sådanne synspunkter vedrørende det  \r\n\r\n fremdragne, som har kunnet ændre Direktoratets hidtil tagne standpunkt til  \r\n\r\n sagen.&#171; </P>  \r\n\r\n<P>Denne afgørelse har klageren ved skrivelse af 1. april 1986 indbragt for  \r\n\r\n Patentankenævnet. </P>  \r\n\r\n<P>Klageren har i skrivelse af 14. juli 1986 principalt nedlagt påstand om,  \r\n\r\n at ansøgningen afslås i sin helhed, subsidiært nedlagt påstand om, at sagen  \r\n\r\n sendes tilbage til direktoratet til fornyet behandling med henblik på en  \r\n\r\n begrænsning af hovedkravet ved optagelse af krav 2 i krav 1. </P>  \r\n\r\n<P>Ankenævnet har behandlet sagen i sit møde den 23. november 1987. </P>  \r\n\r\n<P>For klageren mødte civilingeniør Ole Thierry-Carstensen og for ansøgeren  \r\n\r\n civilingeniør Harry Lindgaard med hr. Aulis Gustafsson. De mødende henholdt  \r\n\r\n sig i det væsentlige til de til nævnet afgivne skriftlige indlæg. </P>  \r\n\r\n<P>Ansøgeren har ikke villet udtale sig imod en begrænsning af ansøgningen  \r\n\r\n som af klageren subsidiært påstået. </P>  \r\n\r\n<P>Nævnet skal udtale: </P>  \r\n\r\n<P>Det tiltrædes, at direktoratet har besluttet at udstede patent. Under  \r\n\r\n hensyn til det under sagen fremlagte materiale findes det dog rettest at  \r\n\r\n begrænse ansøgningen gennem optagelse af krav 2 i krav 1, hvorfor </P>  \r\n\r\n<P>bestemmes: </P>  \r\n\r\n<P>Sagen tilbagesendes til direktoratet med henblik på en begrænsning af  \r\n\r\n ansøgningen ved optagelse af krav 2 i krav 1 som af klageren subsidiært  \r\n\r\n påstået. </P>  \r\n\r\n<PRE>  \r\n\r\n Grønning-Nielsen.         Hans Chr. Thomsen.           F.Niordson.  \r\n\r\n             P. Terndrup Pedersen.           S.A. Vørts.  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19885140825"
        },
        {
            "displayName": "Entydig dokumentidentifikation",
            "displayValue": "CA005790"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51408"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "05/02/1988"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "P 16/86"
        },
        {
            "displayName": "Stikord",
            "displayValue": "OPFINDELSESHØJDE., PATENTER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}