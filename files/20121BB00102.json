{
    "id": 146250,
    "title": "Forslag til folketingsbeslutning om genforhandling af Danmarks dobbeltbeskatningsaftale med Irland\r\n",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 102",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 4. april 2013 af Henning Hyllested (EL), Christian Juhl (EL), Finn Sørensen (EL) og Frank Aaen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om genforhandling af Danmarks dobbeltbeskatningsaftale med Irland</p>\r\n<p class=\"Tekst1Sp\">Folketinget pålægger regeringen at optage forhandlinger med Irland om ophævelse af de dele af dobbeltbeskatningsaftalen mellem Danmark og Irland (overenskomst til undgåelse af dobbeltbeskatning og forhindring af skatteunddragelse, for så vidt angår indkomstskatter), som muliggør, at ansatte ved det irske luftfartsselskab Ryan Air, der har base (bopæl) i Billund, ikke beskattes i Danmark, men kun i Irland, hvor selskabets virkelige ledelse har sit sæde.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Gennem de seneste år har luftfartbranchen oplevet en stigende tendens til alternative ansættelsesformer, der må mistænkes for at have til formål at omgå regler for social sikring og arbejdsmiljø, at undgå overenskomster om løn- og arbejdsvilkår med de faglige organisationer på området og minimere eller helt undgå beskatning af indkomster.</p>\r\n<p class=\"NormalInd\">En særlig udfordring opstår, når udenlandske operatører som Ryan Air påbegynder decideret produktion i Danmark og opretter en »homebase«, hvor medarbejdere har deres base (og bopæl) i Danmark, men i henhold til dobbeltbeskatningsaftalen med Irland er skattepligtige til Irland. Indkomstskatten i Irland for lavtlønnede er meget lavere end i Danmark – under 20 pct. – og med det meget lave lønniveau, som Ryan Air aflønner sit personale med (1.000-1.400 euro om måneden), forekommer det sandsynligt, at medarbejderne i Billund praktisk taget ikke betaler skat overhovedet. (»Ryanair-ansatte slipper for at betale skat i Danmark«, www.dr.dk/nyheder, den 10. januar 2013).</p>\r\n<p class=\"NormalInd\">Som udgangspunkt er man skattepligtig til det land, hvor man har bopæl. Men dobbeltbeskatningsaftalen med Irland undtager »vederlag for personligt arbejde i tjenesteforhold, der udføres ombord på et skib eller et luftfartøj, som et foretagende i en kontraherende stat anvender i international trafik …«. Her er det muligt at beskatte efter reglerne i den stat, »hvori foretagendets virkelige ledelse har sit sæde.« (dobbeltbeskatningsaftalens artikel 15, stk. 3), jf. bekendtgørelse nr. 115 af 3. november 1993 af overenskomst af 26. marts 1993 med Irland til undgåelse af dobbeltbeskatning og forhindring af skatteunddragelse, for så vidt angår indkomstskatter.</p>\r\n<p class=\"NormalInd\">Richardt Tabori Kraft, partner og skatteekspert i revisionsselskabet Deloitte, har oplyst, at et lignende »smuthul« kun findes i ganske få af de øvrige dobbeltbeskatningsoverenskomster mellem Danmark og andre lande. (»Ryanair-ansatte slipper for at betale skat i Danmark«, www.dr.dk/nyheder, den 10. januar 2013).</p>\r\n<p class=\"NormalInd\">Ryan Air etablerede sig i 2012 med base i Billund Lufthavn. De ansatte i basen i Billund er udlændinge – fortrinsvis fra Portugal og Østeuropa. En af dem udtaler til DR: »For mig er det en fin løn. Det er meget mere, end jeg kan tjene i mit oprindelige hjemland. Men det hænger kun sammen for mig, fordi jeg ikke skal betale dansk indkomstskat. Hvis jeg skulle betale skat i Danmark, ville jeg ikke have råd til at bo her med den løn.«</p>\r\n<p class=\"NormalInd\">(Udtalelsen er givet anonymt, da Ryan Air forbyder sine ansatte at tale med pressen). Lønnen er som nævnt mellem 1.000 og 1.400 euro om måneden.</p>\r\n<p class=\"NormalInd\">EU har i forordning 465/2012 om social sikring (Europa-Parlamentets og Rådets forordning (EU) nr. 465/2012 af 22. maj 2012 om ændring af forordning (EF) nr. 883/2004 om koordinering af de sociale sikringsordninger og forordning (EF) nr. 987/2009 om de nærmere regler til gennemførelse af forordning (EF) nr. 883/2004) valgt hjemmebasen som kriterium for, i hvilket land det  flyvende personale er sikret med hensyn til sociale forhold. Det vil sige, at de ansatte på Ryan Airs base i Billund efter alt at dømme har ret til forskellige former for social sikring i Danmark såsom sikring ved sygdom, invaliditet, alderspension, arbejdsulykker, arbejdsløshed, familieydelse. Det vil derfor også være naturligt, at de betaler skat til den danske stat.</p>\r\n<p class=\"NormalInd\">De etablerede danske flyselskaber – med ordentlige løn- og arbejdsforhold qua indgåelse af overenskomster med de faglige organisationer på området – er pressede af den øgede konkurrence, herunder på beskatning af personalet, og der bliver derfor skåret i antallet af arbejdspladser.</p>\r\n<p class=\"NormalInd\">Indtoget af udenlandske flyselskaber med alternative ansættelsesformer og/eller ekstraordinær skattebegunstigelse, som irske Ryan Air, betyder en forøget konkurrence på løn-, arbejds- og ansættelsesvilkår og er derfor en kilde til konkurrenceforvridning og social dumping.</p>\r\n<p class=\"NormalInd\">Det er således forslagets formål at bringe et af de konkurrenceforvridende forhold til ophør, nemlig den skattebegunstigelse, der finder sted, af det irske flyselskab Ryan Air, og bringe skatteforholdene på området for luftfart i overensstemmelse med dobbeltbeskatningsoverenskomsten med Irlands formål: ». . . forhindring af skatteunddragelse for så vidt angår indkomstskatter.« (Overenskomstens indledende bemærkninger).</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Henning Hyllested</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om genforhandling af Danmarks dobbeltbeskatningsaftale med Irland.</p>\r\n<p class=\"ForslagsNummer\">(Beslutningsforslag nr. B 102)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 102",
            "stateLabel": "Bortfaldet",
            "references": [
                {
                    "shortName": "2012/1 BSF 102",
                    "title": "Forslag til folketingsbeslutning om genforhandling af Danmarks dobbeltbeskatningsaftale med Irland\r\n",
                    "presentationName": "Beslutningsforslag som fremsat",
                    "documentTypeId": 480,
                    "documentId": 146250,
                    "eliUri": "/eli/ft/20121BB00102",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b102/index.htm"
                },
                {
                    "shortName": "2012/1 BRB 102",
                    "title": "Beretning over Forslag til folketingsbeslutning om genforhandling af Danmarks dobbeltbeskatningsaftale med Irland",
                    "presentationName": "Beretning over beslutningsforslag",
                    "documentTypeId": 510,
                    "documentId": 152745,
                    "eliUri": "/eli/ft/20121EB01105",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/04/2013"
        },
        {
            "displayName": "Accession",
            "displayValue": "20121BB00102"
        },
        {
            "displayName": "Entydig dokumentidentifikation",
            "displayValue": "AX014863"
        },
        {
            "displayName": "Dato for førstegangsindlæggelse",
            "displayValue": "05/04/2013"
        },
        {
            "displayName": "Dato for indlæggelse",
            "displayValue": "05/04/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}