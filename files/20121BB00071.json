{
    "id": 145674,
    "title": "Forslag til folketingsbeslutning om at sikre ordentlige forhold for prostituerede",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 71",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 28. februar 2013 af Mai Henriksen (KF), Simon Emil Ammitzbøll (LA), Merete Riisager (LA) og Benedikte Kiær (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at sikre ordentlige forhold for prostituerede</p>\r\n<p class=\"Tekst1Sp\">Folketinget pålægger regeringen inden udgangen af 2013 at nedsætte et udvalg, som inden udgangen af 2014 skal komme med anbefalinger til, hvordan prostituerede kan sikres faglige og sociale rettigheder, der er med til at sikre ordentlige forhold for de prostituerede og en styrket social indsats.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">I Danmark er det både for køber og sælger tilladt at deltage i prostitution, ligesom indtægter fra prostitution er skattepligtige. Alligevel befinder Danmarks prostituerede sig i en juridisk gråzone, hvor kriminalitet, utryghed og stigmatisering er en del af hverdagen. Det skyldes, at prostitution ikke er godkendt som erhverv, og at der derfor ikke er adgang til de faglige og sociale rettigheder, som deltagelse på arbejdsmarkedet ellers giver, bl.a. adgang til fagforening, a-kasse, dagpenge og sikkert arbejdsmiljø. Dermed får prostituerede lov til at bidrage til statskassen uden at modtage de fordele, der normalt følger heraf.</p>\r\n<p class=\"NormalInd\">Derudover er straffelovens regler om prostitution i dag så uklare, at personer, der frivilligt eller mod betaling hjælper prostituerede, risikerer at ifalde straf, selv om forholdet ikke indeholder elementer af misbrug eller tvang, men sker i et omfang og som følge af prostitueredes egne ønsker. Dermed fravælger personer, der ikke vil risikere at overtræde loven, at hjælpe de prostituerede, der har brug for bistand, hvorved de personer, der ikke er bange for at overtræde loven, får en langt mere fremtrædende rolle.</p>\r\n<p class=\"NormalInd\">Disse forhold bevirker, at tilværelsen som prostitueret er langt mere udsat, end den ellers kunne være, og at kriminelle elementer fylder mere i prostitutionsmiljøet, end de ellers ville gøre. Forslagsstillerne ønsker med dette beslutningsforslag at gøre op med disse forhold, således at de kriminelles marked gøres mindre og landets prostituerede i videst muligt omfang får ordnede og tålelige forhold at arbejde under. Frivillige prostituerede støttes ved, at de får faglige rettigheder og adgang til at ansætte personale. Udsatte og ufrivillige prostituerede støttes, ved at efterspørgslen søger mod den legale del af branchen, og ved at den sociale og politimæssige indsats kan fokuseres på at hjælpe de prostituerede og straffe bagmændene.</p>\r\n<p class=\"NormalInd\">Forslagsstillerne foreslår derfor, at der nedsættes et udvalg bestående af personer med kendskab til arbejdsmarkedsret, erhvervsret, socialret, strafferet og de faktiske forhold i prostitutionsmiljøerne, som kan komme med anbefalinger til, hvordan der i videst muligt omfang kan gives sociale og faglige rettigheder til prostituerede, som svarer til dem, andre selvstændige erhvervsdrivende har.</p>\r\n<p class=\"NormalInd\">I erkendelsen af at prostitution ikke er et almindeligt erhverv, og at prostituerede derfor ikke kan tildeles almindelige rettigheder på lige fod med andre selvstændige erhvervsdrivende, skal der naturligvis tages hensyn til, at man selvfølgelig ikke bør kunne sendes i aktivering, anvises job eller lignende i sexindustrien.</p>\r\n<p class=\"NormalInd\">Udvalgsarbejdet kan indeholde en stillingtagen til bl.a. følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Hvordan prostitution formelt kan anerkendes som erhverv.</p>\r\n   <p class=\"Liste1\">\r\n      <span class=\"Liste1Nr\">–</span> Hvordan der kan gives faglige rettigheder i form af mulighed for fagforening og a-kasse. Herunder en afklaring af, hvilke faglige rettigheder det vil kunne medføre.</p>\r\n   <p class=\"Liste1\">\r\n      <span class=\"Liste1Nr\">–</span> Hvordan arbejdsmiljøkrav og branchekrav, herunder krav om tilgængelig prævention, hygiejne og sundhedskontroller, kan inkorporeres og håndhæves.</p>\r\n   <p class=\"Liste1\">\r\n      <span class=\"Liste1Nr\">–</span> Hvordan prostituerede i arbejdsfællesskaber kan drive klinikker og lignende, uden at der kan blive tale om over/underordnelsesforhold, hvor prostituerede er undergivet ledelsesbeføjelser fra andre.</p>\r\n   <p class=\"Liste1\">\r\n      <span class=\"Liste1Nr\">–</span> Hvordan straffelovens regler om rufferi og medvirken til prostitution kan præciseres, således at der lovligt kan antages hjælp til eksempelvis rengøring, telefonpasning, lokaleleje, revision og sikkerhed. Herunder skal det så vidt muligt sikres, at der ikke kan blive tale om økonomisk udnyttelse af de prostituerede, eksempelvis ved at indføre lønlofter og særlige krav til sikkerhedspersonale og administratorer af arbejdsfællesskaber, og at strafferammerne for økonomisk udnyttelse af prostituerede har en markant præventiv effekt.</p>\r\n   <p class=\"Liste1\">\r\n      <span class=\"Liste1Nr\">–</span> Hvorvidt licenser kan bidrage til bedre forhold for de prostituerede.</p>\r\n   <p class=\"Liste1\">\r\n      <span class=\"Liste1Nr\">–</span> Hvordan der i arbejdsfællesskaber mellem prostituerede kan stilles krav om tilgængelig og synlig exitstrategi.</p>\r\n   <p class=\"Liste1\">\r\n      <span class=\"Liste1Nr\">–</span> Hvordan prostitutionsvirksomhed i beboelsesejendomme kan pålægges begrænsninger som for øvrige erhverv, så støjmæssige og andre gener begrænses af hensyn til private beboere.</p>\r\n</p>\r\n<p class=\"NormalInd\">Forslagsstillerne bemærker, at der med forslaget ikke tilsigtes en legalisering af de prostituerede, der opholder sig og arbejder i Danmark uden en gyldig opholds- og arbejdstilladelse, men at det tværtimod tilsigtes, at markedet for køb af ydelser hos denne persongruppe mindskes betydeligt.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Mai Henriksen</span> (KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at sikre ordentlige forhold for prostituerede.</p>\r\n<p class=\"ForslagsNummer\">(Beslutningsforslag nr. B 71)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 71",
            "stateLabel": "Bortfaldet",
            "references": [
                {
                    "shortName": "2012/1 BSF 71",
                    "title": "Forslag til folketingsbeslutning om at sikre ordentlige forhold for prostituerede",
                    "presentationName": "Beslutningsforslag som fremsat",
                    "documentTypeId": 480,
                    "documentId": 145674,
                    "eliUri": "/eli/ft/20121BB00071",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b71/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/03/2013"
        },
        {
            "displayName": "Accession",
            "displayValue": "20121BB00071"
        },
        {
            "displayName": "Entydig dokumentidentifikation",
            "displayValue": "AX014754"
        },
        {
            "displayName": "Dato for førstegangsindlæggelse",
            "displayValue": "01/03/2013"
        },
        {
            "displayName": "Dato for indlæggelse",
            "displayValue": "01/03/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}