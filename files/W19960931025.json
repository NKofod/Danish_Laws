{
    "id": 155377,
    "title": "Ankestyrelsens principafgørelse P-16-96 om pension - tilbagebetalingspligtig kontanthjælp",
    "documentTypeId": "240",
    "isSagsforlobPeriodValid": true,
    "shortName": "KEN nr 9310 af 15/02/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-16-96 om pension - tilbagebetalingspligtig kontanthjælp</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Reglerne om modregning efter pensionslovens § 47, stk. 2, hvorefter der alene kan foretages mod-regning af for meget udbetalt pension og boligstøtte, var ikke til hinder for, at der kunne ske inddrivelse i pensionen af tilbagebetalingspligtig kontanthjælp efter reglerne i bistandslovens § 7, stk. 2.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 7, stk. 2</p>\r\n<p>Kildeskatteloven - lovbekendtgørelse nr. 519 af 22. juni 1995 - § 73, stk. 4</p>\r\n<p>Lov om social pension - lovbekendtgørelse nr. 521 af 16. juni 1994 - § 47, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen havde truffet afgørelse om, at tilbagebetalingspligtig kontanthjælp skulle afdrages med 500 kr. månedlig af en tilkendt førtidspension. Afgørelsen var truffet i et møde, hvor pågældende var til stede.</p>\r\n<p>Han klagede til ankenævnet over afdragets størrelse og hævdede, at han kun var i stand til at afdrage 300 kr. månedlig.</p>\r\n<p>Nævnet ændrede kommunens afgørelse og henviste til, at det efter pensionslovens § 47, stk. 2, alene var krav på for meget udbetalt pension og boligstøtte, der kunne modregnes i pensionen.</p>\r\n<p>Nævnet tog ikke stilling til en eventuel afdragsordning i henhold til bistandslovens § 27.</p>\r\n<p>Kommunen anførte i klagen til Ankestyrelsen, at der ikke var tale om modregning, men om inddrivelse af tilbagebetalingskravet efter reglerne om inddrivelse af personlige skatter.</p>\r\n<p>Sagen blev behandlet i principielt møde med henblik på tydeliggørelse af de regler, der gælder for inddrivelse af tilbagebetalingspligtig kontanthjælp i social pension.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen var enig med ankenævnet i, at alene krav på for meget udbetalt pension og boligstøtte kunne modregnes i førtidspension, jf. lov om social pension § 47, stk. 2. Ankestyrelsen fandt ikke, at ovennævnte bestemmelse var til hinder for, at kommunen med hjemmel i bistandslovens § 27 kunne fastsætte en betalingsordning vedrørende tilbagebetalingspligtig hjælp efter bistandsloven og i givet fald inddrive tilbagebetalingskravet efter reglerne om inddrivelse af personlige skatter, jf. bistandslovens § 7, stk. 2.</p>\r\n<p>Ankestyrelsen hjemviste samtidig sagen til nævnet til stillingtagen til afdragsordningen vedrørende den tilbagebetalingspligtige hjælpefter bistandsloven, da nævnet ikke havde taget stilling til på gældendes klage over afdragets størrelse.</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19960931025"
        },
        {
            "displayName": "Entydig dokumentidentifikation",
            "displayValue": "BS008172"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9310"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/02/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21376-94"
        },
        {
            "displayName": "Stikord",
            "displayValue": "P-16-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}