{
    "id": 107214,
    "title": "1991 BTB 55   BETÆNKNING OVER FORSLAG TIL FOLKETINGSBESLUTNING OM IVÆRKSÆTTELSE AF   AKTION GRØN ENERGI    NR B 55 1991-92, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1991/1 BTB 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 55 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om iværksættelse af  \r\n\r\n Aktion Grøn Energi <BR>  \r\n\r\n Nr B 55 1991-92, 1. samling </P>  \r\n\r\n<P></P>  \r\n\r\n<P>Afgivet af Det Energipolitiske Udvalg </P>  \r\n\r\n<P></P>  \r\n\r\n<P>Afgivet: 19920430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til energiministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra Dansk  \r\n\r\n Skovforening. </P>  \r\n\r\n<P>Der er af to mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer)  \r\n\r\n beslutningsforslaget til <I>vedtagelse</I> med de under nr. 1 og 2 stillede  \r\n\r\n ændringsforslag. </P>  \r\n\r\n<P>Et mindretal inden for flertallet (Det Konservative Folkepartis og  \r\n\r\n Venstres medlemmer af udvalget) bemærker, at mindretallet kan tilslutte sig  \r\n\r\n beslutningsforslaget, idet dette med de under nr. 1 og 2 stillede  \r\n\r\n ændringsforslag svarer til dagsorden nr. D 34, som Folketinget vedtog den 10.  \r\n\r\n marts 1992. </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller beslutningsforslaget til <I>vedtagelse</I> med de af mindretallet  \r\n\r\n stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller beslutningsforslaget til <I>forkastelse</I> og vil stemme imod de  \r\n\r\n stillede ændringsforslag, idet mindretallet bemærker følgende: </P>  \r\n\r\n<P>Forudsætningen for beslutningsforslaget er en tro på et samfund med  \r\n\r\n nulvækst og faldende energiforbrug. Fremskridtspartiet deler ikke den tro  \r\n\r\n (religion). Med en uforskammet høj arbejdsløshed på over 300.000 personer er  \r\n\r\n der brug for kraftig vækst i det danske samfund. </P>  \r\n\r\n<P>Enhver vækst, enhver ny virksomhed, enhver ny arbejdsplads kræver energi.  \r\n\r\n Folketinget skal derfor ikke lægge hindringer i vejen for en udvidelse af  \r\n\r\n energiforbruget. Tværtimod skal Folketinget gennem deregulering,  \r\n\r\n afbureaukratisering, privatiseringer og større frihedsgrader sikre  \r\n\r\n virksomheder og enkeltindivider en langt friere adgang til rigelige mængder  \r\n\r\n af energi til lave priser. </P>  \r\n\r\n<P>Med disse få, men velvalgte ord indstiller Fremskridtspartiet derfor  \r\n\r\n beslutningsforslaget til forkastelse. </P>  \r\n\r\n<P>Ændringsforslag </P>  \r\n\r\n<P>Til tekstenAf et <I>mindretal</I> (S og RV), tiltrådt af et  \r\n\r\n<I>mindretal</I> (KF, V, CD og KRF): </P>  \r\n\r\n<P> <B>1)</B> I <I>indledningen</I> ændres i <I>1. afsnit</I> &#187;snarest -  \r\n\r\n og senest den 15. maj 1992 -&#187; til: &#187;inden den 1. september  \r\n\r\n 1992&#171;. </P>  \r\n\r\n<P> <B>2)</B>  <I>Punkterne 1-7</I> udgår, og i stedet indsættes: </P>  \r\n\r\n<P>&#187;1. Biogasanlæg godkendes umiddelbart, for så vidt der ikke er tale  \r\n\r\n om brud på forudsætningerne bag de regionale gasselskabers lånelofter i  \r\n\r\n aftalen af 20. marts 1990. Endvidere forhandles der om placering af  \r\n\r\n forsøgsanlæg med henblik på afprøvning af mulighederne for benyttelse af  \r\n\r\n renset biogas i dele af naturgasnettet, ligesom der gennemføres en  \r\n\r\n undersøgelse af perspektivet i ren elproduktion baseret på biogas. </P>  \r\n\r\n<P>2. Konverteringen af olie- og kulfyrede fjernvarmeværker uden for det  \r\n\r\n kollektive forsyningsområde til brug af biobrændsler fremskyndes, og der  \r\n\r\n gennemføres forsøg med kraftvarmeanlæg baseret på biobrændsler. </P>  \r\n\r\n<P>3. For så vidt angår ældre kulfyrede enheder på de centrale kraftværker  \r\n\r\n opfordres Elkraft og Elsam til at intensivere forsøgene med henblik på  \r\n\r\n anvendelse af halm eller flis i større mængder på egnede kraftværksenheder.  \r\n\r\n Alternativt kan naturgas komme på tale i forbindelse med bl.a.  \r\n\r\n levetidsforlængelse af sådanne enheder. </P>  \r\n\r\n<P>4. Nye centrale kraftværker efter 1998 skal under hensyntagen til  \r\n\r\n elselskabernes forpligtelse til at gennemføre de kompenserende  \r\n\r\n brændselsomlægninger fra kul til naturgas og biomasse, der i perioden frem  \r\n\r\n til 2005 er nødvendige for at fastholde målsætningen om reduktion af  \r\n\r\n CO2-udledningen med 20 pct., så vidt muligt anvende halm og/eller flis,  \r\n\r\n alternativt naturgas. </P>  \r\n\r\n<P>5. Der iværksættes et intensivt forsknings- og udviklingsprogram med det  \r\n\r\n formål at udvikle forgasningsteknologien vedrørende biobrændsler. I denne  \r\n\r\n sammenhæng pålægges Elkraft og Elsam at etablere et fælles anlæg til  \r\n\r\n forgasning af kul, flis, halm og eventuelt affald. </P>  \r\n\r\n<P>6. Industriel anvendelse af halm søges fremmet mest muligt.&#171; </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>3)</B>  <I>Punkt 1</I> affattes således: </P>  \r\n\r\n<P>&#187;1. Biogasanlæg godkendes, uanset om de ligger uden for eller inden  \r\n\r\n for naturgasområdet. Det kan komme på tale at hæve de regionale gasselskabers  \r\n\r\n lånelofter, sådan at hensynet til de regionale gasselskabers økonomi ikke  \r\n\r\n forhindrer gennemførelse af lovende biogasprojekter i naturgasområder.&#171;  \r\n\r\n</P>  \r\n\r\n<P> <B>4)</B>  <I>Punkt 4</I> affattes således: </P>  \r\n\r\n<P>&#187;4. Der standses for udbygning med nye kulfyrede enheder. Nye værker  \r\n\r\n skal så vidt muligt anvende halm eller flis, alternativt naturgas.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Med vedtagelsen af dagsorden nr. D 34 af 10. marts 1992  \r\n\r\n fastlagde Folketinget retningslinierne for bl.a. de forhandlinger, der skal  \r\n\r\n danne grundlag for regeringens fremlæggelse af en handlingsplan for  \r\n\r\n udnyttelse af biobrændsler. Ændringsforslagene tilsigter at bringe  \r\n\r\n beslutningsforslaget i en sådan form, at dets vedtagelse i overensstemmelse  \r\n\r\n hermed vil kunne stimulere såvel forhandlingsprocessen som selve  \r\n\r\n udarbejdelsen af handlingsplanen. </P>  \r\n\r\n<P>Henning Gjellerod (S) Martin Glerup (S) Karen Jespersen (S) Tove Lindbo  \r\n\r\n Larsen (S) Helge Mortensen (S) Poul Nielson (S) nfmd. <I>Ingrid Rasmussen (S)  \r\n\r\n Riishøj (SF)</I> fmd. <I>Duetoft (CD) Flemming Hansen (KF) Per Tærsbøl (KF)  \r\n\r\n Aagaard (KF) Peter Hansen-Nord (V) Filt Jensen (V) Kim Behnke (FP)  \r\n\r\n Bilgrav-Nielsen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/05/1992"
        },
        {
            "displayName": "Accession",
            "displayValue": "19911DA00055"
        },
        {
            "displayName": "Entydig dokumentidentifikation",
            "displayValue": "CL002087"
        },
        {
            "displayName": "Dato for førstegangsindlæggelse",
            "displayValue": "20/05/1992"
        },
        {
            "displayName": "Dato for indlæggelse",
            "displayValue": "20/05/1992"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}