{
    "id": 42303,
    "title": "Kundgørelse for Forsvaret. Cirkulære om Forsvarschefens ansvarsområder.*) ",
    "documentTypeId": "140",
    "isSagsforlobPeriodValid": false,
    "shortName": "CIR nr 25435 af 01/07/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret. Cirkulære om  \r\n\r\n Forsvarschefens ansvarsområder.*) </H1>  \r\n\r\n<P></P>  \r\n\r\n<BR>  \r\n\r\n<P>Kommandoforhold mv. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Forsvarschefen har under ansvar over for  \r\n\r\n Forsvarsministeren kommandoen (fuld kommando) over hæren, søværnet og  \r\n\r\n flyvevåbnet samt organer til støtte for disse. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Forsvarschefen har over for Forsvarsministeren  \r\n\r\n ansvaret for, at de militære enheder opstilles, uddannes og udrustes, således  \r\n\r\n at de er brugbare til løsning af forsvarets fredstids- og krigsopgaver. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Forsvarschefen har over for Forsvarsministeren  \r\n\r\n ansvaret for den overordnede planlægning af forsvarets udvikling og  \r\n\r\n virksomhed, herunder anvendelsen af de rådige ressourcer. Resultatet heraf  \r\n\r\n forelægges Forsvarsministeriet til godkendelse i form af planer, bidrag til  \r\n\r\n finanslovforslag mv. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Forsvarschefen skal holde Forsvarsministeren  \r\n\r\n underrettet om tilstanden i forsvaret, herunder hændelser, der skønnes at  \r\n\r\n have Forsvarsministerens interesse. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Forsvarschefen bistås ved løsningen af de ham  \r\n\r\n påhvilende opgaver af Forsvarsstaben mfl. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Chefen for Forsvarsstaben er stedfortræder for  \r\n\r\n Forsvarschefen. Forsvarschefen delegerer til Chefen for Forsvarsstaben  \r\n\r\n ansvaret for, at de til forsvaret anviste ressourcer udnyttes bedst muligt  \r\n\r\n gennem en tilstrækkelig styring, koordinering og kontrol, idet størst mulig  \r\n\r\n delegering af ledelsesfunktionerne gennemføres. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Værnsinspektørerne udøver på Forsvarschefens  \r\n\r\n vegne inspektionsvirksomhed inden for respektive værn på grundlag af  \r\n\r\n Forsvarschefens direktiv. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Forsvarschefen er formand for Forsvarsrådet,  \r\n\r\n hvori hovedlinierne i forsvarets udvikling og virksomhed drøftes efter  \r\n\r\n Forsvarsministerens nærmere bestemmelse. </P>  \r\n\r\n<P>Operative forhold </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Forsvarschefen kan efter bemyndigelse fra  \r\n\r\n Forsvarsministeren overdrage den operative ledelse af (operative kommando  \r\n\r\n over) danske styrker til Chefen for Forsvarets Operative Styrker. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Efter overdragelsen af den operative ledelse  \r\n\r\n (operative kommando) til Chefen for Forsvarets Operative Styrker og efter at  \r\n\r\n det allierede militære kommandosystem har overtaget den operative ledelse af  \r\n\r\n (operative kommando over) danske styrker, skal Forsvarschefen følge og  \r\n\r\n vurdere den militære situation for fortsat at kunne orientere  \r\n\r\n Forsvarsministeren. Forsvarschefen varetager i givet fald fortsat det  \r\n\r\n nationale ansvar for den faglige tjeneste. </P>  \r\n\r\n<P>Beredskab og mobilisering </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Forsvarschefen har over for Forsvarsministeren  \r\n\r\n ansvaret for det militære beredskab, herunder den faglige tjeneste. Forinden  \r\n\r\n udsendelse af beredskabsbestemmelser orienteres Forsvarsministeren om disses  \r\n\r\n indhold. </P>  \r\n\r\n<P CLASS=STK> <I>Stk. 2. </I> Iværksættelsen af disse bestemmelser skal  \r\n\r\n forelægges Forsvarsministeren. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Forsvarschefen fastsætter og koordinerer  \r\n\r\n bestemmelser for forsvarets overvågningstjeneste samt træffer generelle  \r\n\r\n aftaler med politiet, toldvæsenet og andre offentlige myndigheder om gensidig  \r\n\r\n bistand ved overvågningstjenestens tilrettelæggelse og gennemførelse. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Forsvarschefen varetager den militærfaglige  \r\n\r\n behandling af sager vedrørende totalforsvaret og fører de herfor fornødne  \r\n\r\n forhandlinger om koordination og samarbejde med vedkommende civile  \r\n\r\n myndigheder. </P>  \r\n\r\n<P>Efterretnings- og sikkerhedstjeneste </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Forsvarschefen prioriterer Forsvarets  \r\n\r\n Efterretningstjenestes militære opgaver efter forhandling med Forsvarets  \r\n\r\n Efterretningstjeneste. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Forsvarschefen har ansvaret for  \r\n\r\n sikkerhedstjenesten inden for det militære forsvar samt ved de i øvrigt under  \r\n\r\n Forsvarsministeriet hørende organer og udøver denne gennem Forsvarets  \r\n\r\n Efterretningstjeneste. </P>  \r\n\r\n<P>Personel </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Forsvarschefen har over for Forsvarsministeren  \r\n\r\n ansvaret for personelplanlægning og personelforvaltning i forsvaret. </P>  \r\n\r\n<P>Økonomi </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Forsvarschefen har over for Forsvarsministeren  \r\n\r\n ansvaret for anvendelsen af de til Forsvarskommandoens og værnenes virksomhed  \r\n\r\n bevilgede midler. </P>  \r\n\r\n<P>Anskaffelses- og anlægsvirksomhed </P>  \r\n\r\n<P>Forvaltning af materiel, bygninger mv. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Forsvarschefen er over for Forsvarsministeren  \r\n\r\n ansvarlig for planlægning og gennemførelse af forsvarets anskaffelses- og  \r\n\r\n anlægsvirksomhed samt forvaltning - herunder drift og vedligeholdelse - af  \r\n\r\n materiel og etablissementer. </P>  \r\n\r\n<P>Øvelsesvirksomhed </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Forsvarschefen indstiller om godkendelse af  \r\n\r\n øvelsesvirksomhed med udenlandsk deltagelse. </P>  \r\n\r\n<P>Andre opgaver </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Forsvarschefen er dansk medlem af NATOs  \r\n\r\n Militærkomite og repræsenterer forsvaret i internationale råd og  \r\n\r\n forsamlinger, hvor Danmark skal repræsenteres ved ledende militær sagkyndig.  \r\n\r\n</P>  \r\n\r\n<P CLASS=STK> <I>Stk. 2. </I> Forsvarschefen drager omsorg for, at dokumenter  \r\n\r\n og aftaler af væsentlig betydning for danske interesser forinden godkendelse  \r\n\r\n forelægges Forsvarsministeren. </P>  \r\n\r\n<P CLASS=STK> <I>Stk. 3. </I> Forsvarschefen godkender allierede  \r\n\r\n forsvarsplaner, der vedrører danske forhold, idet disse forinden godkendelsen  \r\n\r\n i fornødent omfang forelægges Forsvarsministeren. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Forsvarschefen kan lade foretage  \r\n\r\n organisatoriske justeringer i Forsvarsstaben og i øvrige underlagte stabe  \r\n\r\n inden for de af lovgivningen, bestemmelser mv. og af Forsvarsministeren i  \r\n\r\n øvrigt afstukne rammer. </P>  \r\n\r\n<P CLASS=STK> <I>Stk. 2. </I> Såfremt ændringerne nødvendiggør øgede  \r\n\r\n bevillinger, udvidelse af personelnormer eller udvidelse af antallet af  \r\n\r\n chef-/lederstillinger, indstilles herom. </P>  \r\n\r\n<P>Ikrafttrædelse mv. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Kundgørelse for Forsvaret B.21-1982 ophæves.  \r\n\r\n</P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>J. Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>*) Ovenstående er indholdsmæssigt identisk med Kundgørelse for Forsvaret  \r\n\r\n B.21-1982. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19892543509"
        },
        {
            "displayName": "Entydig dokumentidentifikation",
            "displayValue": "CM000801"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25435"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/07/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Forsvarsmin. 1.kt. 87-2329-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}