{
    "id": 66744,
    "title": "Vejledning for surring af motorkøretøjer m.v. ved transport med roll-on/roll-off skibe (* 3) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 51314 af 30/03/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning for surring af motorkøretøjer m.v.  \r\n\r\n ved transport med roll-on/roll-off skibe (* 3) </H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P>Denne vejledning om surring af motorkøretøjer m.v. om bord i  \r\n\r\n roll-on/roll-off skibe er udarbejdet på grundlag af IMO resolution A.581(14)  \r\n\r\n samt pkt. 10 i tillæg til IMO resolution A.489(XII). </P>  \r\n\r\n<P>Skibstilsynet anbefaler, at vejledningen i det hele følges ved  \r\n\r\n konstruktion af nybygninger, og for eksisterende skibe følges for så vidt  \r\n\r\n angår operationelle anvisninger samt andre anvisninger, der kan følges uden  \r\n\r\n større konstruktive ændringer. </P>  \r\n\r\n<P> <B>Skibskonstruktørers</B>  opmærksomhed henledes især på punkterne 4 og  \r\n\r\n 6. </P>  \r\n\r\n<P> <B>Fragtmænd, fabrikanter og ejere af motorkøretøjer m.v.,</B>  der kan  \r\n\r\n transporteres med roll-on/roll-off skibe, bør være særlig opmærksomme på  \r\n\r\n afsnit 5 og 7. </P>  \r\n\r\n<P>1 <B>Rækkevidde</B>  </P>  \r\n\r\n<P>1.1 Disse retningslinier for fastgørelse og surring af motorkøretøjer m.v.  \r\n\r\n på roll-on/roll-off skibe vedrører særligt surringsarrangementerne på skibe  \r\n\r\n og køretøjer og de fastgørelsesmetoder, der skal anvendes. </P>  \r\n\r\n<P>2 <B>Anvendelsesområde</B>  </P>  \r\n\r\n<P>2.1 Disse retningslinier finder anvendelse på roll-on/roll-off skibe, der  \r\n\r\n regelmæssigt medfører motorkøretøjer m.v. på længere eller kortere sejladser  \r\n\r\n på åben sø i internationalt farvand. Retningslinierne finder således  \r\n\r\n anvendelse på: </P>  \r\n\r\n<P>.1 Motorkøretøjer m.v. af den art, der er nærmere beskrevet i pkt. 3.2.1,  \r\n\r\n 3.2.2, 3.2.3 og 3.2.5, med højst tilladte samlede totalvægt for køretøjer og  \r\n\r\n last på mellem 3,5 og 40 tons, og </P>  \r\n\r\n<P>.2 leddelte vogntog af den art, der er nærmere beskrevet i pkt. 3.2.4, med  \r\n\r\n højeste totalvægt på 45 tons, der kan medføres på roll-on/roll-off skibe.  \r\n\r\n</P>  \r\n\r\n<P>2.2 Disse retningslinier finder ikke anvendelse på busser. </P>  \r\n\r\n<P>2.3 Ved motorkøretøjer m.v., hvis fysiske kendetegn afviger fra  \r\n\r\n almindelige køretøjer (særlig hvor den normale højde for tyngdepunktet  \r\n\r\n overskrides), skal der tages særligt hensyn til placeringen og antallet af  \r\n\r\n surringspunkter. </P>  \r\n\r\n<P>3 <B>Definitioner</B>  </P>  \r\n\r\n<P>3.1 Ved &#187;roll-on/roll-off skib&#171; forstås et skib, der har et  \r\n\r\n eller flere dæk, der kan være åbne eller lukkede, og normalt ikke på nogen  \r\n\r\n måde er underinddelt, samt i almindelighed strækker sig i hele skibets  \r\n\r\n længde, hvor gods (emballeret eller transporteret i bulk, i eller på  \r\n\r\n motorkøretøjer m.v. (herunder tankvogne), sættevogne, containere, paller,  \r\n\r\n aftagelige eller bærbare tanke, eller i henholdsvis på tilsvarende enheder  \r\n\r\n til transport af last og andre beholdere) kan lastes eller losses normalt i  \r\n\r\n vandret retning. </P>  \r\n\r\n<P>3.2 I disse retningslinier omfatter betegnelsen motorkøretøjer m.v. (* 1):  \r\n\r\n</P>  \r\n\r\n<P>.1 <B>Erhvervsmæssigt køretøj</B> , hvorved forstås et motorkøretøj, der  \r\n\r\n af konstruktionsmæssige og brugsmæssige grunde hovedsageligt anvendes til  \r\n\r\n transport af gods. Køretøjet kan desuden trække en påhængsvogn. </P>  \r\n\r\n<P>.2 <B>Sættevogn</B> , hvorved forstås en påhængsvogn, der er konstrueret  \r\n\r\n til sammenkobling med et trækkende køretøj, og hvor en væsentlig del af dens  \r\n\r\n samlede vægt hviler på det trækkende køretøj. </P>  \r\n\r\n<P>.3 <B>Vogntog</B> , hvorved forstås en sammenkobling mellem et  \r\n\r\n motorkøretøj og en eller flere uafhængige påhængsvogne, der er forbundet med  \r\n\r\n en trækstang. (I afsnit 5's forstand anses hver del af et vogntog for et  \r\n\r\n separat køretøj). </P>  \r\n\r\n<P>.4 <B>Leddelte vogntog</B> , hvorved forstås en sammenkobling mellem et  \r\n\r\n trækkende køretøj og en sættevogn. </P>  \r\n\r\n<P>.5 <B>Sammenkoblede køretøjer</B> , hvorved forstås et motorkøretøj, der  \r\n\r\n er sammenkoblet med et eller flere køretøjer. (I afsnit 5's forstand anses  \r\n\r\n hver del af de sammenkoblede køretøjer for et separat køretøj). </P>  \r\n\r\n<P>4 <B>Surringspunkter på skibsdæk</B>  </P>  \r\n\r\n<P>4.1 På skibet skal der forefindes en manual vedrørende surring af gods  \r\n\r\n indeholdende følgende: </P>  \r\n\r\n<P>.1 Beskrivelse af fast installeret surringsarrangement, og hvor det er  \r\n\r\n placeret (øjebeslag, øjebolte, elefantfødder m.v.). </P>  \r\n\r\n<P>.2 Henstuvningssteder for løst surringsgrej. </P>  \r\n\r\n<P>.3 Beskrivelse af løst surringsgrej, incl. udstyrsliste med  \r\n\r\n styrkeangivelser. </P>  \r\n\r\n<P>.4 Eksempler på korrekt anvendelse af løst surringsgrej ved surring af  \r\n\r\n forskellige lastenheder, køretøjer og andre enheder, som transporteres med  \r\n\r\n skibet. </P>  \r\n\r\n<P>.5 Indikering af variationer i tværskibs, langskibs og vertikale  \r\n\r\n accellerationer, som kan forventes at forekomme på forskellige steder om bord  \r\n\r\n i skibet. </P>  \r\n\r\n<P>4.2 De skibsdæk, der er beregnet til motorkøretøjer m.v. af den art, der  \r\n\r\n er nærmere beskrevet i pkt. 3.2, skal forsynes med surringspunkter.  \r\n\r\n Placeringen af de pågældende surringspunkter kan bestemmes nærmere af  \r\n\r\n rederen, dog at der gælder følgende minimumskrav for surringspunkter til de  \r\n\r\n enkelte motorkøretøjer m.v. eller del af sammenkoblede køretøjer: </P>  \r\n\r\n<P>.1 Afstanden mellem surringspunkterne må i længderetningen normalt ikke  \r\n\r\n overstige 2,5 m. Afstanden mellem punkterne i henholdsvis den forreste del og  \r\n\r\n den agterste del af skibet kan dog være mindre end afstanden mellem punkterne  \r\n\r\n midtskibs, såfremt dette er nødvendigt. </P>  \r\n\r\n<P>.2 Afstanden mellem surringspunkterne tværskibs skal ligge mellem 2,8 og 3  \r\n\r\n m. Afstanden mellem punkterne i henholdsvis den forreste og den agterste del  \r\n\r\n af skibet kan dog være mindre end afstanden mellem punkterne midtskibs,  \r\n\r\n såfremt dette er nødvendigt. </P>  \r\n\r\n<P>.3 Hvert surringspunkt skal kunne modstå et træk på mindst 120 kN uden at  \r\n\r\n blive permanent deformeret. Hvis surringspunktet er konstrueret til mere end  \r\n\r\n een surring (y surringer), skal den tilsvarende styrke være mindst y x 120  \r\n\r\n kN. </P>  \r\n\r\n<P>4.3 På roll-on/roll-off skibe, der kun lejlighedsvis medfører køretøjer,  \r\n\r\n skal afstanden mellem surringspunkterne og disses styrke tilpasses de særlige  \r\n\r\n hensyn, der eventuelt skal tages med henblik på sikker stuvning og surring af  \r\n\r\n motorkøretøjer m.v. </P>  \r\n\r\n<P>5 <B>Surringspunkter på motorkøretøjer m.v.</B>  </P>  \r\n\r\n<P>5.1 Surringspunkterne på motorkøretøjer m.v. skal konstrueres til surring  \r\n\r\n af køretøjet på skibet, og der må kun kunne føres en surring gennem  \r\n\r\n surringsøjet. Surringspunktet og surringsøjet skal være konstrueret på en  \r\n\r\n sådan måde, at der kan vælges forskellige retninger for surring til  \r\n\r\n skibsdækket (* 2). </P>  \r\n\r\n<P>5.2 Antallet af surringspunkter på hver side af køretøjet skal ligge  \r\n\r\n mellem to og seks, og der skal være samme antal på hver side.  \r\n\r\n Surringspunkterne skal i øvrigt opfylde bestemmelserne i pkt. 5.3. </P>  \r\n\r\n<P>5.3 Under iagttagelse af note 1, 2 og 3 nedenfor skal mindsteantallet af  \r\n\r\n og minimumsstyrken for surringspunkterne opfylde kravene i tabellen nedenfor:  \r\n\r\n</P>  \r\n\r\n<P>Køretøjets bruttovægt Mindste antal surringspunkter </P>  \r\n\r\n<UL CLASS=PLAIN-LIST>  \r\n\r\n<LI>(KBV) udtrykt i tons på hver side af køretøjet </LI>  \r\n\r\n</UL>  \r\n\r\n<P>3,5 t KBV 20 t 2 </P>  \r\n\r\n<P>20 t KBV 30 t 3 </P>  \r\n\r\n<P>30 t KBV 40 t 4 </P>  \r\n\r\n<P>Minimumsstyrke uden permanent deformering af hvert monteret surringspunkt  \r\n\r\n (kN) </P>  \r\n\r\n<PRE>  \r\n\r\n KBV x 10 x 1,2  \r\n\r\n -----------------  \r\n\r\n    n (* 2)  \r\n\r\n</PRE>  \r\n\r\n<P>(* 2) Hvor n er det samlede antal surringspunkter på hver side af  \r\n\r\n køretøjet. </P>  \r\n\r\n<P> <B>Note 1:</B>  For vogntog gælder tabellen for hver enkelt del, dvs. for  \r\n\r\n henholdsvis motorkøretøjet og hver enkelt påhængsvogn. </P>  \r\n\r\n<P> <B>Note 2:</B>  Tabellen ovenfor finder ikke anvendelse på køretøjer, der  \r\n\r\n trækker sættevogne. Sådanne køretøjer skal forsynes med to surringspunkter på  \r\n\r\n køretøjets forende, og disses styrke skal kunne forhindre sideværts  \r\n\r\n bevægelser af køretøjets forende. De to surringspunkter på køretøjets forende  \r\n\r\n kan erstattes af en trækkobling. </P>  \r\n\r\n<P> <B>Note 3:</B>  Såfremt trækkoblingen anvendes til surring af andre  \r\n\r\n køretøjer end sådanne, der trækker sættevogne, må den pågældende kobling ikke  \r\n\r\n erstatte det ovennævnte mindste antal af surringspunkter og disses  \r\n\r\n minimumsstyrke på hver side af det pågældende køretøj. </P>  \r\n\r\n<P>5.4 Hvert surringspunkt på køretøjet skal mærkes med en farve, der er  \r\n\r\n klart synlig. </P>  \r\n\r\n<P>5.5 Surringspunkterne på køretøjet skal være placeret på en sådan måde, at  \r\n\r\n surringerne effektivt forhindrer dette i at forskyde sig. </P>  \r\n\r\n<P>5.6 Surringspunkterne skal kunne overføre kræfterne fra surringerne til  \r\n\r\n køretøjets chassis og må under ingen omstændigheder være fastgjort til  \r\n\r\n kofanger eller aksler, medmindre disse er særligt konstrueret og kræfterne  \r\n\r\n overføres direkte til chassiset. </P>  \r\n\r\n<P>5.7 Surringspunkterne skal være placeret på en sådan måde, at surringerne  \r\n\r\n kan fastgøres let og sikkert, især hvis køretøjet er forsynet med sideskærme.  \r\n\r\n</P>  \r\n\r\n<P>5.8 Det indvendige frie mellemrum indenfor surringsøjet i hvert enkelt  \r\n\r\n surringspunkt skal være mindst 80 mm, men selve surringsøjet behøver ikke at  \r\n\r\n være cirkelformet. </P>  \r\n\r\n<P>5.9 I de tilfælde, hvor bestemmelserne i tabel 5.3 er uegnede for et  \r\n\r\n køretøj, kan der anvendes tilsvarende eller mere effektive  \r\n\r\n surringsarrangementer. </P>  \r\n\r\n<P>6 Surringer </P>  \r\n\r\n<P>6.1 Surringerne skal bestå af en kæde eller lignende anordning og være  \r\n\r\n fremstillet af et materiale, hvis styrke- og forlængelsesegenskaber mindst  \r\n\r\n svarer til stålkæder. Surringerne skal mindst være i stand til at modstå et  \r\n\r\n træk på 120 kN uden at blive permanent deformeret. </P>  \r\n\r\n<P>6.2 Surringerne skal være konstrueret og fastgjort på en sådan måde, at  \r\n\r\n det er muligt at opstramme dem, hvis de slækkes, forudsat at dette kan ske  \r\n\r\n uden fare for personskade. Hvor det er praktisk muligt og nødvendigt, skal  \r\n\r\n surringerne kontrolleres med regelmæssige mellemrum under sejladsen og  \r\n\r\n opstrammes efter behov. </P>  \r\n\r\n<P>6.3 Surringerne skal fastgøres til surringspunkterne med kroge eller andre  \r\n\r\n anordninger, der er konstrueret på en sådan måde, at de ikke selv kan  \r\n\r\n frigøres fra surringsøjet i surringspunktet, hvis surringen slækkes under  \r\n\r\n sejladsen. </P>  \r\n\r\n<P>6.4 Der må kun fastgøres en surring til hvert enkelt surringsøje i  \r\n\r\n køretøjets surringspunkt. </P>  \r\n\r\n<P>6.5 Surringer må kun fastgøres til de surringspunkter, der er beregnet til  \r\n\r\n dette formål. </P>  \r\n\r\n<P>6.6. Surringerne skal fastgøres til køretøjets surringspunkter på en sådan  \r\n\r\n måde, at vinklen mellem surringen og det horisontale og vertikale plan  \r\n\r\n fortrinsvis ligger mellem 30 grader og 60 grader. </P>  \r\n\r\n<P>6.7 Under iagttagelse af skibets egenskaber og de forventede vejrforhold  \r\n\r\n under den påtænkte rejse skal kaptajnen afgøre antallet af surringspunkter og  \r\n\r\n de surringer, der skal anvendes under hver sejlads. </P>  \r\n\r\n<P>6.8 Såfremt der er tvivl om, at motorkøretøjet opfylder bestemmelserne i  \r\n\r\n tabellen i pkt. 5.3, kan kaptajnen efter eget skøn lade køretøjet tage  \r\n\r\n ombord, idet der tages hensyn til køretøjets umiddelbare stand, de forventede  \r\n\r\n vejrforhold og farvandets karakter under sejladsen, samt alle øvrige  \r\n\r\n omstændigheder. </P>  \r\n\r\n<P CLASS=PUNKT> <B>7.</B> Stuvning </P>  \r\n\r\n<P>7.1 Afhængig af det besejlede farvand, de fremherskende vejrforhold og  \r\n\r\n skibets egenskaber skal motorkøretøjer m.v. anbringes på en sådan måde, at  \r\n\r\n chassiset kan bevæge sig mindst muligt, idet der ikke må være noget spillerum  \r\n\r\n for bevægelse i køretøjernes ophæng. Dette kan f.eks. ske ved sammenpresning  \r\n\r\n af fjedrene ved surring af køretøjet til dækket, ved at hæve chassiset med  \r\n\r\n donkraft umiddelbart før køretøjets surring, eller ved at aflufte ophængets  \r\n\r\n trykluftsystem. </P>  \r\n\r\n<P>7.2 Under iagttagelse af de forhold, der er nærmere omtalt i pkt. 7.1, og  \r\n\r\n sandsynligheden for, at trykluftsystemer for ophæng kan tabe trykket, bør der  \r\n\r\n ske afluftning af systemet på hvert enkelt køretøj, der er udstyret dermed,  \r\n\r\n såfremt sejladsen strækker sig over mere end et døgn. Hvis det er praktisk  \r\n\r\n muligt, bør systemet også afluftes på rejser af kortere varighed. Hvis  \r\n\r\n systemet ikke afluftes, bør køretøjet løftes med donkraft for at hindre, at  \r\n\r\n surringerne eventuelt slækkes som følge af luftudslip fra systemet under  \r\n\r\n rejsen. </P>  \r\n\r\n<P>7.3 Såfremt der anvendes donkrafte til løftning af køretøjet, bør  \r\n\r\n chassiset forstærkes på de steder, hvor det er løftet, og de pågældende  \r\n\r\n steder bør afmærkes tydeligt. </P>  \r\n\r\n<P>7.4 Man skal være særlig opmærksom på at fastgøre motorkøretøjer m.v., der  \r\n\r\n er stuvet på et sted, hvor de kan blive udsat for andre kræfter. I de  \r\n\r\n tilfælde, hvor køretøjerne er stuvet i tværskibs retning, skal man være  \r\n\r\n særlig opmærksom på de kræfter, der kan opstå ved denne stuvningsform. </P>  \r\n\r\n<P>7.5. Hjulene skal sikres med bremsekiler for at øge sikkerheden under  \r\n\r\n ugunstige forhold. </P>  \r\n\r\n<P>7.6 Dieseldrevne køretøjer må ikke parkeres med indkoblet gear under  \r\n\r\n sejladsen. </P>  \r\n\r\n<P>7.7. Køretøjer, der er konstrueret til transport af last, der kan påvirke  \r\n\r\n deres stabilitet ugunstigt, som f.eks. ophængte kroppe, skal være forsynet  \r\n\r\n med et system til udløsning af ophængningssystemet. </P>  \r\n\r\n<P>7.8 Stuvning af køretøjerne skal foretages i overensstemmelse med følgende  \r\n\r\n forskrifter: </P>  \r\n\r\n<P>.1 Parkeringsbremse i hvert enkelt køretøj eller hver enkelt del af  \r\n\r\n sammenkoblede køretøjer skal aktiveres og stå i tilspændt stilling under  \r\n\r\n sejladsen. </P>  \r\n\r\n<P>.2 Som følge af sættevognenes særlige konstruktion må de ikke under  \r\n\r\n transport til søs hvile på støttebenene, medmindre disse er særligt  \r\n\r\n konstrueret til dette formål, og dette er tydeligt angivet på dem. En ikke  \r\n\r\n tilkoblet sættevogn skal støtte på en lastebuk eller lignende anordning, der  \r\n\r\n er anbragt i umiddelbar nærhed af indkoblingspladen, således at  \r\n\r\n sættevognskoblingens forbindelse med styrebolten ikke hindres. Konstruktører  \r\n\r\n af sættevogne bør være opmærksomme på de pladsn, der kræves samt den  \r\n\r\n nødvendige forstærkning, og de valgte områder skal være tydeligt afmærket.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Der henvises til ISO Standard No. 3833 (under revision) </P>  \r\n\r\n<P>(* 2) Hvis der forefindes mere end et surringsøje i et surringspunkt, skal  \r\n\r\n hvert øje have den styrke for surringspunktet, der er anført i tabellen i  \r\n\r\n pkt. 5.3. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Bkg. i skibstilsynets Meddelelser nr. 402 af 19870330"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19875131460"
        },
        {
            "displayName": "Entydig dokumentidentifikation",
            "displayValue": "CM025900"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "27/10/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "51314"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "30/03/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}