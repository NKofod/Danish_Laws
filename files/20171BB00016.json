{
    "id": 194148,
    "title": "Forslag til folketingsbeslutning om et loft over antal elever i en folkeskoleklasse",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 16",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. oktober 2017 af Jakob Sølvhøj (EL), Stine Brix (EL), Henning Hyllested (EL), Christian Juhl (EL), Finn Sørensen (EL) og Nikolaj Villumsen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om et loft over antal elever i en folkeskoleklasse</p>\r\n<p class=\"Tekst1Sp\">Folketinget pålægger regeringen inden udgangen af 2017 at fremsætte de nødvendige forslag, der indfører et loft på 24 elever i en folkeskoleklasse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Antallet af elever i en gennemsnitlig dansk folkeskoleklasse har siden 2009 været støt stigende. Tal fra Danmarks Statistik viser en stigning i den gennemsnitlige klassestørrelse fra 20,1 i 2009 til 21,6 i 2016. Samtidig viser de kommunale nøgletal, at antallet af elever, der går i store klasser (defineret som klasser med 25 elever eller mere), er vokset kraftigt i samme periode – fra 91.907 elever i skoleåret 2009-10 til 136.927 elever i skoleåret 2016-17. Herudover er antallet af elever pr. lærer også steget støt i tilsvarende periode (»Flere tolærerordninger – væk med store klasser og lange skoledage«, Enhedslistens velfærdsudspil på folkeskoleområdet, august 2017).</p>\r\n<p class=\"NormalInd\">Antallet af elever i en skoleklasse er fastsat i folkeskolelovens § 17, stk. 1, hvor det fremgår, at elevtallet i grundskolens klasser normalt ikke ved skoleårets begyndelse må overstige 28. Kommunalbestyrelsen kan dog i særlige tilfælde tillade et højere elevtal i grundskolens klasser, dog ikke over 30.</p>\r\n<p class=\"NormalInd\">Det er Enhedslistens opfattelse, at stigningen i antallet af elever i klasserne er en betydelig forringelse af kvaliteten og undervisningsmiljøet i den danske folkeskole. Der er ganske enkelt for mange elever i klasserne. Det giver mindre tid til det enkelte barn, mere uro i klasserne og dårligere mulighed for at tilse det enkelte barns behov i undervisningen. De årlige nationale trivselsmålinger viser også, at mange elever oplever støj og uro i klasserne som en stor udfordring. Andre undersøgelser viser, at klassestørrelser har betydning for både elevernes trivsel og resultater i skolen. Eksempelvis har et studie fra VIVE – Det Nationale Forsknings- og Analysecenter for Velfærd (tidligere KORA - Det Nationale Institut for Kommuners og Regioners Analyse og Forskning) påvist, at færre elever i klassen giver bedre karakterer. Herudover har størrelsen på en klasse betydning for lærernes arbejdsmiljø (»Class-size effects in secondary school«, Karl Fritjof Krassel og Eskil Heinesen, KORA, 2014).</p>\r\n<p class=\"NormalInd\">Bureau 2000, som har lavet beregninger for Enhedslisten i forbindelse med velfærdsudspillet, skønner, at mere end en fjerdedel af de danske skoleelever går i en klasse med flere end 24 elever. Enhedslisten mener, at de meget store klasser i den danske folkeskole utvivlsomt har bidraget til, at forældrene i stor stil fravælger den danske folkeskole til fordel for at sende deres børn i privatskole. Således er andelen af elever, der går i privatskoler, steget med over 25 pct. siden 2009 (»Næsten ingen folkeskoleklasser har over 30 elever«, Danmarks Statistik, den 9. marts 2017, og »Flere tolærerordninger – væk med store klasser og lange skoledage«, Enhedslistens velfærdsudspil på folkeskoleområdet, august 2017).</p>\r\n<p class=\"NormalInd\">Derfor foreslår Enhedslisten, at loftet for klassestørrelsen nedsættes til 24 elever. Loftet på 24 elever i klasserne kan f.eks. indføres med en overgangsperiode på 4 år. Det er naturligt at indfase den maksimale klassestørrelse, så klasser, der er for store, ikke skal tvangsdeles, men at alle nye 0.-klasser maksimalt har 24 elever, og at kommunerne i et vist omfang undlader at tage nye elever ind i store klasser, hvis en elev rejser. Kommunerne vil med dette udgangspunkt kunne udarbejde en plan for, hvordan man over en 4-års periode kan nå en maksimal klassekvotient på 24 elever. Der vil være forskellige løsninger fra kommune til kommune, bl.a. afhængigt af den forventede udvikling i børnetallet i de enkelte skoledistrikter. En indfasning over flere år vil også betyde, at det er begrænset, hvad der skal etableres af nye klasselokaler, især da der ventes et moderat fald i antallet af skoleelever de kommende år.</p>\r\n<p class=\"NormalInd\">Enhedslisten foreslår, at en nærmere model for overgangen skal aftales med Folketingets partier.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Udgifter og finansiering</span>\r\n</p>\r\n<p class=\"NormalInd\">På baggrund af tal fra konsulentbureaet Bureau 2000 skønnes beslutningsforslaget med en 4-årig indfasning at medføre et behov for at ansætte 832 ekstra lærere årligt frem mod 2021, hvilket leder til en stigning i lønudgifterne på 425 mio. kr. årligt frem mod 2021. Det svarer til i alt 3.335 ekstra lærere over 4 år, svarende til et løft på 1.728 mio. kr. over 4 år (»Flere tolærerordninger – væk med store klasser og lange skoledage«, Enhedslistens velfærdsudspil på folkeskoleområdet, august 2017).</p>\r\n<p class=\"NormalInd\">Enhedslisten foreslår, at loftet over klassekvotienten finansieres ved målrettet at anvende det såkaldte økonomiske råderum, som af regeringen er skønnet til 15 mia. kr. i 2021 og 35,5 mia. kr. i 2025. Alternativt har Enhedslisten peget på, at man kan finansiere bedre velfærd, ved at arbejdsmarkedsbidrag ikke kan fradrages i grundlaget for topskatten og ved at genindføre en formueskat på store formuer.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jakob Sølvhøj</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om et loft over antal elever i en folkeskoleklasse.</p>\r\n<p class=\"ForslagsNummer\">(Beslutningsforslag nr. B 16)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 16",
            "stateLabel": "Forkastet",
            "references": [
                {
                    "shortName": "2017/1 BSF 16",
                    "title": "Forslag til folketingsbeslutning om et loft over antal elever i en folkeskoleklasse",
                    "presentationName": "Beslutningsforslag som fremsat",
                    "documentTypeId": 480,
                    "documentId": 194148,
                    "eliUri": "/eli/ft/20171BB00016",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b16/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/10/2017"
        },
        {
            "displayName": "Accession",
            "displayValue": "20171BB00016"
        },
        {
            "displayName": "Entydig dokumentidentifikation",
            "displayValue": "AX020505"
        },
        {
            "displayName": "Dato for førstegangsindlæggelse",
            "displayValue": "13/10/2017"
        },
        {
            "displayName": "Dato for indlæggelse",
            "displayValue": "13/10/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}