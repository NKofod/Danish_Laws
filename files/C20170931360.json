{
    "id": 188491,
    "title": "At-vejledning 45.2-2 om anmeldelse af farlige stoffer og materialer",
    "documentTypeId": "180",
    "isSagsforlobPeriodValid": true,
    "shortName": "VEJ nr 9313 af 30/03/2017",
    "documentHtml": "<div class=\"bjelke\">Den fulde tekst</div><p class=\"Titel2\">At-vejledning 45.2-2 om anmeldelse af farlige stoffer og materialer</p>\r\n<p>\r\n   <span class=\"Bold\">Marts 2017 - Opdateret april 2017</span>\r\n</p>\r\n<p>\r\n</p>\r\n<p>\r\n   <span class=\"Bold\">De vigtigste regler om anmeldelse af farlige stoffer og materialer til Produktregisteret.</span>\r\n</p>\r\n<p>\r\n</p>\r\n<p>Vejledningen handler om, hvornår virksomheder, som fremstiller eller importerer farlige stoffer eller materialer, skal anmelde dem til Produktregisteret.</p>\r\n<p>\r\n</p>\r\n<p>\r\n   <span class=\"Italic\">Stoffer</span> bruges her som betegnelse for grundstoffer og deres forbindelser, <span class=\"Italic\">materialer</span> om kemiske blandinger, mens <span class=\"Italic\">produkter</span> i det følgende bruges som fælles betegnelse for stoffer og materialer. <span class=\"Italic\">Produktregisteret</span> er Arbejdstilsynets og Miljøstyrelsens fælles system til registrering af kemikalieforbruget i Danmark.</p>\r\n<p>\r\n</p>\r\n<p>Vejledningen omfatter ikke reglerne om anmeldelse af produkter, der bruges offshore, samt reglerne om pesticider og biocider, der skal anmeldes efter anden lovgivning.</p>\r\n<p>\r\n</p>\r\n<p>\r\n   <span class=\"Bold\">De vigtigste regler</span>\r\n</p>\r\n<p>\r\n</p>\r\n<p>Virksomheder, der fremstiller eller importerer farlige produkter, skal anmelde dem til Produktregisteret senest én måned efter, at fremstillingen eller importen er påbegyndt. Anmeldelsen skal ske elektronisk.</p>\r\n<p>\r\n</p>\r\n<p>Produkter, der er korrekt registreret i Produktregisteret, får automatisk tildelt et produktregistreringsnummer (PR-nr.) af Arbejdstilsynet. Nummeret skal fremgå af produktets emballage senest ét år efter tildelingen og stå i produktets sikkerhedsdatablad.</p>\r\n<p>De vigtigste regler om:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> Produkter, der skal anmeldes</p>\r\n<p class=\"Liste1\">\r\n   <span class=\"Liste1Nr\">2.</span> Produkter, der ikke skal anmeldes</p>\r\n<p class=\"Liste1\">\r\n   <span class=\"Liste1Nr\">3.</span> Anmeldelse</p>\r\n<p class=\"Liste1\">\r\n   <span class=\"Liste1Nr\">4.</span> Ajourføring af anmeldelse.</p>\r\n<p>\r\n</p>\r\n<p>\r\n   <span class=\"Bold\">1.</span> <span class=\"Bold\">Produkter, der skal anmeldes</span></p>\r\n<p>\r\n</p>\r\n<p>Virksomheden skal anmelde produkter til Produktregistret, hvis de opfylder disse fire kriterier:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> Produktet anses af Arbejdstilsynet for at være farligt</p>\r\n<p class=\"Liste1\">\r\n   <span class=\"Liste1Nr\">2.</span> A. Materialet fremstilles eller importeres i mængder, der er større end 100 kg om året</p>\r\n<p class=\"BilagtekstListe\">B. Stoffet fremstilles eller importeres i mængder fra 100-1.000 kg om året</p>\r\n<p class=\"Liste1\">\r\n   <span class=\"Liste1Nr\">3.</span> Produktet fremstilles i Danmark eller importeres fra EU, EØS eller tredje land</p>\r\n<p class=\"Liste1\">\r\n   <span class=\"Liste1Nr\">4.</span> Produktet er til erhvervsmæssig brug.</p>\r\n<p>\r\n</p>\r\n<p>\r\n   <span class=\"Bold\">Produktet anses af Arbejdstilsynet for at være farligt</span>\r\n</p>\r\n<p>\r\n</p>\r\n<p class=\"BilagtekstListe\">Virksomheden skal anmelde produkter, som Arbejdstilsynet anser for farlige. Det vil sige:</p>\r\n<p class=\"Liste1\">\r\n   <span class=\"Liste1Nr\">–</span> Stoffer og materialer, der opfylder kriterierne for klassificering som farlige efter reglerne i CLP-forordningen.</p>\r\n<p class=\"Liste1\">\r\n   <span class=\"Liste1Nr\">–</span> Stoffer og materialer, der fremgår af bekendtgørelsen om grænseværdier for stoffer og materialer.</p>\r\n<p class=\"Liste1\">\r\n   <span class=\"Liste1Nr\">–</span> Materialer, der indeholder 1 pct. eller mere af et stof, der er optaget med en grænseværdi i bekendtgørelse om grænseværdier for stoffer og materialer. For gasformige materialer er grænsen 0,2 pct.</p>\r\n<p class=\"Liste1\">\r\n   <span class=\"Liste1Nr\">–</span> Andre stoffer og materialer, der er omfattet af krav om sikkerhedsdatablad i REACH-forordningen.</p>\r\n<p>\r\n</p>\r\n<p>\r\n   <span class=\"Bold\">Der fremstilles eller importeres fra 100-1.000 kg af stoffet om året</span>\r\n</p>\r\n<p>\r\n</p>\r\n<p>Virksomheden skal anmelde stoffer, der fremstilles eller importeres i mængder fra 100-1.000 kg af om året.</p>\r\n<p>\r\n</p>\r\n<p>Stoffet skal ikke anmeldes, hvis det allerede er registreret som rent stof i virksomhedens egen leverandørkæde under REACH.</p>\r\n<p>Stoffer, der fremstilles eller markedsføres i EU i mængder på 1.000 kg eller mere pr. år, skal registreres hos Det Europæiske Arbejdsmiljøagentur (ECHA).</p>\r\n<p>\r\n</p>\r\n<p>\r\n   <span class=\"Bold\">Produktet fremstilles i Danmark</span>\r\n</p>\r\n<p>\r\n</p>\r\n<p>Virksomheden skal anmelde produkter, der fremstilles i Danmark. Kravet om anmeldelse gælder både slutprodukter og mellemprodukter, der opstår undervejs i en produktionsproces, hvis de opfylder kriterierne for anmeldelse.</p>\r\n<p>\r\n</p>\r\n<p>Mellemprodukter skal anmeldes uanset, om de skal markedsføres eller ej. Et mellemprodukt skal dog kun anmeldes, hvis det opbevares i en separat beholder.</p>\r\n<p>\r\n</p>\r\n<p>Det betragtes også som fremstilling, hvis et allerede anmeldt produkt bliver markedsført under et andet handelsnavn eller i fortyndet tilstand. En simpel blanding eller fortynding til internt brug skal dog ikke anmeldes.</p>\r\n<p>\r\n</p>\r\n<p>Virksomheden skal også anmelde produkter, der er blevet overdraget eller overladt til den – også hvis det er sket uden betaling Det gælder dog ikke, hvis produktet allerede er anmeldt til Produktregistret.</p>\r\n<p>\r\n</p>\r\n<p>\r\n   <span class=\"Bold\">Produktet er til erhvervsmæssig brug</span>\r\n</p>\r\n<p>\r\n</p>\r\n<p>Virksomheden skal kun anmelde produkter, der er til erhvervsmæssig brug. Det vil sige, at produktet anvendes industrielt eller professionelt som led i en arbejdsproces.</p>\r\n<p>\r\n</p>\r\n<p>Produkter til erhvervsmæssig brug skal anmeldes uanset, om de videresælges i Danmark, bruges i egen virksomhed eller eksporteres.</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Produkter, der ikke skal anmeldes</span></p>\r\n<p>\r\n</p>\r\n<p>En række produkter skal ikke anmeldes, selv om de opfylder et eller flere af kriterieren. Det gælder bl.a. for:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Nærings- og nydelsesmidler, der er klar til indtagelse.</p>\r\n<p class=\"Liste1\">\r\n   <span class=\"Liste1Nr\">–</span> Lægemidler, der er gjort klar til indtagelse.</p>\r\n<p class=\"Liste1\">\r\n   <span class=\"Liste1Nr\">–</span> Foderstoffer.</p>\r\n<p class=\"Liste1\">\r\n   <span class=\"Liste1Nr\">–</span> Kosmetiske produkter.</p>\r\n<p class=\"Liste1\">\r\n   <span class=\"Liste1Nr\">–</span> Affald.</p>\r\n<p class=\"Liste1\">\r\n   <span class=\"Liste1Nr\">–</span> Materialer, der indeholder radioaktive stoffer.</p>\r\n<p class=\"Liste1\">\r\n   <span class=\"Liste1Nr\">–</span> Medicinsk udstyr, som er bestemt til at anbringe i eller at bruge direkte i kontakt med det menneskelige legeme, forudsat at der er regler herom i anden lovgivning.</p>\r\n<p class=\"Liste1\">\r\n   <span class=\"Liste1Nr\">–</span> Produkter, der fremstilles eller importeres mindre af end 1.000 kg om året, og som skal anvendes af få personer til forskningsformål. Ved forskning forstås afprøvning, udvikling og forsøg i begrænset omfang.</p>\r\n<p class=\"Liste1\">\r\n   <span class=\"Liste1Nr\">–</span> Artikler, som fx termometre og plastspande.</p>\r\n<p class=\"Liste1\">\r\n   <span class=\"Liste1Nr\">–</span> Produkter, der kun er i transit i Danmark.</p>\r\n<p class=\"Liste1\">\r\n   <span class=\"Liste1Nr\">–</span> Produkter, som kun er anmeldepligtige, fordi de kan afgive organisk støv eller inert mineralsk støv (det vil sige, at de er omfattet af de uspecifikke grænseværdier i grænseværdibekendtgørelsen).</p>\r\n<p class=\"Liste1\">\r\n   <span class=\"Liste1Nr\">–</span> Produkter i flydende form, som udelukkende anses for at være anmeldepligtige, fordi de indeholder et eller flere af følgende stoffer fra bekendtgørelse om grænseværdier: <span class=\"Italic\">Titandioxid</span>, Chemical Abstract Service No (CAS-nr.), 13463-67-7, 1317-70-0, 1317-80-2, <span class=\"Italic\">jernoxid</span>, CAS-nr. 13463-40-6, <span class=\"Italic\">kaolin</span>, respirabel, CAS-nr. 1332-58-7, <span class=\"Italic\">kiselsyre</span>, SiO2, amorf, CAS-nr. 1343-98-2, og <span class=\"Italic\">kiselsyre</span>, SiO2, amorf, respirabel, CAS-nr. 1343-98-2.</p>\r\n<p>\r\n</p>\r\n<p>\r\n   <span class=\"Bold\">3.</span> <span class=\"Bold\">Anmeldelse</span></p>\r\n<p>\r\n</p>\r\n<p>Den virksomhed i Danmark, som fremstiller eller importerer et anmeldepligtigt produkt, har pligt til at anmelde produktet til Produktregisteret. Det skal ske senest én måned efter, at fremstilling eller import er påbegyndt.</p>\r\n<p>\r\n</p>\r\n<p>Anmeldelsen skal ske elektronisk gennem Arbejdstilsynets selvbetjeningsløsning, OnlineAt (www.online.at.dk).</p>\r\n<p>\r\n</p>\r\n<p>Anmeldelsen kan foretages af den udenlandske producent eller leverandør. Anmeldelsen skal i så fald indeholde CVR-nummeret på den danske importør af produktet, ligesom importøren skal bekræfte importen.</p>\r\n<p>\r\n</p>\r\n<p>Konsulenter kan anmelde på vegne af fremstillere og importører, hvis de er bemyndiget hertil af den virksomhed, som er anmelder af produktet.</p>\r\n<p>\r\n</p>\r\n<p>Produkter, der er korrekt registreret i Produktregisteret, får automatisk tildelt et produktregistreringsnummer (PR-nr.) af Arbejdstilsynet. Nummeret skal fremgå af produktets emballage senest ét år efter tildelingen og stå i produktets sikkerhedsdatablad.</p>\r\n<p>\r\n</p>\r\n<p>\r\n   <span class=\"Bold\">Indhold</span>\r\n</p>\r\n<p>\r\n</p>\r\n<p>Anmeldelsen skal indeholde oplysninger om den virksomhed, der anmelder produktet, samt en række oplysninger om produktet – dets sammensætning, anvendelse, mængder og klassificering/mærkning.</p>\r\n<p>\r\n</p>\r\n<p>Oplysningerne behandles fortroligt. Oplysningerne kan undtages fra aktindsigt, hvis de har væsentlig økonomisk betydning for virksomheden.</p>\r\n<p>\r\n</p>\r\n<p>Kravene til indhold i anmeldelsen fremgår af bilag 1 til bekendtgørelsen om særlige pligter for fremstillere, leverandører og importører m.v. af stoffer og materialer efter lov om arbejdsmiljø (leverandørbekendtgørelsen).</p>\r\n<p>\r\n</p>\r\n<p>Oplysninger om produktets sammensætning skal være præcise, entydige og fuldstændige. Det betyder bl.a., at summen af de anførte vægtprocenter skal være 100 pct. Det gælder dog ikke for rammeanmeldelser – se nedenfor.</p>\r\n<p>\r\n</p>\r\n<p>Stoffer, der indgår med mindre end en given koncentration i produktet, skal ikke oplyses med entydig information i form af CAS-nr. Disse stoffer må oplyses med en almen teknisk betegnelse som fx parfume, fyldstof eller farvestof. Grænsen for, hvornår der kan bruges en almen teknisk betegnelse, afhænger bl.a. af stoffets klassificering. Der skelnes mellem koncentrationsgrænser på 0,1 pct. for de farligste stoffer og 1 pct. for øvrige stoffer. Stoffer, der er tilsat på grund af deres konserverende virkning, skal dog altid oplyses entydigt uanset koncentration.</p>\r\n<p>\r\n</p>\r\n<p>Produkter, der indgår i sammensætningen af et produkt, skal oplyses med fuldt handelsnavn og sammensætning. Ikke-anmeldepligtige produkter anmeldes som en råvare, hvis de indgår i sammensætningen af et anmeldepligtigt produkt.</p>\r\n<p>\r\n</p>\r\n<p>Det skal oplyses i anmeldelsen, hvis produktet indeholder et teknisk fremstillet nanomateriale. Ved nanomaterialer forstås materialer, der består af partikler i ubundet tilstand, som aggregat eller som agglomerat, hvis mindst 50 pct. af partiklerne har en eller flere dimensioner i intervallet 1-100 nm. Nanomaterialer, som er fremstillet til et formål, fx til en videre produktionsproces, anses som teknisk fremstillede nanomaterialer. Eksempler er pigmenter eller fyldstoffer, hvor mindst 50 pct. af partiklerne har en eller flere dimensioner i intervallet 1-100 nm.</p>\r\n<p>\r\n</p>\r\n<p>Der er ikke krav om, at det skal oplyses, hvis produktet indeholder naturligt forekommende eller tilfældigt opståede nanomaterialer.</p>\r\n<p>\r\n</p>\r\n<p>\r\n   <span class=\"Bold\">Rammeanmeldelse</span>\r\n</p>\r\n<p>\r\n</p>\r\n<p>Produkter, som ligner hinanden, kan anmeldes under samme PR-nr. i en såkaldt rammeanmeldelse. Det kan fx være en produktserie med forskellige nuancer i en farveserie.</p>\r\n<p>\r\n</p>\r\n<p>Det er en forudsætning for, at produkterne kan registreres under samme PR-nr., at de har samme faremærkning, og at de kan være omfattet af samme sikkerhedsdatablad. Herudover skal de have samme anvendelse og funktion. Endelig skal produkterne ligne hinanden rent kemisk. Det vil sige, at de kun adskiller sig ved få alternative komponenter (fx pigmenter) eller ved variationer i koncentrationen af de enkelte indholdsstoffer.</p>\r\n<p>\r\n</p>\r\n<p>\r\n   <span class=\"Bold\">4.</span> <span class=\"Bold\">Ajourføring af anmeldelse</span></p>\r\n<p>\r\n</p>\r\n<p>Virksomheden skal ajourføre sin anmeldelse i Produktregistret, når der sker væsentlige ændringer med det anmeldte produkt. Det er fx tilfældet:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Hvis virksomheden ophører med at importere/producere det anmeldte produkt</p>\r\n<p class=\"Liste1\">\r\n   <span class=\"Liste1Nr\">–</span> Hvis der sker væsentlige ændringer i produktets sammensætning</p>\r\n<p class=\"Liste1\">\r\n   <span class=\"Liste1Nr\">–</span> Hvis det anmeldte produkt ændrer handelsnavn</p>\r\n<p class=\"Liste1\">\r\n   <span class=\"Liste1Nr\">–</span> Hvis den udenlandske producent eller leverandør, der har anmeldt produktet, skifter navn eller adresse</p>\r\n<p class=\"Liste1\">\r\n   <span class=\"Liste1Nr\">–</span> Hvis det anmeldte produkt ændrer anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> Hvis det anmeldte produkt ændrer faremærkning.</p>\r\n<p>\r\n</p>\r\n<p>Virksomheder i Danmark har pligt til at ajourføre mængdeoplysningerne for de anmeldte produkter hvert andet år. Det indebærer, at virksomheden senest den 1. april i ulige år skal ajourføre mængdeoplysninger for det forrige lige kalenderår.</p>\r\n<p>\r\n</p>\r\n<p>\r\n   <span class=\"Bold\">Baggrund</span>\r\n</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> At-vejledningen knytter sig til bekendtgørelsen om særlige pligter for fremstillede, leverandører og importører mv. af stoffer og materialer efter lov om arbejdsmiljø (leverandørbekendtgørelsen)</p>\r\n<p class=\"Liste1\">\r\n   <span class=\"Liste1Nr\">–</span> At-vejledning C. 0.13 om anmeldelse af stoffer og materialer ophæves.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Arbejdstilsynet, den 30. marts 2017</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/2017"
        },
        {
            "displayName": "Accession",
            "displayValue": "C20170931360"
        },
        {
            "displayName": "Entydig dokumentidentifikation",
            "displayValue": "BE007207"
        },
        {
            "displayName": "Dato for førstegangsindlæggelse",
            "displayValue": "31/03/2017"
        },
        {
            "displayName": "Dato for indlæggelse",
            "displayValue": "04/06/2020"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9313"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "30/03/2017"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "20175000005"
        },
        {
            "displayName": "Stikord",
            "displayValue": "Anmeldelse, Farlige stoffer, Produktregistret"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}