{
    "id": 137719,
    "title": "Cirkulære om aftale om samarbejde og samarbejdsudvalg i statens virksomheder og institutioner",
    "documentTypeId": "150",
    "isSagsforlobPeriodValid": true,
    "shortName": "CIR nr 9203 af 07/06/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#B1\">\r\n   </a>\r\n</p><div class=\"bjelke\">Den fulde tekst</div><p class=\"Titel2\">Cirkulære om aftale om samarbejde og samarbejdsudvalg i statens virksomheder og institutioner</p>\r\n<p class=\"UnderTitel2\">(Til samtlige ministerier og styrelser mv.)</p>\r\n<p class=\"Tekst\">\r\n   <span class=\"Bold\">Generelle bemærkninger</span>\r\n</p>\r\n<p class=\"Tekst\">Finansministeriet og Offentligt Ansattes Organisationer, CO10 - Centralorganisationen af 2010, Lærernes Centralorganisation og AC har indgået vedlagte aftale om samarbejde og samarbejdsudvalg i statens virksomheder og institutioner.</p>\r\n<p class=\"Tekst\">Aftalen er en ajourføring af samarbejdsaftalen af 6. maj 2008.</p>\r\n<p class=\"Tekst\">I aftalen er følgende EU-direktiver og europæiske aftaler implementeret:</p>\r\n<p class=\"Tekst\">a) EU-direktiv af 29. juni 2000 om gennemførelse af princippet om ligebehandling af alle uanset race eller etnisk oprindelse,</p>\r\n<p class=\"Tekst\">b) EU-direktiv af 27. november 2000 om generelle rammebestemmelser om ligebehandling med hensyn til beskæftigelse og erhverv</p>\r\n<p class=\"Tekst\">c) EU-direktiv af 11. marts 2002 om indførelse af en generel ramme for information og høring af arbejdstagerne i Det Europæiske Fællesskab</p>\r\n<p class=\"Tekst\">d) Den europæiske aftale af 8. oktober 2004 om arbejdsrelateret stress (Framework agreement on work-related stress)</p>\r\n<p class=\"Tekst\">e) Den europæiske aftale af 26. april 2007 om chikane og vold på arbejdspladsen (Framework agreement on harassment and violence at work).</p>\r\n<p class=\"Tekst\">Følgende punkter i 3-partsaftalerne af 17. juni og 1. juli 2007 er indarbejdet i aftalen:</p>\r\n<p class=\"Tekst\">a) Pkt. 13: Indsatsen for at fastholde seniorer skal fremgå af personalepolitikken</p>\r\n<p class=\"Tekst\">b) Pkt. 15: Ældre medarbejdere skal i forbindelse med medarbejderudviklingssamtalen have tilbud om en seniorsamtale</p>\r\n<p class=\"Tekst\">c) Pkt. 21: Samarbejdsudvalget skal regelmæssigt evaluere anvendelsen af medarbejderudviklingssamtaler</p>\r\n<p class=\"Tekst\">d) Pkt. 28: Medarbejderne skal inddrages i indsatsen i forhold til medarbejdertilfredshed, sygefravær mv.</p>\r\n<p class=\"Tekst\">e) Pkt. 30: Mindst hvert 3. år skal der foretages målinger af medarbejdernes tilfredshed og trivsel</p>\r\n<p class=\"Tekst\">f) Pkt. 31: Der skal følges systematisk op på arbejdspladsvurderinger</p>\r\n<p class=\"Tekst\">g) Pkt. 34: Arbejdet med at nedbringe sygefraværet skal styrkes</p>\r\n<p class=\"Tekst\">h) Pkt. 35: Aktiv dialog om sygefravær</p>\r\n<p class=\"Tekst\">Der henvises i den forbindelse til særskilt udarbejdet enighedspapir om 3-partsaftalens implementering, jf. bilag E og F til resultatet af forhandlingerne mellem Finansministeren og Centralorganisationernes Fællesudvalg 2008.</p><div class=\"Givet\" id=\"Givet\"><p class=\"Givet\" align=\"center\">Personalestyrelsen, den 7. juni 2011</p><p class=\"Sign1\" align=\"center\">Jan Olsen</p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"BilagTekst\">Aftale om samarbejde og samarbejdsudvalg i statens virksomheder og institutioner</p>\r\n<p class=\"Paragraftekst\">\r\n   <span class=\"Bold\">§ 1.</span> <span class=\"Bold\">Formål</span></p>\r\n<p class=\"Paragraftekst\">Formålet med denne aftale er:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> At fastlægge rammer for samarbejdet mellem ledelse og medarbejdere med henblik på at involvere medarbejderne i arbejdet med arbejdspladsens mål og strategi.</p>\r\n   <p class=\"Liste1\">\r\n      <span class=\"Liste1Nr\">2)</span> At fastlægge personalepolitiske rammer, som fremmer kompetenceudvikling, og som skaber lyst og motivation til at opfylde arbejdspladsens målsætning.</p>\r\n   <p class=\"Liste1\">\r\n      <span class=\"Liste1Nr\">3)</span> At medvirke til at skabe de bedst mulige arbejdsvilkår og et godt arbejdsmiljø.</p>\r\n</p>\r\n<p class=\"Paragraftekst\">Samarbejdsudvalget skal udvikle samarbejdet på hele arbejdspladsen, så den enkelte medarbejder gennem påvirkning af egen arbejdssituation kan bidrage til at udvikle arbejdspladsen.</p>\r\n<p class=\"Paragraftekst\">Samarbejdet i samarbejdsudvalget skal supplere og understøtte det øvrige samarbejde, der foregår mellem ledelse og medarbejdere i hverdagen.</p>\r\n<p class=\"Paragraftekst\">\r\n   <span class=\"Bold\">§ 2.</span> <span class=\"Bold\">Rammerne for samarbejdsudvalgets arbejde</span></p>\r\n<p class=\"Paragraftekst\">Samarbejdsaftalen fastlægger de rammer, inden for hvilke ledelse og medarbejdere skal samarbejde om arbejds- og personaleforhold. Samarbejdsudvalgets opgaver vedrører områder, som hører under arbejdsgiverens ledelsesret.</p>\r\n<p class=\"Paragraftekst\">Aftalen beskriver, hvordan samarbejdsudvalget skal informere, drøfte og fastlægge retningslinjer om arbejds- og personaleforhold.</p>\r\n<p class=\"Paragraftekst\">Ledelsen har ansvaret for, at arbejdspladsen udvikler sig og lever op til omgivelsernes krav og forventninger. Ledelse og medarbejdere skal i samarbejde føre arbejdspladsens strategi og mål ud i livet. Udvalgets medarbejderrepræsentanter tager i samarbejdet udgangspunkt i medarbejdergruppernes fælles interesser om arbejdspladsens forhold.</p>\r\n<p class=\"Paragraftekst\">Samarbejdet har som forudsætning, at ledelse udøves i dialog med medarbejderne på en motiverende, udviklende og tidssvarende måde samt, at medarbejderne aktivt bidrager til et fremadrettet samarbejde om arbejdspladsens udvikling.</p>\r\n<p class=\"Paragraftekst\">Aftalen forudsætter, at de enkelte samarbejdsudvalg forholder sig aktivt til aftalens bestemmelser og udfylder disse.</p>\r\n<p class=\"Paragraftekst\">Samarbejdsudvalget skal jævnligt evaluere sit arbejde med henblik på at sikre, at arbejdet forbedres og målrettes.</p>\r\n<p class=\"Paragraftekst\">I samarbejdet skal såvel ledelse som medarbejdere respektere gældende love og administrative bestemmelser, aftaler i henhold til tjenestemandslovgivningen og kollektive overenskomster.</p>\r\n<p class=\"Paragraftekst\">\r\n   <span class=\"Bold\">§ 3.</span> <span class=\"Bold\">Information og drøftelse i samarbejdsudvalget</span></p>\r\n<p class=\"Paragraftekst\">I samarbejdsudvalget skal der gives gensidig information og foregå drøftelser om arbejdspladsens forhold.</p>\r\n<p class=\"Paragraftekst\">Information skal så vidt muligt gives både skriftligt og mundtligt.</p>\r\n<p class=\"Stk\">\r\n   <span class=\"Italic\">Stk. 2.</span> <span class=\"Italic\">Ledelsens informationspligt</span></p>\r\n<p class=\"Stk\">I samarbejdsudvalget skal ledelsen informere om:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Arbejdspladsens seneste udvikling og den forventede udvikling i aktiviteter og i den økonomiske situation.</p>\r\n   <p class=\"Liste1\">\r\n      <span class=\"Liste1Nr\">2)</span> Arbejdspladsens aktuelle situation og forventede udvikling med hensyn til struktur og beskæftigelse, især i forbindelse med strukturændringer og i situationer, hvor beskæftigelsen er truet. Planlagte og forventede foranstaltninger skal også inddrages i denne sammenhæng.</p>\r\n   <p class=\"Liste1\">\r\n      <span class=\"Liste1Nr\">3)</span> Andre beslutninger, der kan føre til betydelige ændringer i arbejdets tilrettelæggelse og medarbejdernes ansættelsesforhold.</p>\r\n   <p class=\"Liste1\">\r\n      <span class=\"Liste1Nr\">4)</span> Udbud og udlicitering.</p>\r\n</p>\r\n<p class=\"Paragraftekst\">Information skal gives så tidligt og med et så passende indhold, at der kan gennemføres en grundig drøftelse i samarbejdsudvalget, således at medarbejdernes synspunkter og forslag kan indgå i grundlaget for ledelsens endelige beslutning.</p>\r\n<p class=\"Stk\">\r\n   <span class=\"Italic\">Stk. 3.</span> <span class=\"Italic\">Information og drøftelse på rette niveau</span></p>\r\n<p class=\"Stk\">Det er ledelsens ansvar at sikre, at information og drøftelse sker parallelt til ledelses- og beslutningsstrukturen. Information og drøftelse skal etableres mellem den ledelse, som har kompetencen, og medarbejderrepræsentanter for de personalegrupper, der berøres.</p>\r\n<p class=\"Stk\">Hvis der opstår en situation, hvor der er krav om information og drøftelse af emner, som ligger uden for formanden for samarbejdsudvalgets ansvars- og kompetenceområde, er det den relevante ledelses forpligtelse at sikre, at der foretages information og høring af alle de berørte samarbejdsudvalg.</p>\r\n<p class=\"Stk\">Hvis der etableres en koncernledelse eller lignende, må ledelsen, når der opstår pligt til information og drøftelse, sammen med de forhandlingsberettigede organisationers repræsentanter vurdere, på hvilken måde information og drøftelse kan ske på den mest hensigtsmæssige måde. Det kan ske ved:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Etablering af samarbejdsudvalg på koncernniveau.</p>\r\n   <p class=\"Liste1\">\r\n      <span class=\"Liste1Nr\">2)</span> Nedsættelse af ad hoc udvalg.</p>\r\n   <p class=\"Liste1\">\r\n      <span class=\"Liste1Nr\">3)</span> Drøftelse i de relevante samarbejdsudvalg inden for området.</p>\r\n</p>\r\n<p class=\"Stk\">\r\n   <span class=\"Italic\">Stk. 4.</span> <span class=\"Italic\">Medarbejdernes informationspligt</span></p>\r\n<p class=\"Stk\">Medarbejderrepræsentanterne skal informere samarbejdsudvalget om synspunkter og forhold hos medarbejderne, der har betydning for samarbejdet.</p>\r\n<p class=\"Stk\">\r\n   <span class=\"Italic\">Stk. 5.</span> <span class=\"Italic\">Samarbejdsudvalgets informationspligt</span></p>\r\n<p class=\"Stk\">Samarbejdsudvalget skal sikre, at samtlige medarbejdere holdes skriftligt og mundtligt orienteret om samarbejdsudvalgets arbejde.</p>\r\n<p class=\"Stk\">\r\n   <span class=\"Italic\">Stk. 6.</span> <span class=\"Italic\">Samarbejdsudvalgets drøftelser</span></p>\r\n<p class=\"Stk\">Hvis ledelses- eller medarbejderrepræsentanterne ønsker det, skal samarbejdsudvalget drøfte de forhold, der er omfattet af informationspligten.</p>\r\n<p class=\"Paragraftekst\">\r\n   <span class=\"Bold\">§ 4.</span> <span class=\"Bold\">Fastlæggelse af retningslinjer/principper</span></p>\r\n<p class=\"Paragraftekst\">For at sikre medarbejdernes medvirken til den mest hensigtsmæssige tilrettelæggelse af det daglige arbejde kan samarbejdsudvalget fastlægge retningslinjer eller principper for arbejdspladsens arbejds- og personaleforhold.</p>\r\n<p class=\"Paragraftekst\">Ved fastlæggelse af retningslinjer skal delegering af ansvar og beføjelser til de enkelte medarbejdere eller grupper af medarbejdere tilstræbes.</p>\r\n<p class=\"Paragraftekst\">Fastlæggelse af retningslinjer er begrænset til ledelsens ansvars- og kompetenceområde. Ledelsen skal derfor redegøre for, hvilke grænser der gælder for ledelseskompetencen i spørgsmål om konkrete forhold.</p>\r\n<p class=\"Paragraftekst\">Det kræver enighed mellem parterne i samarbejdsudvalget at fastlægge retningslinjer. Kan der ikke opnås enighed, fastsætter ledelsen de nødvendige retningslinjer.</p>\r\n<p class=\"Paragraftekst\">Det er brud på samarbejdsaftalen, hvis der ikke udvises positiv vilje i forsøget på at nå til enighed.</p>\r\n<p class=\"Paragraftekst\">Hvis en af parterne ønsker det, skal der snarest muligt indledes drøftelser om at fastlægge retningslinjer.</p>\r\n<p class=\"Paragraftekst\">Alle retningslinjer skal være skriftlige. De er bindende for begge parter, som er forpligtet til at anvende dem i konkrete tilfælde.</p>\r\n<p class=\"Paragraftekst\">Hver af parterne kan opsige fastlagte retningslinjer med 3 måneders varsel. Inden opsigelsen skal samarbejdsudvalget forsøge at ændre de hidtidige retningslinjer på en måde, som er tilfredsstillende for samarbejdsudvalgets parter.</p>\r\n<p class=\"Paragraftekst\">\r\n   <span class=\"Italic\">Cirkulærebemærkning til § 4:</span>\r\n</p>\r\n<p class=\"Paragraftekst\">\r\n   <span class=\"Italic\">Ved parterne i samarbejdsudvalget forstås henholdsvis ledelses- og medarbejdersiden.</span> <span class=\"Italic\">Når der i aftalen anføres:</span> <span class=\"Italic\">Det kræver enighed mellem parterne og hvis en af parterne ønsker det, betyder det, at der skal være bred tilslutning blandt medlemmerne af pågældende side i samarbejdsudvalget.</span> <span class=\"Italic\">Dette indebærer, at det enkelte samarbejdsudvalgsmedlem ikke kan påberåbe sig at være part i aftalens forstand og således ikke har nogen vetoret, der kan blokere for samarbejdsudvalgets arbejde.</span></p>\r\n<p class=\"Paragraftekst\">\r\n   <span class=\"Bold\">§ 5.</span> <span class=\"Bold\">Særlige arbejdsområder for samarbejdsudvalget</span></p>\r\n<p class=\"Paragraftekst\">Følgende emner behandles i samarbejdsudvalget:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Mål, strategi og resultatkontrakt</p>\r\n   <p class=\"Liste1\">\r\n      <span class=\"Liste1Nr\">2)</span> Personalepolitik</p>\r\n   <p class=\"Liste1\">\r\n      <span class=\"Liste1Nr\">3)</span> Budget og finanslovsbidrag</p>\r\n   <p class=\"Liste1\">\r\n      <span class=\"Liste1Nr\">4)</span> Rationaliserings- og omstillingsprojekter samt projekter, som medfører udbud, udlicitering og outsourcing</p>\r\n   <p class=\"Liste1\">\r\n      <span class=\"Liste1Nr\">5)</span> Kompetenceudvikling</p>\r\n   <p class=\"Liste1\">\r\n      <span class=\"Liste1Nr\">6)</span> Systematisk opfølgning på APV</p>\r\n   <p class=\"Liste1\">\r\n      <span class=\"Liste1Nr\">7)</span> Det psykiske arbejdsmiljø herunder arbejdsrelateret stress</p>\r\n   <p class=\"Liste1\">\r\n      <span class=\"Liste1Nr\">8)</span> Medarbejdernes tilfredshed, trivsel og sundhed</p>\r\n   <p class=\"Liste1\">\r\n      <span class=\"Liste1Nr\">9)</span> Opfølgning på sygefravær mv.</p>\r\n   <p class=\"Liste1\">\r\n      <span class=\"Liste1Nr\">10)</span> Chikane og vold</p>\r\n   <p class=\"Liste1\">\r\n      <span class=\"Liste1Nr\">11)</span> Job på særlige vilkår.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> <span class=\"Italic\">Mål, strategi og resultatkontrakt</span></p>\r\n<p class=\"Stk\">Samarbejdsudvalget skal inddrages i arbejdet med institutionens mål og strategier, således at medarbejderne inddrages i overvejelserne om at få institutionen til at arbejde kvalitetsbevidst og effektivt. Samarbejdsudvalget skal i forbindelse hermed drøfte sammenhængen mellem institutionens (resultat)mål/strategi og personalepolitikken.</p>\r\n<p class=\"Stk\">Hvis der indgås en resultatkontrakt for institutionen, skal ledelsen orientere samarbejdsudvalget om kontraktens indhold, herunder de arbejdsmæssige, udviklingsmæssige og personalepolitiske mål. Resultatkontraktens konsekvenser for institutionens arbejds- og personaleforhold skal indgå i samarbejdsudvalgets drøftelse af kontraktens udmøntning.</p>\r\n<p class=\"Stk\">Samarbejdsudvalget orienteres regelmæssigt om resultatmålenes opfyldelse.</p>\r\n<p class=\"Stk\">Hvis der indgås en resultatlønsaftale eller direktørkontraktfor institutionens direktør, skal ledelsen informere samarbejdsudvalget om de dele af kontrakten, som vedrører institutionens resultater.</p>\r\n<p class=\"Stk\">\r\n   <span class=\"Italic\">Stk. 3.</span> <span class=\"Italic\">Personalepolitik</span></p>\r\n<p class=\"Stk\">Samarbejdsudvalget skal drøfte udviklingen af en personalepolitik, som fremmer job- og kompetenceudvikling, fleksibilitet og mangfoldighed.</p>\r\n<p class=\"Stk\">Personalepolitikken skal fastlægge arbejdspladsens indsats for at fastholde seniorer.</p>\r\n<p class=\"Stk\">Personalepolitikken skal endvidere understøtte balancen mellem arbejds- og privatliv.</p>\r\n<p class=\"Stk\">Samarbejdsudvalget skal således via personalepolitikken bidrage til at skabe en attraktiv arbejdsplads samt motivation til at indfri institutionens mål.</p>\r\n<p class=\"Stk\">I forbindelse med udviklingen af personalepolitikken skal samarbejdsudvalget arbejde for at skabe reel mangfoldighed blandt medarbejdere og ledere og herigennem fremme udvikling og nytænkning.</p>\r\n<p class=\"Stk\">Samarbejdsudvalget skal gennem personalepolitikken forebygge direkte og indirekte forskelsbehandling, således at arbejdspladsen kan imødekomme de behov, som medarbejdere stiller til en attraktiv arbejdsplads. Herunder skal samarbejdsudvalget drøfte institutionens politik for orlov.</p>\r\n<p class=\"Stk\">Udvikling af personalepolitikken skal bidrage til, at alle medarbejdere - uanset køn, etnisk oprindelse, hudfarve, race, religion, handicap, alder og seksuel orientering - reelt får samme mulighed for ansættelse, uddannelse, forfremmelse samt arbejdsvilkår i øvrigt.</p>\r\n<p class=\"Stk\">Samarbejdsudvalget skal drøfte ligestillingsspørgsmål og sikre, at ligestilling bliver en integreret del af institutionens personalepolitik. Samarbejdsudvalget skal herunder arbejde for at sikre et arbejdsklima uden uønsket adfærd af seksuel karakter og anden adfærd, der krænker kvinders og mænds værdighed på arbejdspladsen. Samarbejdsudvalget skal tillige arbejde for, at der ikke sker diskrimination af en medarbejder, der klager, eller en medarbejder, der ønsker at vidne eller vidner i tilfælde af en klage.</p>\r\n<p class=\"Paragraftekst\">\r\n   <span class=\"Italic\">Cirkulærebemærkning til § 5 stk. 3</span>\r\n</p>\r\n<p class=\"Paragraftekst\">\r\n   <span class=\"Italic\">I forbindelse med samarbejdsudvalgets drøftelser om ligestilling og forebyggelse af direkte og indirekte forskelsbehandling henvises til lovbekendtgørelse nr. 906 af 27. august 2006 om lige løn til mænd og kvinder, til lovbekendtgørelse nr. 1095 af 19. september 2007 om ligestilling mellem mænd og kvinder samt til lovbekendtgørelse nr. 626 af 29. september 1987 om forbud mod forskelsbehandling på grund af race mv.</span>\r\n</p>\r\n<p class=\"Stk\">\r\n   <span class=\"Italic\">Stk. 4.</span> <span class=\"Italic\">Budget og finanslovsbidrag</span></p>\r\n<p class=\"Stk\">Samarbejdsudvalget skal fastlægge retningslinjer for udvalgets drøftelser af institutionens budget- og finanslovsbidrag og for drøftelsen af principperne for bevillingernes anvendelse.</p>\r\n<p class=\"Stk\">Samarbejdsudvalget skal især vurdere konsekvenserne for arbejds- og personaleforholdene ved væsentlige ændringer i institutionens resultatkrav og økonomiske rammer.</p>\r\n<p class=\"Paragraftekst\">\r\n   <span class=\"Italic\">Cirkulærebemærkning til § 5 stk. 4:</span>\r\n</p>\r\n<p class=\"Paragraftekst\">\r\n   <span class=\"Italic\">I forbindelse med samarbejdsudvalgets drøftelser af arbejdspladsens budget og økonomi er det særlig relevant, at ledelsen orienterer om budgetterede og afholdte udgifter, der har tilknytning til arbejds- og personaleforholdene for eksempel lønsum, over- og merarbejde, kompetenceudvikling og særlige feriedage.</span>\r\n</p>\r\n<p class=\"Stk\">\r\n   <span class=\"Italic\">Stk. 5.</span> <span class=\"Italic\">Rationaliserings- og omstillingsprojekter samt projekter som medfører udbud, udlicitering og outsourcing</span></p>\r\n<p class=\"Stk\">Samarbejdsudvalget skal drøfte konsekvenserne af større rationaliserings- og omstillingsprojekter, herunder udbud, udlicitering og outsourcing af opgaver samt teknologiprojekter. I drøftelsen skal følgende forhold indgå: økonomi, arbejdstilrettelæggelse, personalebehov, kompetenceudvikling, teknologi og arbejdsmiljø.</p>\r\n<p class=\"Stk\">Samarbejdsudvalget skal i nødvendigt omfang fastlægge retningslinjer for medarbejderrepræsentanters deltagelse i arbejds- eller projektgrupper mv.</p>\r\n<p class=\"Stk\">Samarbejdsudvalget skal i nødvendigt omfang fastsætte retningslinjer for medarbejdernes adgang til foreliggende dokumentation vedrørende (teknologi)-projekterne.</p>\r\n<p class=\"Stk\">Samarbejdsudvalget skal klarlægge behovet for kompetenceudvikling og omplacering i forbindelse med større rationaliseringer og omstillinger samt konkrete teknologiprojekter, og der skal fastlægges retningslinjer for gennemførelsen heraf.</p>\r\n<p class=\"Stk\">\r\n   <span class=\"Italic\">Stk. 6.</span> <span class=\"Italic\">Kompetenceudvikling</span></p>\r\n<p class=\"Stk\">Samarbejdsudvalget skal med udgangspunkt i en vurdering af arbejdspladsens strategiske mål og behov for strategisk kompetenceudvikling:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Fastlægge principper og retningslinjer for den samlede kompetenceudviklingsindsats i institutionen (kompetencestrategi).</p>\r\n   <p class=\"Liste1\">\r\n      <span class=\"Liste1Nr\">2)</span> Drøfte behovet for at iværksætte udviklingsaktiviteter for alle medarbejdergrupper og behovet for udviklingsplaner for afdelinger, teams, medarbejdergrupper eller lignende.</p>\r\n   <p class=\"Liste1\">\r\n      <span class=\"Liste1Nr\">3)</span> Fastlægge retningslinjer for afholdelse af medarbejderudviklingssamtaler (og i tilknytning hertil tilbud om seniorsamtaler) og opfølgning på udviklingsmålene.</p>\r\n   <p class=\"Liste1\">\r\n      <span class=\"Liste1Nr\">4)</span> Fastlægge principper og retningslinjer for anvendelse af midler fra Kompetencefonden.</p>\r\n</p>\r\n<p class=\"Stk\">Samarbejdsudvalget er ansvarlig for at foretage en årlig evaluering af arbejdspladsens indsats for kompetenceudvikling, herunder brugen af medarbejderudviklingssamtaler.</p>\r\n<p class=\"Stk\">Hvis en af de lokale parter fremsætter ønske herom, skal der etableres et kompetenceudviklings-/efteruddannelsesudvalg under samarbejdsudvalget.</p>\r\n<p class=\"Stk\">\r\n   <span class=\"Italic\">Stk. 7.</span> <span class=\"Italic\">Systematisk opfølgning på arbejdspladsvurdering (APV)</span></p>\r\n<p class=\"Stk\">Samarbejdsudvalget skal drøfte systematisk opfølgning på den lovpligtige arbejdspladsvurdering. Eventuelle initiativer eller indsatser koordineres med arbejdsmiljøudvalget.</p>\r\n<p class=\"Stk\">\r\n   <span class=\"Italic\">Stk. 8.</span> <span class=\"Italic\">Psykisk arbejdsmiljø</span><span class=\"Italic\">herunder arbejdsrelateret stress</span></p>\r\n<p class=\"Stk\">Samarbejdsudvalget skal fastlægge retningslinjer for arbejdspladsens samlede indsats for at identificere, forebygge og håndtere problemer i tilknytning til forekomst af arbejdsrelateret stress. Indsatsen skal koordineres med arbejdsmiljøudvalget.</p>\r\n<p class=\"Stk\">\r\n   <span class=\"Italic\">Stk.9.</span> <span class=\"Italic\">Medarbejdernes tilfredshed, trivsel og sundhed</span></p>\r\n<p class=\"Stk\">Samarbejdsudvalget skal fastlægge retningslinjer for målinger af medarbejdernes tilfredshed og trivsel herunder det psykiske arbejdsmiljø. Målingerne, der foretages mindst hvert 3. år, kan ske i tilknytning til den lovpligtige arbejdspladsvurdering.</p>\r\n<p class=\"Stk\">\r\n   <span class=\"Italic\">Stk. 10.</span> <span class=\"Italic\">Opfølgning på sygefravær mv.</span></p>\r\n<p class=\"Stk\">Samarbejdsudvalget skal udarbejde retningslinjer for institutionens sygefraværspolitik, herunder hvorledes sygefraværssamtaler gennemføres. Samarbejdsudvalget skal årligt drøfte institutionens sygefravær på baggrund af ledelsens information om de relevante dele af sygefraværsstatistikken. I forbindelse hermed drøftes eventuelle initiativer, der skal iværksættes som opfølgning.</p>\r\n<p class=\"Stk\">\r\n   <span class=\"Italic\">Stk. 11.</span> <span class=\"Italic\">Chikane og vold</span></p>\r\n<p class=\"Stk\">Samarbejdsudvalget skal fastlægge retningslinjer, der sikrer et arbejdsmiljø, hvor medarbejderne ikke udsættes for mobning, (sex)chikane eller vold fra kolleger, ledere eller 3. person. Samarbejdsudvalget skal løbende være opmærksom på, om retningslinjerne lever op til deres formål.</p>\r\n<p class=\"Stk\">\r\n   <span class=\"Italic\">Stk. 12.</span> <span class=\"Italic\">Job på særlige vilkår</span></p>\r\n<p class=\"Stk\">Samarbejdsudvalget skal regelmæssigt undersøge mulighederne for at integrere grupper, der har vanskeligt ved at få en placering på arbejdsmarkedet, blandt andet ved brug af de social- og arbejdsmarkedspolitiske ordninger.</p>\r\n<p class=\"Stk\">Samarbejdsudvalget skal i nødvendigt omfang fastlægge generelle retningslinjer for udformning af job på særlige vilkår (arbejdsindhold, oplæring, medarbejderudviklingssamtaler, kompetenceudvikling, antal stillinger der kan besættes på særlige vilkår mv.), hvis det besluttes at etablere sådanne på baggrund af drøftelser i samarbejdsudvalget.</p>\r\n<p class=\"Paragraftekst\">\r\n   <span class=\"Bold\">§ 6.</span> <span class=\"Bold\">Oprettelse af samarbejdsudvalg</span></p>\r\n<p class=\"Paragraftekst\">I institutioner med mindst 25 beskæftigede skal der oprettes samarbejdsudvalg.</p>\r\n<p class=\"Paragraftekst\">Er der inden for institutionen flere arbejdssteder med en selvstændig ledelses-funktion, hvor antallet af beskæftigede er mindst 25, skal der oprettes et samarbejdsudvalg for hvert af disse arbejdssteder.</p>\r\n<p class=\"Paragraftekst\">Hvis der oprettes flere samarbejdsudvalg inden for en institution, skal der også oprettes et hovedsamarbejdsudvalg, der er fælles for hele institutionen.</p>\r\n<p class=\"Paragraftekst\">Det er af afgørende betydning for samarbejdet, at samarbejdsudvalgsstrukturen afspejler organisationsstrukturen.</p>\r\n<p class=\"Paragraftekst\">Hvis flere statslige institutioner etablerer en fælles opgaveløsning/arbejdsplads med selvstændig ledelsesfunktion og mindst 25 ansatte, skal der oprettes samarbejdsudvalg.</p>\r\n<p class=\"Paragraftekst\">I institutioner, hvor der på grund af det begrænsede antal medarbejdere ikke skal oprettes samarbejdsudvalg, skal der samarbejdes efter samme principper, som er indeholdt i denne aftale.</p>\r\n<p class=\"Stk\">\r\n   <span class=\"Italic\">Stk. 2.</span> <span class=\"Italic\">Sammensætning af samarbejdsudvalg</span></p>\r\n<p class=\"Stk\">Antallet af pladser i samarbejdsudvalget fastsættes ved aftale mellem ledelsen og de forhandlingsberettigede personaleorganisationers repræsentanter.</p>\r\n<p class=\"Stk\">Er der flere forhandlingsberettigede organisationer repræsenteret i institutionen, fastsættes fordelingen mellem organisationerne ved aftale mellem disse.</p>\r\n<p class=\"Stk\">Den ansvarlige leder af institutionen eller af den pågældende del af institutionen er formand for samarbejdsudvalget og udpeger de øvrige ledelsesrepræsentanter samt suppleanter for disse.</p>\r\n<p class=\"Stk\">Medarbejderrepræsentanterne og suppleanterne for disse udpeges af de forhandlingsberettigede personaleorganisationer blandt de anmeldte tillidsrepræsentanter i institutionen.</p>\r\n<p class=\"Stk\">Skal der udpeges flere medarbejderrepræsentanter, end der er tillidsrepræsentanter, foretages udpegningen blandt institutionens øvrige medarbejdere. De pågældende anmeldes over for institutionens ledelse. Suppleanterne anmeldes på tilsvarende måde.</p>\r\n<p class=\"Stk\">Samarbejdsudvalgets næstformand vælges af medarbejderrepræsentanterne.</p>\r\n<p class=\"Stk\">Medlemmer og suppleanter udpeges for 2 år ad gangen. En udpegning bortfalder, når grundlaget for den ikke længere er til stede.</p>\r\n<p class=\"Stk\">\r\n   <span class=\"Italic\">Stk. 3.</span> <span class=\"Italic\">Underudvalg</span></p>\r\n<p class=\"Stk\">Samarbejdsudvalget kan nedsætte permanente eller midlertidige underudvalg til behandling af bestemte opgaver.</p>\r\n<p class=\"Stk\">Hvis en af parterne ønsker det, skal der nedsættes et teknologiudvalg, et kompetenceudviklingsudvalg og/eller et ligestillingsudvalg.</p>\r\n<p class=\"Stk\">Når samarbejdsudvalget nedsætter et underudvalg, skal udvalgets kompetence i forhold til samarbejdsudvalget være klart beskrevet i et kommissorium.</p>\r\n<p class=\"Stk\">\r\n   <span class=\"Italic\">Stk. 4.</span> <span class=\"Italic\">Kontaktudvalg</span></p>\r\n<p class=\"Stk\">Der kan oprettes et kontaktudvalg bestående af samarbejdsudvalgets medarbejderrepræsentanter og en repræsentant for hver af de personaleorganisationer, der ikke er repræsenteret i samarbejdsudvalget.</p>\r\n<p class=\"Stk\">Kontaktudvalgets opgaver er at virke vejledende og rådgivende for personalerepræsentanterne i samarbejdsudvalget. Udvalget indkaldes forud for møder i samarbejdsudvalget.</p>\r\n<p class=\"Paragraftekst\">\r\n   <span class=\"Italic\">Cirkulærebemærkning til § 6:</span>\r\n</p>\r\n<p class=\"Paragraftekst\">\r\n   <span class=\"Italic\">Begrebet arbejdssteder med selvstændig ledelsesfunktion kræver en nærmere vurdering af parterne i den enkelte institutions samarbejdsudvalg.</span> <span class=\"Italic\">Vejledende er der tænkt på et ledelsesområde med en sådan selvstændig personaleadministration og budgetforvaltning, at det er rimeligt at oprette samarbejdsudvalg for det pågældende område.</span></p>\r\n<p class=\"Paragraftekst\">\r\n   <span class=\"Italic\">Ved afgørelsen af om en arbejdsplads kan betragtes som en institution, for hvilken der er pligt til at oprette samarbejdsudvalg, indgår blandt andet en vurdering af, om der i ledelsesfunktionen indgår:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> <span class=\"Italic\">Selvstændig ledelsesret</span></p>\r\n   <p class=\"Liste1\">\r\n      <span class=\"Liste1Nr\">2)</span> <span class=\"Italic\">Beslutnings- eller indstillingsret ved ansættelser og afsked</span></p>\r\n   <p class=\"Liste1\">\r\n      <span class=\"Liste1Nr\">3)</span> <span class=\"Italic\">Selvstændigt budget- og regnskabsansvar.</span></p>\r\n</p>\r\n<p class=\"Paragraftekst\">\r\n   <span class=\"Italic\">Det er parterne i den enkelte institution, som må vurdere, om det er rimeligt at oprette flere samarbejdsudvalg.</span>\r\n</p>\r\n<p class=\"Paragraftekst\">\r\n   <span class=\"Italic\">Hvis der etableres samarbejde mellem en statslig institution og kommunale eller private institutioner med henblik på fremtidig fælles opgavevaretagelse, skal det sikres, at de statslige medarbejdere fortsat har de samme rettigheder til information, drøftelse og medbestemmelse omkring arbejdspladsens arbejds- og personaleforhold, som er indeholdt i denne aftale.</span>\r\n</p>\r\n<p class=\"Paragraftekst\">\r\n   <span class=\"Bold\">§ 7.</span> <span class=\"Bold\">Lokale aftaler om udvidelse af medarbejderindflydelsen (MIO)</span></p>\r\n<p class=\"Paragraftekst\">Ledelse og medarbejdere kan for at udbygge samarbejdet lokalt indgå aftale om nedsættelse af et medindflydelsesorgan (MIO) i stedet for samarbejdsudvalget. Samarbejdsaftalens bestemmelser om indhold, struktur og sammensætning af udvalget kan i denne forbindelse fraviges.</p>\r\n<p class=\"Paragraftekst\">Aftale herom skal indgås mellem ledelsen og de forhandlingsberettigede personaleorganisationers repræsentanter. Aftalen kan omfatte hele institutionen eller dele heraf. Hvis aftalen kun omfatter dele af institutionen, skal det tydeligt fremgå, hvilke dele af institutionen der er omfattet af aftalen.</p>\r\n<p class=\"Paragraftekst\">Aftaler kan indgås om:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Medindflydelsesformer, der erstatter og udvider det samarbejde, som foregår i henhold til samarbejdsaftalens bestemmelser.</p>\r\n   <p class=\"Liste1\">\r\n      <span class=\"Liste1Nr\">2)</span> Medindflydelsesformer, der kombinerer et udvidet samarbejde med de opgaver, der varetages af arbejdsmiljøorganisationen.</p>\r\n</p>\r\n<p class=\"Paragraftekst\">Aftalen skal som minimum indeholde bestemmelser om medindflydelsens formål, indhold og struktur samt om ændring og opsigelse. Aftalen skal endvidere indeholde overvejelser om uddannelse af medarbejder- og ledelsesrepræsentanter samt om information og kommunikation.</p>\r\n<p class=\"Paragraftekst\">Samarbejdsaftalens bestemmelser om uddannelse, samarbejdsudvalgenes opgaver samt medindflydelsens indhold er minimumsbestemmelser, som ikke kan fraviges i indskrænkende retning.</p>\r\n<p class=\"Paragraftekst\">\r\n   <span class=\"Bold\">§ 8.</span> <span class=\"Bold\">Lokale aftaler om ændret organisering af arbejdsmiljøarbejdet</span></p>\r\n<p class=\"Paragraftekst\">For at styrke arbejdsmiljøarbejdet kan der aftales en anden organisering af dette arbejde for eksempel ved at sammenlægge samarbejdsudvalget/MIO og arbejdsmiljøudvalget.</p>\r\n<p class=\"Paragraftekst\">Anden organisering af arbejdsmiljøarbejdet kræver en aftale, der skal indgås mellem ledelsen og de forhandlingsberettigede personaleorganisationers repræsentanter.</p>\r\n<p class=\"Paragraftekst\">Aftalen kan omfatte hele institutionen eller dele heraf. Hvis aftalen kun omfatter dele af institutionen, skal det tydeligt fremgå, hvilke dele af institutionen der er omfattet af aftalen.</p>\r\n<p class=\"Paragraftekst\">En aftale om ny organisering af arbejdsmiljøarbejdet berører ikke varetagelsen af de opgaver, funktioner, pligter og rettigheder på decentralt og centralt niveau, som i arbejdsmiljølovgivningen er henlagt til arbejdsmiljøorganisationen.</p>\r\n<p class=\"Paragraftekst\">Aftalen skal være skriftlig og tilgængelig for de ansatte i institutionen.</p>\r\n<p class=\"Paragraftekst\">Aftalen skal som minimum indeholde følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Beskrivelse af institutionens arbejdsmiljøpolitik og handleplan for, hvordan arbejdsmiljøet i institutionen kan forbedres.</p>\r\n   <p class=\"Liste1\">\r\n      <span class=\"Liste1Nr\">2)</span> Angivelse af en procedure for gennemførelse og opfølgning af aftalen i institutionen.</p>\r\n   <p class=\"Liste1\">\r\n      <span class=\"Liste1Nr\">3)</span> Angivelse af, hvordan opgaver og funktioner varetages, herunder arbejdslederes og øvrige ansattes deltagelse i arbejdsmiljøarbejdet samt beskrivelse af relevante aktiviteter, f.eks. arbejdspladsvurdering og sikkerhedsrunder.</p>\r\n   <p class=\"Liste1\">\r\n      <span class=\"Liste1Nr\">4)</span> Angivelse af en procedure, som sikrer, at der hvert andet år gennemføres en evaluering af institutionens arbejdsmiljøarbejde og aftalens effekt herpå.</p>\r\n   <p class=\"Liste1\">\r\n      <span class=\"Liste1Nr\">5)</span> Angivelse af, hvordan aftalen kan ændres og opsiges.</p>\r\n   <p class=\"Liste1\">\r\n      <span class=\"Liste1Nr\">6)</span> Oversigt over den aftalte organisering af arbejdsmiljøarbejdet i form af en organisationsplan.</p>\r\n</p>\r\n<p class=\"Paragraftekst\">Når der aftales medindflydelsesformer, hvor samarbejds- og arbejdsmiljøområdet kombineres i et udvalg, skal det sikres, at mindst en arbejdsleder og en arbejdsmiljørepræsentant fra arbejdsmiljøorganisationen er repræsenteret i det kombinerede udvalg.</p>\r\n<p class=\"Paragraftekst\">Samtlige repræsentanter i det kombinerede udvalg skal have tilbud om deltagelse i den lovpligtige arbejdsmiljøuddannelse.</p>\r\n<p class=\"Paragraftekst\">\r\n   <span class=\"Italic\">Cirkulærebemærkning til § 8:</span>\r\n</p>\r\n<p class=\"Paragraftekst\">\r\n   <span class=\"Italic\">Arbejdstilsynets bekendtgørelse om samarbejde om sikkerhed og sundhed giver hjemmel hertil, hvis der på den enkelte arbejdsplads er indgået aftale herom mellem ledelse og medarbejdere.</span>\r\n</p>\r\n<p class=\"Paragraftekst\">\r\n   <span class=\"Bold\">§ 9.</span> <span class=\"Bold\">Tilrettelæggelse af møder</span></p>\r\n<p class=\"Paragraftekst\">Formand og næstformand udarbejder i fællesskab dagsorden for møderne.</p>\r\n<p class=\"Paragraftekst\">Samarbejdsudvalgets medlemmer har den tavshedspligt, der følger af Forvaltningsloven<span class=\"Italic\">.</span></p>\r\n<p class=\"Paragraftekst\">Samarbejdsudvalget fastsætter selv sin forretningsorden.</p>\r\n<p class=\"Paragraftekst\">Møder afholdes fortrinsvis i arbejdstiden, og medlemmerne skal have den fornødne tid til rådighed til samarbejdsudvalgsarbejdet. Medlemmerne oppebærer time- og dagpenge og befordringsgodtgørelse efter de regler, der er aftalt mellem Finansministeriet og centralorganisationerne.</p>\r\n<p class=\"Paragraftekst\">Ved deltagelse i møder samt rejsetid i forbindelse hermed uden for de pågældendes normale arbejdstid ydes kompensation efter reglerne i aftalen om tillidsrepræsentanter i staten mv.</p>\r\n<p class=\"Paragraftekst\">I kombinerede samarbejdsorganer, som også varetager de arbejdsopgaver, der ellers ville være henlagt til arbejdsmiljøudvalg, følger medarbejderrepræsentanternes vilkår tillige af bestemmelserne i Finansministeriets cirkulære om honorering af sikkerhedsrepræsentanter m.fl.</p>\r\n<p class=\"Stk\">\r\n   <span class=\"Italic\">Stk. 2.</span> <span class=\"Italic\">Tilkald af sagkyndige</span></p>\r\n<p class=\"Stk\">Ved behandlingen af specielle spørgsmål i samarbejdsudvalg og underudvalg kan hver af parterne tilkalde særligt sagkyndige på det pågældende område fra institutionen. Tilkald af andre sagkyndige herunder eksperter udefra forudsætter, at der er enighed om det.</p>\r\n<p class=\"Stk\">Samarbejdsudvalget kan endvidere indhente bistand og vejledning fra vedkommende hovedsamarbejdsudvalg, de berørte faglige organisationer og aftalens centrale parter, når en af parterne i samarbejdsudvalget fremsætter et ønske om det.</p>\r\n<p class=\"Paragraftekst\">\r\n   <span class=\"Bold\">§ 10.</span> <span class=\"Bold\">Tillidsrepræsentantbeskyttelse</span></p>\r\n<p class=\"Paragraftekst\">Alle medarbejderrepræsentanter i samarbejdsudvalget, i samarbejdsorganer nedsat i henhold til § 7 (MIO) og kombinerede samarbejds- og arbejdsmiljøudvalg nedsat efter § 8 har samme beskyttelse som tillidsrepræsentanterne på området. Suppleanter har samme beskyttelse som stedfortrædere for tillidsrepræsentanter på området.</p>\r\n<p class=\"Paragraftekst\">\r\n   <span class=\"Bold\">§ 11.</span> <span class=\"Bold\">Uddannelse af samarbejdsudvalgsmedlemmer</span></p>\r\n<p class=\"Paragraftekst\">Et samarbejdsudvalgsmedlem skal inden for de første 6 måneder efter sin udpegning have tilbudt et kursus for samarbejdsudvalgsmedlemmer.</p>\r\n<p class=\"Paragraftekst\">\r\n   <span class=\"Bold\">§ 12.</span> <span class=\"Bold\">Rådgivning og vejledning af samarbejdsudvalg</span></p>\r\n<p class=\"Paragraftekst\">De centrale parter nedsætter et udvalg, som har til formål at fremme samarbejdsudvalgenes arbejde gennem bred informations- og vejledningsvirksomhed for samarbejdsudvalgene. Herudover er udvalget ansvarlig for uddannelse af medlemmer af samarbejdsudvalgene.</p>\r\n<p class=\"Stk\">\r\n   <span class=\"Italic\">Stk. 2.</span> <span class=\"Italic\">Sekretariat</span></p>\r\n<p class=\"Stk\">Udførelsen af udvalgets opgaver varetages af et sekretariat, som under ansvar for parterne varetager de daglige opgaver. Sekretariatet yder endvidere rådgivning og vejledning til både ledelse og medarbejderrepræsentanter i de statslige samarbejdsudvalg om samarbejdsspørgsmål. Hver af parterne bidrager ligeligt til sekretariatets drift.</p>\r\n<p class=\"Paragraftekst\">\r\n   <span class=\"Bold\">§ 13.</span> <span class=\"Bold\">Samarbejdsnævn</span></p>\r\n<p class=\"Paragraftekst\">Samarbejdsnævnets opgave er at behandle og afgøre sager om fortolkning af og brud på aftalen.</p>\r\n<p class=\"Stk\">\r\n   <span class=\"Italic\">Stk. 2.</span> <span class=\"Italic\">Sammensætning</span></p>\r\n<p class=\"Stk\">Samarbejdsnævnet sammensættes med ligelig repræsentation fra hver af samarbejdsaftalens parter. Formanden udpeges af Finansministeriet blandt nævnets medlemmer. Næstformanden udpeges af centralorganisationerne blandt nævnets medlemmer.</p>\r\n<p class=\"Paragraftekst\">\r\n   <span class=\"Bold\">§ 14.</span> <span class=\"Bold\">Uoverensstemmelse</span></p>\r\n<p class=\"Paragraftekst\">Uoverensstemmelser om fortolkningen af og påstande om brud på aftalens bestemmelser kan af hver af parterne i samarbejdsudvalget kræves behandlet i et evt. hovedsamarbejdsudvalg. Opnås der ikke enighed i hovedsamarbejdsudvalget, forelægges uoverensstemmelsen til afgørelse i Samarbejdsnævnet.</p>\r\n<p class=\"Stk\">\r\n   <span class=\"Italic\">Stk. 2.</span> <span class=\"Italic\">Direkte forelæggelse for Samarbejdsnævnet</span></p>\r\n<p class=\"Stk\">Er der ikke oprettet hovedsamarbejdsudvalg i institutionen forelægges uoverensstemmelsen direkte til afgørelse i Samarbejdsnævnet.</p>\r\n<p class=\"Paragraftekst\">\r\n   <span class=\"Bold\">§ 15.</span> <span class=\"Bold\">Brud på informationspligten</span></p>\r\n<p class=\"Paragraftekst\">Ved brud på informationspligten (aftalens § 3 stk. 2 og 3) kan medarbejdersiden fremsætte anmodning om, at forpligtelsen skal overholdes. Anmodningen skal fremsættes skriftligt. Ledelsen har derefter en frist på 1 måned fra modtagelsen til at tage skridt til at opfylde sin forpligtelse.</p>\r\n<p class=\"Stk\">\r\n   <span class=\"Italic\">Stk. 2.</span> <span class=\"Italic\">Sanktioner</span></p>\r\n<p class=\"Stk\">Er der ikke inden for fristen taget skridt til at opfylde forpligtelsen, kan medarbejdersiden indgive en klage for Samarbejdsnævnet. Ved brud på aftalen kan Samarbejdsnævnet eller voldgiftsretten, jævnfør § 16, fastsætte passende sanktioner, f.eks. en påtale eller idømmelse af bod. Boden kan, hvis de lokale parter er enige, bruges til samarbejdsfremmende foranstaltninger.</p>\r\n<p class=\"Paragraftekst\">\r\n   <span class=\"Bold\">§ 16.</span> <span class=\"Bold\">Voldgift</span></p>\r\n<p class=\"Paragraftekst\">Kan der ikke opnås enighed i Samarbejdsnævnet i sager om fortolkning af og brud på aftalens bestemmelser, indbringes spørgsmålet for en voldgiftsret.</p>\r\n<p class=\"Stk\">\r\n   <span class=\"Italic\">Stk. 2.</span> <span class=\"Italic\">Sammensætning</span></p>\r\n<p class=\"Stk\">Voldgiftsretten består af fire medlemmer, hvoraf to udpeges af Finansministeriet og to udpeges af centralorganisationerne. Voldgiftsretten udpeger en opmand. Hvis der ikke kan opnås enighed om udpegningen af opmand, anmodes Arbejdsretten om at udpege denne.</p>\r\n<p class=\"Stk\">\r\n   <span class=\"Italic\">Stk. 3.</span> <span class=\"Italic\">Kendelser</span></p>\r\n<p class=\"Stk\">Voldgiftsretten afsiger en motiveret kendelse, som er bindende for såvel ledelsen som medarbejderne.</p>\r\n<p class=\"Paragraftekst\">\r\n   <span class=\"Bold\">§ 17.</span> <span class=\"Bold\">Værnepligtige</span></p>\r\n<p class=\"Paragraftekst\">Aftalen omfatter ikke personel til pligtig tjeneste. I det omfang forholdene i det militære forsvar og i det civile beredskab kræver det, kan der efter forhandling med berørte personaleorganisationer foretages afvigelser fra aftalens bestemmelser.</p>\r\n<p class=\"Paragraftekst\">\r\n   <span class=\"Bold\">§ 18.</span> <span class=\"Bold\">Ikrafttræden</span></p>\r\n<p class=\"Paragraftekst\">Denne aftale træder i kraft, når den er underskrevet af parterne. Samtidig ophæves:</p>\r\n<p class=\"Paragraftekst\">Cirkulære af 8. maj 2008 om aftale om samarbejde og samarbejdsudvalg i statens virksomheder og institutioner.</p>\r\n<p class=\"Paragraftekst\">\r\n   <span class=\"Italic\">Cirkulærebemærkning til § 18:</span>\r\n</p>\r\n<p class=\"Paragraftekst\">\r\n   <span class=\"Italic\">Aftalen har virkning fra indgåelsen.</span> <span class=\"Italic\">Samtidig ophæves Finansministeriets cirkulære nr. 9420 af 8.maj 2008 om samarbejde og samarbejdsudvalg i statens virksomheder og institutioner (Perst. nr. 012-08).</span></p>\r\n<p class=\"Paragraftekst\">\r\n   <span class=\"Bold\">§ 19.</span> <span class=\"Bold\">Opsigelse</span></p>\r\n<p class=\"Paragraftekst\">Denne aftale kan af hver af parterne opsiges med 3 måneders varsel til den første i en måned. Efter opsigelse løber aftalen videre, indtil den erstattes af en ny aftale dog længst i indtil 12 måneder efter opsigelsen.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px;\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 364 364;\" width=\"728\">\r\n                  <tr>\r\n                     <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n                     <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n                  </tr>\r\n                  <tr>\r\n                     <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                        <div class=\"TabelTekst\">København den 1. juni 2011</div>\r\n                     </td>\r\n                     <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n                  </tr>\r\n                  <tr>\r\n                     <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n                     <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n                  </tr>\r\n                  <tr>\r\n                     <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                        <div class=\"TabelTekst\">Offentligt Ansattes Organisationer</div>\r\n                        <div class=\"TabelTekst\">(Det Statslige Område)</div>\r\n                        <div class=\"TabelTekst\">\r\n                           <span class=\"Bold\">Flemming Vinther</span>\r\n                        </div>\r\n                        <div class=\"TabelTekst\">CO10 - Centralorganisationen af 2010</div>\r\n                        <div class=\"TabelTekst\">\r\n                           <span class=\"Bold\">Peter Ibsen</span>\r\n                        </div>\r\n                        <div class=\"TabelTekst\">Lærernes Centralorganisation </div>\r\n                        <div class=\"TabelTekst\">\r\n                           <span class=\"Bold\">Anders Bondo Christensen</span>\r\n                        </div>\r\n                        <div class=\"TabelTekst\">AC</div>\r\n                        <div class=\"TabelTekst\">\r\n                           <span class=\"Bold\">Erik Jylling</span>\r\n                        </div>\r\n                     </td>\r\n                     <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                        <div class=\"TabelTekst\">Finansministeriet</div>\r\n                        <div class=\"TabelTekst\">P.M.V.</div>\r\n                        <div class=\"TabelTekst\">E.B.</div>\r\n                        <div class=\"TabelTekst\">\r\n                           <span class=\"Bold\">Mikkel Plannthin</span>\r\n                        </div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>",
    "isHistorical": true,
    "editorialNotes": [
        "Udsendt som Perst.nr. 021-11"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/06/2011"
        },
        {
            "displayName": "Accession",
            "displayValue": "C20110920309"
        },
        {
            "displayName": "Entydig dokumentidentifikation",
            "displayValue": "AE001720"
        },
        {
            "displayName": "Dato for førstegangsindlæggelse",
            "displayValue": "08/06/2011"
        },
        {
            "displayName": "Dato for indlæggelse",
            "displayValue": "08/06/2011"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9203"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "07/06/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 10-711-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}