{
    "id": 185664,
    "title": "Skrivelse om ændring af vejledning om ret til orlov og dagpenge ved barsel",
    "documentTypeId": "200",
    "isSagsforlobPeriodValid": true,
    "shortName": "SKR nr 10284 af 16/12/2016",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af vejledning om ret til orlov og dagpenge ved barsel</p>\r\n<p class=\"NormalInd\">I vejledning nr. 9469 af 1. juli 2006 foretages følgende ændringer:</p>\r\n<p class=\"NormalInd\">\r\n</p>\r\n<p>\r\n   <span class=\"Bold\">1.</span> Vejledningens afsnit <span class=\"Italic\">6.2.8.</span> <span class=\"Italic\">Frist ved fravær før 4 uger før forventet fødsel</span> erstattes med følgende tekst:</p>\r\n<p>\r\n   <span class=\"Bold Italic\">\"6.2.8.</span> <span class=\"Italic\">Frist ved fravær før 4 uger før forventet fødsel</span></p>\r\n<p class=\"NormalInd\">Når en lønmodtager får udbetalt løn under fravær på grund af graviditeten i perioden før 4 uger før forventet fødsel, skal arbejdsgiveren for at kunne gøre et refusionskrav gældende <span class=\"Bold\">anmelde</span> fraværet og dokumentere retten til fravær. Arbejdsgiveren skal anmelde fraværet til Udbetaling Danmark senest 5 uger efter første fraværsdag, jf. § 15, stk. 1, i bekendtgørelse om ret til barselsdagpenge.</p>\r\n<p class=\"NormalInd\">Har arbejdsgiveren ikke anmeldt fraværet senest 5 uger efter første fraværsdag, er der først ret til refusion for fraværet fra det tidspunkt, hvor fraværet er anmeldt til Udbetaling Danmark, jf. § 15, stk. 2, i bekendtgørelse om ret til barselsdagpenge. Den manglende anmeldelse vil kun få betydning for refusionen under sygefraværet efter barselslovens § 6, stk. 2, og ikke under den efterfølgende barsel.</p>\r\n<p class=\"NormalInd\">Udbetaling Danmark kan dog efter § 15, stk. 3, udbetale refusion, når overskridelse af fristen i stk. 1 skyldes</p>\r\n<p class=\"Liste1\">\r\n   <span class=\"Liste1Nr\">–</span> driftsforstyrrelser hos Nemrefusion af et omfang og en varighed, der har afskåret arbejdsgiveren fra at anmelde rettidigt</p>\r\n<p class=\"Liste1\">\r\n   <span class=\"Liste1Nr\">–</span> forhold, som i det væsentlige må tilskrives lønmodtageren</p>\r\n<p class=\"Liste1\">\r\n   <span class=\"Liste1Nr\">–</span> forkert vejledning fra offentlige myndigheder eller andre, der må antages at have særligt kendskab til forholdene, eller</p>\r\n<p class=\"Liste1\">\r\n   <span class=\"Liste1Nr\">–</span> når særlige omstændigheder i øvrigt taler derfor.</p>\r\n<p class=\"NormalInd\">Det svarer til de dispensationsregler som findes i § 59 i lov om sygedagpenge.</p>\r\n<p class=\"NormalInd\">I tilfælde, hvor arbejdsgiver inden for fristen på de fem uger har anmeldt fraværet til kommunen, fordi arbejdsgiver ikke var bekendt med, at der var tale om graviditetsbetinget sygefravær, anses fristen for overholdt.</p>\r\n<p class=\"NormalInd\">Arbejdsgiverens <span class=\"Bold\">anmodning</span> om refusion for løn udbetalt i forbindelse med fraværet skal indgives til Udbetaling Danmark senest 8 uger efter orlovsperiodens udløb. Indgives anmodning efter denne frist, bortfalder retten til refusion for denne periode, jf. barselslovens § 40, stk. 2. Orlovsperioden regnes for udløbet, hvis der i en kalenderuge ikke har været refusionsberettiget fravær.\"</p>\r\n<p class=\"NormalInd\">\r\n</p>\r\n<p>\r\n   <span class=\"Bold\">2.</span> Vejledningens afsnit <span class=\"Italic\">7.3.</span> <span class=\"Italic\">Beregning af barselsdagpenge til ledige</span> erstattes med følgende tekst:</p>\r\n<p>\r\n   <span class=\"Bold Italic\">\"7.3.</span> <span class=\"Italic\">Beregning af barselsdagpenge til ledige</span></p>\r\n<p class=\"NormalInd\">Udbetalingen af et ledigt medlems barselsdagpenge fra Udbetaling Danmark skal ske med den dagpengesats pr. dag, som personen på første dag med ret til barselsdagpenge pr. dag kunne have modtaget i arbejdsløshedsdagpenge eller midlertidig arbejdsmarkedsydelse, jf. §§ 47-49, § 51 a og § 70 i lov om arbejdsløshedsforsikring m.v., dvs. inden der efter arbejdsløshedsdagpengereglerne foretages teknisk belægning af medlemmets dagpengekort. Teknisk belægning betyder, at et medlem får fradrag i dagpengene for dage, hvor medlemmet</p>\r\n<p class=\"Liste1\">\r\n   <span class=\"Liste1Nr\">–</span> er syg, med mindre medlemmet modtager dagpenge under de første 14 dages sygdom,</p>\r\n<p class=\"Liste1\">\r\n   <span class=\"Liste1Nr\">–</span> holder fri for egen regning,</p>\r\n<p class=\"Liste1\">\r\n   <span class=\"Liste1Nr\">–</span> holder egen optjent ferie,</p>\r\n<p class=\"Liste1\">\r\n   <span class=\"Liste1Nr\">–</span> holder ferie med feriedagpenge,</p>\r\n<p class=\"Liste1\">\r\n   <span class=\"Liste1Nr\">–</span> overgår til efterløn eller udtræder af efterlønsordningen,</p>\r\n<p class=\"Liste1\">\r\n   <span class=\"Liste1Nr\">–</span> i øvrigt ikke er til rådighed for arbejdsmarkedet,</p>\r\n<p class=\"Liste1\">\r\n   <span class=\"Liste1Nr\">–</span> er omfattet af karensperioderne i lovens § 53, stk. 1, eller § 54, eller</p>\r\n<p class=\"Liste1\">\r\n   <span class=\"Liste1Nr\">–</span> har ret til betaling af G-dage fra en arbejdsgiver.</p>\r\n<p class=\"NormalInd\">Derved vil et ledigt medlem, der modtager barselsdagpenge fra Udbetaling Danmark, få den samme sats pr. dag i barselsdagpenge, som vedkommende på første dag med ret til barselsdagpenge kunne have modtaget i arbejdsløshedsdagpenge.</p>\r\n<p class=\"NormalInd\">For personer, som ville kunne modtage mindre end højeste dagpengesats efter §§ 47 - 49 og 51 a, i lov om arbejdsløshedsforsikring m.v., f.eks. en dimittend, udgør barselsdagpenge en forholdsmæssig andel af højeste dagpengesats i § 47, stk. 2, i lov om arbejdsløshedsforsikring m.v., idet alle afledte satser for fuldtidsforsikrede beregnes med udgangspunkt i dagpengenes højeste beløb for en måned og derved også i forhold til dagpengesatsen i §§ 47-49 og 51 a i lov om arbejdsløshedsforsikring m.v. Det samme vil være tilfældet for satser udregnet for deltidsforsikrede, jf. § 70 i lov om arbejdsløshedsforsikring m.v. For eksempelvis en person, som kunne modtage arbejdsløshedsdagpenge med en sats på 82 pct. for forsørgere, vil barselsdagpenge pr. uge udgøre 5 x (højeste dagpengesats x 0,82).</p>\r\n<p class=\"NormalInd\">I perioden fra den 2. januar 2017 til 1. juli 2017 er den foreslåede ændring til § 47 i lov om arbejdsløshedsforsikring m.v., som affattet ved § 1, nr. 8, ikke trådt i kraft. I denne periode oplyser arbejdsløshedskassen som hidtil den ugesats, en ledig barslende kunne have fået i arbejdsløshedsdagpenge, og derudfra kan satsen beregnes pr. dag.</p>\r\n<p class=\"NormalInd\">For personer med første fraværsdag den 1. januar 2017 eller tidligere udbetales barselsdagpengene med den sats, der er ret til den 1. januar 2017 efter de indtil 1. januar 2017 gældende regler. Disse personer fortsætter således med denne sats også efter den 1. januar 2017 og indtil afslutningen af den igangværende fraværsperiode, dog satsreguleret mandag den 2. januar 2017 efter barselslovens regler herom.</p>\r\n<p class=\"NormalInd\">Disse personer er dog omfattet af muligheden for i særlige tilfælde at ændre den sats, der ligger til grund for udbetalingen af barselsdagpenge, når den pågældende ville være blevet berettiget til en højere sats efter lov om arbejdsløshedsforsikring m.v., jf. afsnit 7.3.2. Det betyder, at der efter ansøgning fra den barslende kan ske en regulering af satsen med virkning fra den første mandag efter ansøgningen. Det er en betingelse, at den pågældende fortsat er medlem af arbejdsløshedskassen. Reguleringen sker kun på foranledning af den barslende. Dog omregner Udbetaling Danmark automatisk satsen for en barslende, der fra starten af perioden har fået udbetalt barselsdagpenge som ikke-forsørger, fra den første mandag efter fødslen og fra fødselsdatoen, hvis dette er en mandag.</p>\r\n<p class=\"NormalInd\">Udbetaling Danmark skal således ikke regulere barselsdagpengene ned, hvis den barslende fx ikke længere ville have ret til arbejdsløshedsdagpenge, eller hvis personen ikke længere er forsørger.</p>\r\n<p class=\"NormalInd\">\r\n</p>\r\n<p>\r\n   <span class=\"Bold Italic\">7.3.1</span>\r\n   <span class=\"Italic\"> Personer, der bliver ledige i fraværsperioden</span>\r\n</p>\r\n<p class=\"NormalInd\">En barslende, der bliver ledig i fraværsperioden, kan få udbetalt barselsdagpenge som ledig, hvis den barslende er medlem af en anerkendt arbejdsløshedskasse og ville have haft ret til arbejdsløshedsdagpenge, hvis personen ikke havde ret til barselsdagpenge. Barselsdagpenge til disse personer udbetales med den sats, som personen på første dag med ret til barselsdagpenge efter ansættelsens ophør pr. dag kunne have modtaget i arbejdsløshedsdagpenge eller midlertidig arbejdsmarkedsydelse. Hvis den barslende ikke er dagpengeberettiget medlem af en anerkendt arbejdsløshedskasse, fortsætter udbetalingen på samme grundlag som hidtil.</p>\r\n<p>\r\n</p>\r\n<p>\r\n   <span class=\"Bold Italic\">7.3.2</span>\r\n   <span class=\"Italic\"> Omberegning</span>\r\n</p>\r\n<p class=\"NormalInd\">Den sats, personen har fra starten af modtagelsen af barselsdagpenge, anvendes som hovedregel under hele fraværsperioden. Dog omregner Udbetaling Danmark automatisk satsen for en barslende, der fra starten af perioden har fået udbetalt barselsdagpenge som ikke-forsørger, fra den første mandag efter fødslen og fra fødselsdatoen, hvis dette er en mandag.</p>\r\n<p class=\"NormalInd\">Der kan desuden i særlige tilfælde ske ændring af den sats, der ligger til grund for udbetalingen af barselsdagpenge, når den pågældende ville være blevet berettiget til en højere sats efter lov om arbejdsløshedsforsikring m.v. Efter ansøgning fra den barslende kan der således ske en regulering af barselsdagpengesatsen med virkning fra den første mandag efter ansøgningen, f.eks. når en ung under 25 år, som inden overgangen til barselsdagpenge modtager arbejdsløshedsdagpenge med 50 pct. sats, fylder 25 år og derved efter reglerne i lov om arbejdsløshedsforsikring m.v. ville blive berettiget til en højere sats. Det er en betingelse, at den pågældende fortsat er medlem af arbejdsløshedskassen, jf. bekendtgørelsens § 39, stk. 2.</p>\r\n<p class=\"NormalInd\">Reguleringen sker på foranledning af den barslende og fremadrettet fra den første mandag efter henvendelsen. Udbetaling Danmark skal ikke regulere barselsdagpengene ned, hvis den barslende ikke længere ville have ret til arbejdsløshedsdagpenge, fordi personen f.eks. ville være overgået fra arbejdsløshedsdagpenge til midlertidig arbejdsmarkedsydelse eller hvis personen ikke længere er forsørger.</p>\r\n<p class=\"NormalInd\">Der vil som udgangspunkt kun ske regulering i disse tilfælde, bortset fra den årlige satsregulering. Denne sker hvert år den første mandag i januar med satsreguleringsprocenten på samme måde som efter lov om arbejdsløshedsforsikring m.v., jf. bekendtgørelsens § 40.</p>\r\n<p>\r\n</p>\r\n<p>\r\n   <span class=\"Bold Italic\">7.3.3</span>\r\n   <span class=\"Italic\"> Personer, der bliver dagpengeberettigede i fraværsperioden og derved først opfylder beskæftigelseskravet efter første fraværsdag</span>\r\n</p>\r\n<p class=\"NormalInd\">Efter gældende regler i § 29 i barselsloven skal beskæftigelseskravet for ret til barselsdagpenge som hovedregel være opfyldt på første fraværsdag, for at den barslende er berettiget til barselsdagpenge i en fraværsperiode. Dog fremgår det af lovens § 29, stk. 2, at en lønmodtager, der efter fraværets begyndelse bliver arbejdsløshedsdagpengeberettiget, opfylder kravet i § 27, stk. 1, nr. 2 og 3, og således er berettiget til barselsdagpenge fra det tidspunkt, hvor pågældende får ret til arbejdsløshedsdagpenge.</p>\r\n<p class=\"NormalInd\">Barselsdagpenge til disse personer udbetales med den sats, som personen på første dag med ret til barselsdagpenge kunne have modtaget arbejdsløshedsdagpenge eller midlertidig arbejdsmarkedsydelse med pr. dag. For at undgå, at barselsdagpengene skal beregnes i forhold til den første fraværsdag (som for disse personer tidsmæssigt kan være et stykke forud for den dag, de får ret til barselsdagpenge), udbetales barselsdagpengene med den sats, som personen på første dag med ret til barselsdagpenge kunne have modtaget pr. dag i arbejdsløshedsdagpenge eller midlertidig arbejdsmarkedsydelse.</p>\r\n<p>\r\n</p>\r\n<p>\r\n   <span class=\"Bold Italic\">7.3.4</span>\r\n   <span class=\"Italic\"> Personer med supplerende arbejdsløshedsdagpenge</span>\r\n</p>\r\n<p class=\"NormalInd\">Barselsdagpenge på grundlag af arbejdsløshedsdagpenge til medlemmer af en arbejdsløshedskasse, der er delvis arbejdsledige, beregnes på grundlag af antallet af ledighedstimer. Til delvis arbejdsledige med et varierende antal arbejdstimer pr. uge, jf. § 35 i barselsloven, beregnes de barselsdagpenge, der udbetales på grundlag af arbejdsløshedsdagpengene, på grundlag af det gennemsnitlige antal ledighedstimer i de sidste 4 uger før fraværsperiodens begyndelse.</p>\r\n<p class=\"NormalInd\">Hvis medlemmet har været delvist ledigt i mindre end 4 uger, beregnes barselsdagpengene på grundlag af det gennemsnitlige antal ledighedstimer i den tid, lønmodtageren har været delvist ledig.</p>\r\n<p>\r\n</p>\r\n<p>\r\n   <span class=\"Bold Italic\">7.3.5</span> <span class=\"Italic\">Forsikrede ledige, der er under uddannelsesløft forud for fraværet</span></p>\r\n<p class=\"NormalInd\">Personer, som deltager i tilbud efter § 33 a i lov om en aktiv beskæftigelsesindsats, får beregnet barselsdagpengene med samme beløb, som personen kunne have modtaget i arbejdsløshedsdagpenge, hvis den pågældende ikke deltog i tilbuddet. Det vil sige, at deres sats pr. dag vil blive beregnet til samme sats pr. dag i barselsdagpenge, som hvis personen ikke deltog i tilbuddet. Det betyder, at en ledig, der deltager i tilbud om en erhvervsuddannelse via uddannelsesløftet og dermed har fået lagt en begrænsning på arbejdsløshedsdagpengene på 80 pct. af højeste dagpengesats, ikke vil få en ydelsesnedgang under barsel i forhold til de dagpengemodtagere, der ikke deltager i tilbud om en erhvervsuddannelse via uddannelsesløftet.</p>\r\n<p class=\"NormalInd\">Arbejdsløshedskassen skal oplyse, om den barslende er under uddannelsesløft. Desuden skal arbejdsløshedskassen oplyse den sats, som personen ville have ret til, hvis pågældende ikke var under uddannelsesløft.</p>\r\n<p class=\"NormalInd\">Hvis den barslende før fraværet modtog supplerende dagpenge, er det nødvendigt at beregne, hvilket beløb, den barslende kunne få i arbejdsløshedsdagpenge ud fra arbejdsløshedskassens oplysninger om sats og den barslendes oplysninger om timetal. \"</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 16. december 2016</p><p class=\"Sign1\" align=\"center\">Mie Skovbæk Mortensen</p><p class=\"Sign2\" align=\"right\">/ Pernille Brandstrup</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/12/2016"
        },
        {
            "displayName": "Accession",
            "displayValue": "C20161028454"
        },
        {
            "displayName": "Entydig dokumentidentifikation",
            "displayValue": "BE007098"
        },
        {
            "displayName": "Dato for førstegangsindlæggelse",
            "displayValue": "17/12/2016"
        },
        {
            "displayName": "Dato for indlæggelse",
            "displayValue": "17/12/2016"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10284"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "16/12/2016"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Styrelsen for Arbejdsmarked og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 16/18794"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}