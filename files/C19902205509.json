{
    "id": 74364,
    "title": "Cirkulære om praktiske forhold og bedømmelsen af den større skriftlige opgave i gymnasiet ",
    "documentTypeId": "140",
    "isSagsforlobPeriodValid": false,
    "shortName": "CIR nr 22055 af 23/03/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om praktiske forhold og bedømmelsen af  \r\n\r\n den større skriftlige opgave i gymnasiet </H1>  \r\n\r\n<P></P>  \r\n\r\n<BR>  \r\n\r\n<P>I henhold til bekendtgørelse nr. 76 af 6. februar 1990 om gymnasiet § 7 og  \r\n\r\n § 39 fastsættes følgende retningslinier om praktiske forhold i forbindelse  \r\n\r\n med udarbejdelsen af den større skriftlige opgave i 3g samt om fremgangsmåden  \r\n\r\n ved bedømmelsen af opgaven. </P>  \r\n\r\n<P CLASS=PUNKT> <B>1.</B> Den større skriftlige opgave udarbejdes i 3g inden  \r\n\r\n for perioden 15. november til 31. januar i en uge, hvor den normale  \r\n\r\n undervisning er aflyst. Af hensyn til biblioteksforhold mv. må skolerne i et  \r\n\r\n lokalområde tilstræbe, at der ikke sker sammenfald af flere skolers  \r\n\r\n opgaveuger. Den enkelte skoles opgaveuge bør af hensyn til de  \r\n\r\n laboratoriekrævende fag ikke begynde umiddelbart før en weekend. </P>  \r\n\r\n<P CLASS=PUNKT> <B>2.</B> Senest <B>6 skoleuger før opgaveugen</B> skal  \r\n\r\n eleven have valgt det fag, hvori eleven ønsker at skrive opgave, og senest  \r\n\r\n<B>5 skoleuger før</B> opgaveugen skal eleven i samråd med faglæreren vælge  \r\n\r\n det område inden for faget, hvori opgaven ønskes udarbejdet. Samtidig  \r\n\r\n udfyldes et A4-ark med elevens navn og klasse samt det valgte fag og område.  \r\n\r\n Efter valget af område skal eleven sætte sig i forbindelse med faglæreren for  \r\n\r\n sammen med denne at afgrænse området med henblik på lærerens endelige  \r\n\r\n formulering af opgavetitlen. </P>  \r\n\r\n<P CLASS=PUNKT> <B>3.</B> Inden <B>15. december</B> indsender rektor en  \r\n\r\n opgørelse over antallet af opgaver i hvert fag til direktoratet, der senest  \r\n\r\n<B>25. januar</B> sender de enkelte skoler en oversigt over censorerne i  \r\n\r\n hvert fag. </P>  \r\n\r\n<P CLASS=PUNKT> <B>4.</B> Opgavetitlen formuleres af faglæreren. Titlen skal  \r\n\r\n have en sådan form, at eleven ikke på forhånd kan udarbejde den endelige  \r\n\r\n besvarelse og være udformet sådan, at der tages væsentligt hensyn til de  \r\n\r\n tanker, eleven har gjort sig om opgaven i vejledningsperioden. Opgavetitlen  \r\n\r\n skal være konkret, afgrænset og i præcise formuleringer angive, hvad der  \r\n\r\n kræves af eleven. Der henvises i øvrigt til undervisningsvejledningerne i de  \r\n\r\n enkelte fag. Flere elever kan vælge samme område, men skal i så fald have  \r\n\r\n forskellige opgavetitler. </P>  \r\n\r\n<P CLASS=PUNKT> <B>5.</B> Ved <B>opgaveugens start</B> udleveres til hver  \r\n\r\n enkelt elev det under punkt 2 nævnte A4-ark påført opgavetitlen og klokkeslet  \r\n\r\n for udleveringen. I <B>opgaveugen</B> skal eleven have mulighed for at komme  \r\n\r\n i forbindelse med faglærerenn for at få besvaret enkelte konkrete spørgsmål,  \r\n\r\n der har betydning for udarbejdelsen af opgaven. </P>  \r\n\r\n<P CLASS=PUNKT> <B>6.</B> Opgaver i fremmedsprog skal som hovedregel  \r\n\r\n udarbejdes på det sprog eleven behersker bedst, normalt på dansk. Hvis  \r\n\r\n opgaven besvares på fremmedsproget, skal område og opgavetitlen også være  \r\n\r\n formuleret på fremmedsproget. </P>  \r\n\r\n<P CLASS=PUNKT> <B>7.</B> Den færdige besvarelse må maximalt have et omfang  \r\n\r\n svarende til 15 maskinskrevne A4-sider med 1 1/2 linieafstand (eksklusive  \r\n\r\n eventuelle tabeller og bilagsmateriale). </P>  \r\n\r\n<P CLASS=PUNKT> <B>8.</B> Besvarelsen skal afleveres senest <B>7 døgn</B>  \r\n\r\n efter udleveringen af opgavetitlen i to underskrevne eksemplarer, originalen  \r\n\r\n og en kopi. Eleven har selv ansvaret for, at tekniske hjælpemidler til  \r\n\r\n renskrift og kopiering fungerer, således at tidsfristen ikke overskrides.  \r\n\r\n</P>  \r\n\r\n<P CLASS=PUNKT> <B>9.</B> Senest <B>5. februar</B> sender rektor  \r\n\r\n originalbesvarelsen vedlagt det under punkterne 2 og 5 nævnte A4-ark til  \r\n\r\n censor med anbefalet post. Desuden vedlægges karakterlisten, påført  \r\n\r\n faglærerens private telefonnummer, og censors gule kopi. Den blå kopi  \r\n\r\n udleveres til faglæreren sammmen med kopien af besvarelsen. </P>  \r\n\r\n<P CLASS=PUNKT> <B>10.</B> Hvis det i forbindelse med bedømmelsen  \r\n\r\n konstateres, at eleven ikke selv har udarbejdet besvarelsen, herunder at  \r\n\r\n væsentlige dele af den er afskrift fra ikke angivne kilder, skal rektor  \r\n\r\n straks underrettes. Rektor indberetter sagen til direktoratet, der afgør, om  \r\n\r\n eleven kan deltage i eksamen efter 3g. </P>  \r\n\r\n<P CLASS=PUNKT> <B>11.</B> Senest <B>15. marts</B> skal telefonisk  \r\n\r\n forhandling om bedømmelsen af besvarelserne være afsluttet. Censor tager  \r\n\r\n initiativ til denne forhandling. Er der efter forhandlingen opnået enighed om  \r\n\r\n en karakter, skriver censor denne i rubrikken &#187;karakter&#171; på  \r\n\r\n karakterlisten. Hvis forhandlingen derimod ikke fører til enighed om en  \r\n\r\n karakter, udfyldes rubrikken &#187;karakter&#171; ikke, men censor skriver  \r\n\r\n &#187;ikke enighed&#171; i rubrikken &#187;eventuelle bemærkninger&#171;. I  \r\n\r\n sådanne tilfælde skal såvel censor som faglærer udfærdige en skriftlig  \r\n\r\n redegørelse for deres karakterforslag og hver især indgive disse til rektor.  \r\n\r\n Censor returnerer karakterlisten og originalbesvarelserne med anbefalet post  \r\n\r\n til rektor. </P>  \r\n\r\n<P CLASS=PUNKT> <B>12.</B> Når rektor har modtaget karakterlisten fra censor,  \r\n\r\n kontrolleres og underskrives den af faglæreren, og rektor indfører derefter  \r\n\r\n karaktererne i eksamensprotokollen. I de tilfælde, hvor der ikke er opnået  \r\n\r\n enighed ved karakterfastsættelsen, sender rektor med anbefalet post  \r\n\r\n originalbesvarelsen sammen med censors og faglærers redegørelser for deres  \r\n\r\n karakterforslag til en af direktoratet udpeget opmand, der fastsætter den  \r\n\r\n endelige karakter og skriftligt meddeler denne til rektor, der indfører den i  \r\n\r\n eksamensprotokollen. </P>  \r\n\r\n<P CLASS=PUNKT> <B>13.</B> Karaktererne må først meddeles eleverne, når de er  \r\n\r\n indført i eksamensprotokollen. Inden en måned efter at eleven har fået  \r\n\r\n meddelt karakteren, kan der indgives klage over bedømmelsen mv. til rektor.  \r\n\r\n Klagen skal være skriftlig og begrundet. Rektor indhenter udtalelser fra  \r\n\r\n faglærer og censor (eller eventuelt den under punkt 12 nævnte opmand) og  \r\n\r\n fremsender disse sammen med klagen og originalbesvarelsen til direktoratet.  \r\n\r\n Efter klagefristens udløb kan originalbesvarelsen udleveres til eleverne.  \r\n\r\n</P>  \r\n\r\n<P CLASS=PUNKT> <B>14.</B> Såfremt en elev bliver syg i opgaveugen, skal  \r\n\r\n eleven straks underrette rektor, der sender blanket til lægeattest og  \r\n\r\n anmodning og sygeeksamen. Sygeeksamen afholdes i <B>august-september</B> i en  \r\n\r\n uge, der fastsættes af rektor. Eleven kan skrive sygeopgave inden for samme  \r\n\r\n område, men der skal formuleres en ny titel. Der benyttes samme censorer som  \r\n\r\n i den ordinære opgaveuge. Hvis det er praktisk muligt at indplacere en  \r\n\r\n sygeeksamensuge i forbindelse med juleferien eller en ferie i  \r\n\r\n forårssemestret, kan rektor gøre dette, men der må ikke bruges  \r\n\r\n undervisningstid på afvikling af sygeeksamen i den større skriftlige opgave.  \r\n\r\n</P>  \r\n\r\n<P>P.m.v. </P>  \r\n\r\n<P>e.b. </P>  \r\n\r\n<P>Lisa Rasmussen </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19902205509"
        },
        {
            "displayName": "Entydig dokumentidentifikation",
            "displayValue": "CM033569"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22055"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/03/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "21244-0-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}