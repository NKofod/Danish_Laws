{
    "id": 40940,
    "title": "Udtalelse om restriktioner i anvendelsen af kryptering ",
    "documentTypeId": "240",
    "isSagsforlobPeriodValid": false,
    "shortName": "KEN nr 11180 af 23/12/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at Registertilsynet finder, at der ikke bør ske en regulering,  \r\n\r\n som medfører begrænsning af mulighederne for anvendelse af kryptering </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Udtalelse om restriktioner i anvendelsen af  \r\n\r\n kryptering </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 31. oktober 1997 har Forskningsministeriet, IT-politisk  \r\n\r\n kontor, fremsendt EU-kommissionens meddelelse om digital signatur og  \r\n\r\n kryptering (Kom(97)503) samt et notat herom, udarbejdet af ministeriet. Med  \r\n\r\n henblik på at fastlægge en foreløbig dansk holdning anmoder  \r\n\r\n Forskningsministeriet om eventuelle bemærkninger. </P>  \r\n\r\n<P>Registertilsynet har ved skrivelse af 14. november 1997 meddelt  \r\n\r\n Forskningsministeriet, at EU-kommissionens meddelelse vedrørende  \r\n\r\n overvejelserne om en eventuel regulering på fællesskabsplan omkring digital  \r\n\r\n signatur ikke gav tilsynet anledning til bemærkninger. </P>  \r\n\r\n<P>For så vidt angår kryptering anføres det i EU-kommissionens meddelelse, at  \r\n\r\n anvendelsen af kryptering er en forudsætning for udbredelsen af elektronisk  \r\n\r\n handel, og at kryptering giver mulighed for fleksibelt og billigt at sikre  \r\n\r\n fortroligheden af elektronisk information. Det påpeges herefter, at den  \r\n\r\n eksisterende eksportkontrol, som krypteringsprodukter er underlagt, ikke er  \r\n\r\n nærmere fastlagt for så vidt angår eksport medlemslandene imellem, hvilket  \r\n\r\n kan lede til forskellig praksis mellem medlemslandene og dermed skabe  \r\n\r\n hindringer for det indre marked. </P>  \r\n\r\n<P>Det anføres endvidere, at udbredelsen af kryptering har skabt bekymring  \r\n\r\n for, at efterforskningsmyndighedernes mulighed for at efterforske alvorlig  \r\n\r\n kriminalitet gennem aflytning og ransagning vil blive væsentligt forringet,  \r\n\r\n hvilket har ført til, at flere medlemslande for tiden diskuterer eventuel  \r\n\r\n lovgivning om kryptering. Kommissionen ser en række problemer ved  \r\n\r\n krypteringssystemer, som sikrer efterforskningsmyndighederne  \r\n\r\n aflytningsmulighed, herunder at aflytningsmulighed vil forringe  \r\n\r\n krypteringssystemernes sikkerhed, at aflytningsmulighed kan være forbundet  \r\n\r\n med betydelige omkostninger og muligvis ikke vil kunne etableres i  \r\n\r\n international skala, samt at aflytningsmulighed i øvrigt nemt kan omgås af  \r\n\r\n kriminelle. Kommissionen frygter på denne baggrund, at brugerne ikke vil  \r\n\r\n ønske at benytte krypteringsprodukter, som sikrer aflytningsmulighed. Idet  \r\n\r\n kriminelle under ingen omstændigheder kan forhindres i at anvende kryptering  \r\n\r\n uden aflytningsmulighed, kan initiativer til at fremme brugen af produkter,  \r\n\r\n som sikrer aflytningsmulighed, efter kommissionens vurdering frygtes ikke at  \r\n\r\n få nogen væsentlig efterforskningsmæssig effekt, men vil omvendt kunne skabe  \r\n\r\n barrierer for den lovlige brug af kryptering. </P>  \r\n\r\n<P>I meddelelsens afsnit om politiske initiativer vedrørende kryptering  \r\n\r\n anføres det, at Kommissionens respekterer medlemslandenes ret til  \r\n\r\n selvbestemmelse i spørgsmål om national sikkerhed og retshåndhævelse. Såfremt  \r\n\r\n medlemslandene vælger at indføre nationale restriktioner for brug eller  \r\n\r\n distribution af kryptering, skal disse dog være i overensstemmelse med den  \r\n\r\n frie bevægelighed af varer og tjenesteydelser. Kommissionen vil på den  \r\n\r\n baggrund undersøge, om eksisterende nationale restriktioner kan  \r\n\r\n retfærdiggøres i forhold til EUs krav om fri bevægelighed og  \r\n\r\n proportionalitet. Kommissionen lægger derudover op til, at EUs eksportregler  \r\n\r\n skal tilpasses krypterings stigende betydning for Internet og elektronisk  \r\n\r\n handel, og foreslår i forbindelse med genforhandlingen af EUs forordning om  \r\n\r\n eksportkontrol visse konkrete tiltag. </P>  \r\n\r\n<P>Sagen har været behandlet på Registerrådets møde den 10. december 1997.  \r\n\r\n</P>  \r\n\r\n<P>Registertilsynet skal herefter udtale følgende: </P>  \r\n\r\n<P>Registertilsynet lægger afgørende vægt på, at den enkelte sikres ret til  \r\n\r\n at beskytte privatlivet og fortroligheden af kommunikation, og finder, at  \r\n\r\n restriktioner i anvendelsen af kryptering vil være i strid med dette princip.  \r\n\r\n</P>  \r\n\r\n<P>Indgreb i anvendelsen af kryptering kan efter Registertilsynets opfattelse  \r\n\r\n ikke forventes at give øgede muligheder for bekæmpelse af alvorlig  \r\n\r\n kriminalitet, men vil derimod generelt betyde forringet sikkerhed i  \r\n\r\n forbindelse med elektronisk transmission af information. </P>  \r\n\r\n<P>Registertilsynet finder på denne baggrund, at der ikke bør ske en  \r\n\r\n regulering på området, som medfører begrænsning af mulighederne for  \r\n\r\n anvendelse af kryptering. </P>  \r\n\r\n<P>Registertilsynet deler således de betænkeligheder, som EU-kommissionen ser  \r\n\r\n ved krypteringssystemer, som sikrer efterforskningsmyndighederne  \r\n\r\n aflytningsmulighed. Registertilsynet kar i øvrigt ikke bemærkninger til  \r\n\r\n EU-kommissionens meddelelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19971118025"
        },
        {
            "displayName": "Entydig dokumentidentifikation",
            "displayValue": "CA008911"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11180"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "23/12/1997"
        },
        {
            "displayName": "Ressortministeriets journalnummer",
            "displayValue": "Registertilsynet 1997-85-003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}