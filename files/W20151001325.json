{
    "id": 173480,
    "title": "Ligebehandlingsnævnets afgørelse om køn - adgangsbegrænsning - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10013 af 29/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - adgangsbegrænsning - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2014-6811-50167</span></p>\r\n   <p class=\"TekstGenerel\">En byggemarkedskæde holdt et åbent hus arrangement, der appellerede til kvinder. Da mænd også var velkomne til arrangementet, var det ikke i strid med ligestillingsloven.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en byggemarkedskæde afholdt et åbent hus arrangement for kvinder.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med ligestillingsloven, at indklagede afholdt et åbent hus arrangement for kvinder.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Indklagede byggemarkedskæde har i uge 39 i 2014 afholdt et åbent hus arrangement - \"Womens Night\" - for kvinder i 16 forskellige afdelinger i Danmark.</p>\r\n<p>\r\n</p>\r\n<p>På arrangementets annonce fremgår følgende tekst ved siden af et billede af tre kvinder:</p>\r\n<p>\r\n</p>\r\n<p>\"<span class=\"Bold\">WOMENS NIGHT I BAUHAUS</span></p>\r\n<p>\r\n</p>\r\n<p>Womens Night i BAUHAUS i uge 39</p>\r\n<p>\r\n</p>\r\n<p>Kom og vær' med til Women's Night i BAUHAUS, hvor vi udfordrer dine \"gør-det-selv\" evner og giver dig masser af nye tips og tricks med hjem i tasken, så du kommer godt i gang med dit næste gør-det-selv projekt.\"</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at det fremgår af bannere i indklagedes lokale byggemarkeder og på indklagedes hjemmeside, at arrangementet kun retter sig mod kvinder.</p>\r\n<p>\r\n</p>\r\n<p>Arrangementet er i strid med ligestillingsloven, da der ikke foreligger et lignende tilbud til mænd.</p>\r\n<p>\r\n</p>\r\n<p>Arrangementet har desuden ikke et legitimt mål, som godtgør en særlig hensynstagen til kvinder.</p>\r\n<p>\r\n</p>\r\n<p>Klager synes, at det var et spændende arrangement, men afstod fra at spørge, om han måtte deltage på grund af annoncens formulering.</p>\r\n<p>\r\n</p>\r\n<p>Klager ville heller ikke spørge, om det var muligt at blive klippet til \"mandepris\", hvis han var en kvinde; sende en ansøgning til et stillingsopslag, hvor kvinder foretrækkes; spørge om han som mand må lukkes ind på \"kvindeetagen\" på et hotel eller bede om gratis drinks på et diskotek, der har annonceret med gratis drinks for kvinder.</p>\r\n<p>\r\n</p>\r\n<p>De nævnte eksempler og det indklagede arrangement er ligestillingsproblematikker.</p>\r\n<p>\r\n</p>\r\n<p>Det er positivt, at indklagede opfordrer kvinder til at deltage i sådanne arrangementer, da det traditionelt mest er mænd, der interesserer sig i byggevarer. Det bør dog samtidigt fremgå, at et bestemt køn ikke har fortrinsret til at deltage, samt at arrangementet ikke udelukkende er for et bestemt køn.</p>\r\n<p>\r\n</p>\r\n<p>\r\n   <span class=\"Bold\">Indklagede </span>forklarer, at byggemarkeder, trælasthandler og lignende forretninger generelt tiltrækker mange mandlige kunder.</p>\r\n<p>\r\n</p>\r\n<p>Formålet med at afholde åbent hus for kvinder er, at gøre flere kvinder interesseret i gør-det-selv projekter og lignende.</p>\r\n<p>\r\n</p>\r\n<p>Arrangementet var dog ikke udelukkende for kvinder.</p>\r\n<p>\r\n</p>\r\n<p>Det var muligt for både mænd og kvinder at tilmelde sig arrangementet.</p>\r\n<p>\r\n</p>\r\n<p>Der mødte flere mænd op til arrangementet i indklagedes varehuse. Ingen blev nægtet adgang.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn.</p>\r\n<p>Ligebehandlingsnævnet finder, at klager ikke har påvist faktiske omstændigheder, der giver anledning til at formode, at der er udøvet forskelsbehandling.</p>\r\n<p>\r\n</p>\r\n<p>Nævnet har ved afgørelsen lagt vægt på, at der efter indklagedes oplysninger har været adgang for både mænd og kvinder til åbent hus-arrangementet. At arrangementets navn var \"womens night\" og derfor appellerede mere til kvinder end til mænd er ikke i strid med forbuddet mod forskelsbehandling på grund af køn.</p>\r\n<p>\r\n</p>\r\n<p>Indklagede har herefter ikke handlet i strid med ligestillingsloven.</p>\r\n<p>\r\n</p>\r\n<p>Klager får derfor ikke medhold i sin klage.</p>\r\n<p>\r\n</p>\r\n<p>\r\n   <span class=\"Italic\">&lt;2014-6811-50167&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/08/2015"
        },
        {
            "displayName": "Accession",
            "displayValue": "W20151001325"
        },
        {
            "displayName": "Entydig dokumentidentifikation",
            "displayValue": "CF001808"
        },
        {
            "displayName": "Dato for indlæggelse",
            "displayValue": "13/08/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10013"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "29/04/2015"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2014-6811-50167"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}