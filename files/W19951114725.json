{
    "id": 40741,
    "title": "Udvidelse af en kommunes Skatte- og Registerforvaltnings adgang til Bistandssystemet ",
    "documentTypeId": "240",
    "isSagsforlobPeriodValid": false,
    "shortName": "KEN nr 11147 af 24/05/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at man ikke havde principielle indvendinger imod en udvidelse  \r\n\r\n af en kommunes Skatte- og Registerforvaltnings adgang til oplysninger i  \r\n\r\n Bistandssystemet i forbindelse med opkrævnings- og inddrivelsesopgaver </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Udvidelse af en kommunes Skatte- og  \r\n\r\n Registerforvaltnings adgang til Bistandssystemet </H1>  \r\n\r\n<P></P>  \r\n\r\n<P>Københavns Kommunes Socialdirektorat anmodede Registertilsynet om en  \r\n\r\n udtalelse vedrørende en ændring af forskrifterne for Københavns Kommunes  \r\n\r\n Sagsregistersystem (KSR). </P>  \r\n\r\n<P>Efter at Socialcenteret for særlige opgaver i Københavns Kommune var  \r\n\r\n blevet nedlagt, var det hensigten, at Skatte- og Registerforvaltningen i  \r\n\r\n kommunen skulle overtage dels inddrivelsen af bidrags-, bistands- og  \r\n\r\n boligsikringsrestancer, dels administrationen af bidragssager, dvs. den  \r\n\r\n løbende opkrævning af børne- og underholdsbidrag. </P>  \r\n\r\n<P>Med hjemmel i forskrifterne for KSR havde Skatte- og Registerforvaltningen  \r\n\r\n p.t. adgang til et skærmbillede i registeret, der indeholdt oplysninger om,  \r\n\r\n hvorvidt en skatterestant var kendt i Social- og Sundhedsforvaltningen, og  \r\n\r\n hvilket lokalt kontor der forestod sagsbehandlingen. </P>  \r\n\r\n<P>Til brug for inddrivelse af bidrags-, bistands- og boligsikringsrestancer  \r\n\r\n samt administration af bidragssager ønskedes adgangen til KSR udvidet til  \r\n\r\n også at omfatte et skærmbillede, der indeholdt følgende oplysningstyper: Om  \r\n\r\n en person havde en aktiv/passiv sag vedrørende boligsikring, pension,  \r\n\r\n bistand, sygedagpenge, bidragspligt, bidragsberettiget, ægtefællesag (dvs.  \r\n\r\n underholdsbidrag) og børnebidrag. For bidragssager ville det endvidere  \r\n\r\n fremgå, om der fandtes en arkiveret sag. </P>  \r\n\r\n<P>Kommunen oplyste, at det kun ville være de medarbejdere i Skatte- og  \r\n\r\n Registerforvaltningen, der var beskæftiget med inddrivelse af bidrags-,  \r\n\r\n bistands- og boligsikringsrestancer samt løbende opkrævning af børne- og  \r\n\r\n underholdsbidrag, der ville få adgang til oplysningerne. </P>  \r\n\r\n<P>Sagen blev behandlet på et møde i Registerrådet. </P>  \r\n\r\n<P>Registertilsynet udtalte, at tilsynet ikke havde indvendinger imod den  \r\n\r\n påtænkte udvidede adgang for Skatte- og Registerforvaltningen til oplysninger  \r\n\r\n fra KSR. </P>  \r\n\r\n<P>Registertilsynet forudsatte i denne forbindelse, at det for hvert enkelt  \r\n\r\n register udtrykkeligt blev angivet, hvilke opgaver registeret skulle  \r\n\r\n varetage, og hvilke forvaltningsgrene inden for en kommune der måtte have  \r\n\r\n adgang til at benytte registeret. </P>  \r\n\r\n<P>Registertilsynet henstillede herefter, at forskrifterne for KSR blev  \r\n\r\n ændret, således at det fremgik, at registeret tillige skulle anvendes af  \r\n\r\n Skatte- og Registerforvaltningen i forbindelse med inddrivelsen af bidrags-,  \r\n\r\n bistands- og boligsikringsrestancer samt ved administrationen af  \r\n\r\n bidragssager. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets Årsberetning 1995, side 63. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19951114725"
        },
        {
            "displayName": "Entydig dokumentidentifikation",
            "displayValue": "CA008712"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11147"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "24/05/1995"
        },
        {
            "displayName": "Ressortministeriets journalnummer",
            "displayValue": "Registertilsynet 1994-367-008"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}