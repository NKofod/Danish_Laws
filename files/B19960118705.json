{
    "id": 83347,
    "title": "Bekendtgørelse om radio-og fjernsynslicens ",
    "documentTypeId": "60",
    "isSagsforlobPeriodValid": false,
    "shortName": "BEK nr 1187 af 17/12/1996",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Licensens størrelse m.v.</A></LI>  \r\n\r\n<LI><A HREF=\"#K2\">Kapitel 2 Husstandslicens</A></LI>  \r\n\r\n<LI><A HREF=\"#K3\">Kapitel 3 Institutions- og erhvervslicens</A></LI>  \r\n\r\n<LI><A HREF=\"#K4\">Kapitel 4 Licensnedsættelser og -fritagelser</A></LI>  \r\n\r\n<LI><A HREF=\"#K5\">Kapitel 5 Oplysningspligt og bødebestemmelser</A></LI>  \r\n\r\n<LI><A HREF=\"#K6\">Kapitel 6 Ikrafttrædelses- og  \r\n\r\n overgangsbestemmelser</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om radio-og fjernsynslicens </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 61, § 62 og § 76, stk. 1, nr. 5, i lov om radio- og  \r\n\r\n fjernsynsvirksomhed, jf. lovbekendtgørelse nr. 666 af 5. juli 1996,  \r\n\r\n fastsættes efter forhandling med Socialministeriet følgende: </P>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Licensens størrelse m.v. </I> </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Efter radio- og fjernsynslovens § 61 skal der  \r\n\r\n betales afgift for opstillede radio- og fjernsynsmodtagere. Afgift kaldes  \r\n\r\n herefter licens. Licens opkræves af Danmarks Radio, DR-Licens. </P>  \r\n\r\n<P CLASS=STK> <I>Stk. 2. </I> Ved radio- og fjernsynsmodtagere forstås  \r\n\r\n apparater, der kan gengive lyd- eller billedprogrammer spredt ved hjælp af  \r\n\r\n radio- eller kabelanlæg. </P>  \r\n\r\n<P CLASS=STK> <I>Stk. 3. </I> Monitorer tilknyttet andet elektronisk udstyr  \r\n\r\n anses for modtagere, såfremt de kan gengive lyd- eller billedprogrammer, som  \r\n\r\n er spredt ved hjælp af radio- eller kabelanlæg. </P>  \r\n\r\n<P CLASS=STK> <I>Stk. 4. </I> Flere højttalere, billedskærme eller andre  \r\n\r\n monitorer i samme rum anses for en modtager, hvis de samtidigt kun kan  \r\n\r\n gengive samme lyd- eller billedprogrammer, som er spredt ved hjælp af radio-  \r\n\r\n eller kabelanlæg. </P>  \r\n\r\n<P CLASS=STK> <I>Stk. 5. </I> En modtager anses for at være i brug, når den  \r\n\r\n er opstillet og er i stand til at gengive lyd- eller billedprogrammer som  \r\n\r\n nævnt i stk. 2 og 3, jf. dog § 3, stk. 3, og indehaveren/brugeren kan  \r\n\r\n disponere over den. Opstillingen anses for ophørt, når der er truffet sådanne  \r\n\r\n foranstaltninger - ud over afbrydelse af el- og antenneforbindelse - ved  \r\n\r\n selve modtageren, at det tydeligt fremgår, at den ikke kan gengive  \r\n\r\n programmer, som er spredt ved hjælp af radio- eller kabelanlæg, jf. dog § 19.  \r\n\r\n</P>  \r\n\r\n<P CLASS=STK> <I>Stk. 6. </I> Opstilling anses tillige for ophørt, såfremt  \r\n\r\n modtageren er opmagasineret i overensstemmelse med retningslinier fastsat af  \r\n\r\n DR-Licens. </P>  \r\n\r\n<P CLASS=STK> <I>Stk. 7. </I> DR-Licens kan forlange dokumentation for, at de  \r\n\r\n foranstaltninger/indgreb, der er nævnt i stk. 5 og stk. 6, er foretaget. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Licens og tillægsafgift udgør: </P>  \r\n\r\n<PRE>  \r\n\r\n ---------------------------------------------------------------------  \r\n\r\n Fra 1. januar 1997          Inkl. 25 pct. Ekskl. moms Tillægsafgift  \r\n\r\n                             moms                      inkl. moms  \r\n\r\n                             -----------------------------------------  \r\n\r\n                             Kr.           Kr.         Kr.  \r\n\r\n ---------------------------------------------------------------------  \r\n\r\n Farvefjernsynslicens        859           687,20        50  \r\n\r\n Sort/hvid fjernsynslicens   553           442,40        40  \r\n\r\n Radiolicens                 127           101,60        10  \r\n\r\n ---------------------------------------------------------------------  \r\n\r\n ---------------------------------------------------------------------  \r\n\r\n Fra 1. januar 1998          Inkl. 25 pct. Ekskl. moms Tillægsafgift  \r\n\r\n                             moms                      inkl. moms  \r\n\r\n                             -----------------------------------------  \r\n\r\n                             Kr.           Kr.         Kr.  \r\n\r\n ---------------------------------------------------------------------  \r\n\r\n Farvefjernsynslicens        888           710,40      50  \r\n\r\n Sort/hvid fjernsynslicens   571           456,80      40  \r\n\r\n Radiolicens                 131           104,80      10  \r\n\r\n ---------------------------------------------------------------------  \r\n\r\n ---------------------------------------------------------------------  \r\n\r\n Fra 1. januar 1999          Inkl. 25 pct. Ekskl. moms Tillægsafgift  \r\n\r\n                             moms                      inkl. moms  \r\n\r\n                             -----------------------------------------  \r\n\r\n                             Kr.           Kr.         Kr.  \r\n\r\n ---------------------------------------------------------------------  \r\n\r\n Farvefjernsynslicens        917           733,60      50  \r\n\r\n Sort/hvid fjernsynslicens   590           472,00      40  \r\n\r\n Radiolicens                 136           108,80      10  \r\n\r\n ---------------------------------------------------------------------  \r\n\r\n ---------------------------------------------------------------------  \r\n\r\n Fra 1. januar 2000          Inkl. 25 pct. Ekskl. moms Tillægsafgift  \r\n\r\n                             moms                      inkl. moms  \r\n\r\n                             -----------------------------------------  \r\n\r\n                             Kr.           Kr.         Kr.  \r\n\r\n ---------------------------------------------------------------------  \r\n\r\n Farvefjernsynslicens        947           757,60      50  \r\n\r\n Sort/hvid fjernsynslicens   609           487,20      40  \r\n\r\n Radiolicens                 140           112,00      10  \r\n\r\n ---------------------------------------------------------------------  \r\n\r\n</PRE>  \r\n\r\n<P CLASS=STK> <I>Stk. 2. </I> Husstandslicens betales med en licens  \r\n\r\n halvårligt forud, mens institutions- og erhvervslicens betales med en licens  \r\n\r\n årligt forud, jf. dog § 23, stk. 2. </P>  \r\n\r\n<P> <I>Betalingspligten</I>  </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Betalingspligten påhviler indehaveren/ brugeren,  \r\n\r\n uanset om modtageren er ejet, lejet, lånt eller opstillet på prøve. Hvis  \r\n\r\n brugeren er en anden person end indehaveren, påhviler betalingspligten  \r\n\r\n brugeren. </P>  \r\n\r\n<P CLASS=STK> <I>Stk. 2. </I> Betalingspligten indtræder uanset den nærmere  \r\n\r\n benyttelse af modtageren, herunder hvilken kanal man i almindelighed vælger.  \r\n\r\n</P>  \r\n\r\n<P CLASS=STK> <I>Stk. 3. </I> Betalingspligten indtræder uanset  \r\n\r\n antenneforholdene for modtagning af radio- og tv-udsendelser. </P>  \r\n\r\n<P CLASS=STK> <I>Stk. 4. </I> Betalingspligten indtræder dagen efter, at  \r\n\r\n modtageren er opstillet. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Betalingspligten bortfalder dagen efter, at  \r\n\r\n opstillingen ophører, og DR-Licens har modtaget afmelding, jf. § 1, stk. 5,  \r\n\r\n og § 6, stk. 1-3. Hvis der sker tilmelding igen efter mindre end 3 måneder,  \r\n\r\n betales der dog licens også for den mellemliggende periode. </P>  \r\n\r\n<P> <I>Til- og afmelding</I>  </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Indehaveren/brugeren af en modtager skal til  \r\n\r\n DR-Licens inden 14 dage efter opstillingen oplyse: </P>  \r\n\r\n<UL CLASS=PLAIN-LIST>  \r\n\r\n<LI>1) Fulde navn, </LI>  \r\n\r\n<LI>2) personnummer, </LI>  \r\n\r\n<LI>3) adresse og evt. opkrævningsadresse, </LI>  \r\n\r\n<LI>4) opstillingsdato og </LI>  \r\n\r\n<LI>5) modtagerart (sort/hvid-, farve-tv eller radio). </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Virksomheder og institutioner skal desuden  \r\n\r\n oplyse: </P>  \r\n\r\n<UL CLASS=PLAIN-LIST>  \r\n\r\n<LI>1) SE-nummer og </LI>  \r\n\r\n<LI>2) telefonnummer. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Hvis en indehaver/bruger anskaffer en modtager,  \r\n\r\n for hvilken der skal betales en anden licenssats, end indehaveren/brugeren  \r\n\r\n aktuelt betaler, skal indehaveren/brugeren foretage fornyet tilmelding efter  \r\n\r\n reglerne i stk. 1. </P>  \r\n\r\n<P CLASS=STK> <I>Stk. 4. </I> Ved tilmelding, herunder ændring af  \r\n\r\n modtagerart, kan licens for den resterende del af licensperioden reguleres  \r\n\r\n særskilt eller ved førstkommende ordinære opkrævningstermin. </P>  \r\n\r\n<P CLASS=STK> <I>Stk. 5. </I> Hvis tilmelding ikke er sket rettidigt,  \r\n\r\n beregnes efterbetaling med de licenssatser, der er gældende på det tidspunkt,  \r\n\r\n hvor licenspligten konstateres. DR-Licens kan se bort herfra ved kortvarig  \r\n\r\n forsinkelse af tilmelding. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Når opstillingen af en modtager ophører, skal  \r\n\r\n indehaveren/brugeren afmelde den, jf. § 4. </P>  \r\n\r\n<P CLASS=STK> <I>Stk. 2. </I> Ved afmeldingen skal indehaveren/brugeren  \r\n\r\n oplyse, om vedkommende fortsat har opstillet andre modtagere, f.eks. radio.  \r\n\r\n</P>  \r\n\r\n<P CLASS=STK> <I>Stk. 3. </I> Afmelding skal ske skriftligt til DR-Licens.  \r\n\r\n Afmelding har tidligst virkning fra den dag, DR-Licens modtager afmeldingen.  \r\n\r\n</P>  \r\n\r\n<P CLASS=STK> <I>Stk. 4. </I> Ved afmelding tilbagebetales for meget betalt  \r\n\r\n licens. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Tilmeldings- og afmeldingsblanketter for  \r\n\r\n husstandslicens fås på posthuse, hos radio- og fjernsynsforhandlere samt på  \r\n\r\n DR-Licens. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K2\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Husstandslicens </I> </P>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Husstandslicens betales til dækning af den  \r\n\r\n private opstilling af husstandens modtagere i: </P>  \r\n\r\n<UL CLASS=PLAIN-LIST>  \r\n\r\n<LI>1) bolig(er), </LI>  \r\n\r\n<LI>2) fritidsbolig(er), </LI>  \r\n\r\n<LI>3) biler og </LI>  \r\n\r\n<LI>4) både. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Desuden dækker husstandslicensen den private  \r\n\r\n opstilling af: </P>  \r\n\r\n<UL CLASS=PLAIN-LIST>  \r\n\r\n<LI>1) egne modtagere på arbejdspladsen, og </LI>  \r\n\r\n<LI>2) egne modtagere under midlertidigt ophold uden for hjemmet med henblik  \r\n\r\n på uddannelse på ungdoms-, efter-, kost- og højskoler eller aftjening af  \r\n\r\n værnepligt. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> En husstand omfatter licensbetaleren,  \r\n\r\n hans/hendes samlevende ægtefælle eller samlever i ægteskabslignende forhold  \r\n\r\n og deres hjemmeboende børn under 24 år, såfremt husstandens medlemmer er  \r\n\r\n tilmeldt Folkeregistret på samme adresse. </P>  \r\n\r\n<P CLASS=STK> <I>Stk. 4. </I> Beboere på plejehjem efter bistandslovens § 79,  \r\n\r\n beboere i døgninstitutioner for personer med vidtgående fysiske handicaps  \r\n\r\n efter bistandslovens § 112, beboere i beskyttede boliger, kollektiver,  \r\n\r\n bofællesskaber, kollegier og lign. betaler selvstændig husstandslicens, når  \r\n\r\n de har opstillet modtager(e) i eget rum. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Husstandslicens betales med en licens halvårligt  \r\n\r\n forud, idet der betales enten </P>  \r\n\r\n<UL CLASS=PLAIN-LIST>  \r\n\r\n<LI>1) farvefjernsynslicens, der dækker husstandens farvefjernsyn, sort/hvide  \r\n\r\n fjernsyn og radioer, eller </LI>  \r\n\r\n<LI>2) sort/hvid fjernsynslicens, der dækker husstandens sort/hvide fjernsyn  \r\n\r\n og radioer, eller </LI>  \r\n\r\n<LI>3) radiolicens, der dækker husstandens radioer. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Indtræder pligten til at betale licens i løbet  \r\n\r\n af et halvår, betales der en forholdsmæssig andel af den licens, som er nævnt  \r\n\r\n i § 2. </P>  \r\n\r\n<P> <I>Betalingsfrister</I>  </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Husstandslicens forfalder forud 1. januar og 1.  \r\n\r\n juli og skal betales senest 10. januar og 10. juli. Hvis den 10. er en  \r\n\r\n lørdag, søn- eller helligdag, kan beløbet betales den efterfølgende hverdag.  \r\n\r\n</P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Post Danmarks stempel på giroindbetalingskortet  \r\n\r\n eller kvittering fra et pengeinstitut er gyldig kvittering. Ved brug af  \r\n\r\n elektronisk betaling, f.eks. via telefon, og ved brug af egen girokonto eller  \r\n\r\n betalingsservicesystemer skal kontoen være debiteret senest på de i § 10  \r\n\r\n nævnte datoer, for at indbetaling kan anses for rettidig. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Hvis licensen betales for sent, men før  \r\n\r\n udsendelse af rykkeropkrævning, betales der en tillægsafgift, jf. § 2.  \r\n\r\n Tillægsafgiften opkræves på næste indbetalingskort. </P>  \r\n\r\n<P CLASS=STK> <I>Stk. 2. </I> Hvis licensen ikke er betalt inden tre uger  \r\n\r\n efter sidste rettidige betalingsdato, udskrives 1. rykkeropkrævning, der  \r\n\r\n omfatter licensbeløbet og to tillægsafgifter. </P>  \r\n\r\n<P CLASS=STK> <I>Stk. 3. </I> Hvis licensen ikke er betalt inden to uger  \r\n\r\n efter sidste rettidige indbetalingsdato for 1. rykkeropkrævning, udskrives 2.  \r\n\r\n rykkeropkrævning, der omfatter licensbeløbet og tre tillægsafgifter. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Hvis licensen og tillægsafgifterne stadig ikke  \r\n\r\n er betalt fuldt ud, kan DR-Licens overlade inddrivelsen af det skyldige beløb  \r\n\r\n til Kongeriget Danmarks Hypotekbank og Finansforvaltning (Hypotekbanken).  \r\n\r\n</P>  \r\n\r\n<P CLASS=STK> <I>Stk. 2. </I> DR-Licens kan endvidere sende kravet til  \r\n\r\n retslig inkasso, jf. retsplejelovens kap. 45-47 samt skatteinddrivelsesloven.  \r\n\r\n</P>  \r\n\r\n<P CLASS=STK> <I>Stk. 3. </I> DR-Licens kan til kreditoplysningsbureauer  \r\n\r\n videregive oplysninger om licensbetalere, der står i restance til DR-Licens,  \r\n\r\n når gældsforpligtelsen fremgår af en kendelse, eller der er sket en tilførsel  \r\n\r\n til fogedbogen eller lignende om gældsforpligtelsen, eventuelt i forbindelse  \r\n\r\n med afgivelse af insolvenserklæring. </P>  \r\n\r\n<P CLASS=STK> <I>Stk. 4. </I> Ved forsinket betaling påløber der renter af  \r\n\r\n såvel licens som tillægsafgift fra tidspunktet for overgang til retslig  \r\n\r\n inkasso, jf. lov om renter. Omkostningerne i forbindelse med opkrævning ved  \r\n\r\n retslig inkasso og ved inddrivelse ved Hypotekbanken påhviler skyldneren.  \r\n\r\n</P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Ved tilmelding uden for ovennævnte ordinære  \r\n\r\n forfalds- og opkrævningsterminer, jf. § 5, stk. 4, fastsætter DR-Licens  \r\n\r\n tilsvarende betalingsfrister og rykkerprocedurer. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> DR-Licens kan midlertidigt opgive opkrævningen  \r\n\r\n af en forfalden licens/tillægsafgift, når der er ringe mulighed for, at det  \r\n\r\n skyldige beløb vil blive betalt. Det samme gælder, når opkrævningen medfører  \r\n\r\n uforholdsmæssig stor administration, eller når der er et urimeligt forhold  \r\n\r\n mellem de med opkrævningen forbundne omkostninger og den opkrævede  \r\n\r\n licens/tillægsafgift. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K3\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Institutions- og erhvervslicens </I> </P>  \r\n\r\n<P>Institutionslicens </P>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Institutionslicens dækker modtagere i dag- og  \r\n\r\n undervisningsinstitutioner samt i sociale døgninstitutioner, der drives af  \r\n\r\n det offentlige eller med mindst 50 pct. offentligt tilskud til  \r\n\r\n driftsomkostningerne, og som er opstillet i disse institutioners lokaler,  \r\n\r\n køretøjer og både m.v. </P>  \r\n\r\n<P CLASS=STK> <I>Stk. 2. </I> Beboere på plejehjem og døgninstitutioner for  \r\n\r\n personer med vidtgående handicaps betaler selvstændig husstandslicens, når de  \r\n\r\n har opstillet modtager(e) i eget rum, jf. § 8, stk. 4. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Institutionslicens betales med en licens årligt  \r\n\r\n forud, idet </P>  \r\n\r\n<UL CLASS=PLAIN-LIST>  \r\n\r\n<LI>1) en farvefjernsynslicens dækker indtil 5 fjernsynsmodtagere, hvoraf  \r\n\r\n mindst en modtager er en farvefjernsynsmodtager, og indtil 5 radiomodtagere,  \r\n\r\n</LI>  \r\n\r\n<LI>2) en sort/hvid fjernsynslicens dækker indtil 5 sort/hvide  \r\n\r\n fjernsynsmodtagere og indtil 5 radiomodtagere og </LI>  \r\n\r\n<LI>3) en radiolicens dækker indtil 5 radiomodtagere. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Institutioner skal ikke til- og afmelde hver  \r\n\r\n enkelt modtager, jf. § 5. Institutioner skal hvert år indberette det antal  \r\n\r\n modtagere, der er opstillet pr. 1. januar. DR-Licens sender hvert år i 4.  \r\n\r\n kvartal indberetningsskemaer til institutionerne. Skemaerne skal være  \r\n\r\n returneret i udfyldt stand senest den 15. januar i det følgende år. </P>  \r\n\r\n<P CLASS=STK> <I>Stk. 2. </I> Licens for et kalenderår beregnes på grundlag  \r\n\r\n af det pr. 1. januar opstillede antal modtagere. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Institutioner skal ikke betale licens for  \r\n\r\n modtagere, som er plomberede. Plombering skal ske i overensstemmelse med  \r\n\r\n retningslinier fra DR-Licens. </P>  \r\n\r\n<P> <I>Erhvervslicens</I>  </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Erhvervslicens dækker modtagere i private og  \r\n\r\n offentlige virksomheder/institutioner, og som er opstillet i disses lokaler,  \r\n\r\n køretøjer, både m.v. </P>  \r\n\r\n<P CLASS=STK> <I>Stk. 2. </I> Erhvervslicens betales ligeledes for modtagere  \r\n\r\n f.eks. i: </P>  \r\n\r\n<UL CLASS=PLAIN-LIST>  \r\n\r\n<LI>1) hoteller, </LI>  \r\n\r\n<LI>2) kursus- og feriecentre, </LI>  \r\n\r\n<LI>3) udlejningssommerhuse og </LI>  \r\n\r\n<LI>4) ferieboliger solgt på time share basis, uanset om den individuelle  \r\n\r\n bruger betaler særskilt husstandslicens, jf. § 8. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Erhvervslicens betales for modtagere, der er  \r\n\r\n opstillet af virksomheder/institutioner i gæsteboliger og lign., der  \r\n\r\n vederlagsfrit stilles til rådighed til midlertidigt ophold. DR-Licens kan  \r\n\r\n forlange dokumentation herfor. </P>  \r\n\r\n<P CLASS=STK> <I>Stk. 4. </I> Erhvervslicens betales for modtagere i  \r\n\r\n fællesrum i beskyttede boliger, kollektiver, bofællesskaber, kollegier og  \r\n\r\n lign. under forudsætning af, at mindst en af beboerne betaler husstandslicens  \r\n\r\n efter § 8, stk. 4. Er det ikke tilfældet, betales husstandslicens for  \r\n\r\n modtageren. </P>  \r\n\r\n</DIV>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Erhvervslicens betales med en licens årligt  \r\n\r\n forud, idet </P>  \r\n\r\n<UL CLASS=PLAIN-LIST>  \r\n\r\n<LI>1) en farvefjernsynslicens dækker indtil 5 fjernsynsmodtagere, hvoraf  \r\n\r\n mindst en modtager er en farvefjernsynsmodtager, og indtil 5 radiomodtagere,  \r\n\r\n såfremt alle modtagere står i samme rum, </LI>  \r\n\r\n<LI>2) en sort/hvid fjernsynslicens dækker indtil 5 sort/hvide  \r\n\r\n fjernsynsmodtagere og indtil 5 radiomodtagere, såfremt alle modtagere står i  \r\n\r\n samme rum og </LI>  \r\n\r\n<LI>3) en radiolicens dækker indtil 5 radiomodtagere i samme rum. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Indtræder pligten til at betale licens i løbet  \r\n\r\n af året, betales en forholdsmæssig andel af den licens, som er nævnt i § 2.  \r\n\r\n</P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Fritaget for licens og for tilmelding i henhold  \r\n\r\n til § 5 er: </P>  \r\n\r\n<UL CLASS=PLAIN-LIST>  \r\n\r\n<LI>1) modtagere hos radio- og fjernsynsforhandlere til brug ved salg,  \r\n\r\n demonstration og udlejning af radio- og fjernsynsmodtagere, </LI>  \r\n\r\n<LI>2) modtagere i firmaer, hvis hovedvirksomhed er udlejning af radio- og  \r\n\r\n fjernsynsmodtagere, </LI>  \r\n\r\n<LI>3) modtagere til brug ved produktion og reparation af radio- og  \r\n\r\n fjernsynsudstyr samt produktion af programmer og kopier heraf, </LI>  \r\n\r\n<LI>4) modtagere i diplomatiske og udsendte konsulære repræsentationer, </LI>  \r\n\r\n<LI>5) modtagere i internationale organisationer, med hvilke der er indgået  \r\n\r\n en værtsaftale med Danmark, </LI>  \r\n\r\n<LI>6) radiomodtagere i høreværn, </LI>  \r\n\r\n<LI>7) modtagere til operativ brug under Forsvarsministeriet, </LI>  \r\n\r\n<LI>8) modtagere til operativ brug under redningsberedskabet og </LI>  \r\n\r\n<LI>9) radiomodtagere i offentlige myndigheders beredskabslagre og lign.  \r\n\r\n</LI>  \r\n\r\n</UL>  \r\n\r\n<P> <I>Betalingsfrister</I>  </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Institutions- og erhvervslicens for et  \r\n\r\n kalenderår forfalder til betaling 1. april og skal betales senest 10. april.  \r\n\r\n Hvis sidste rettidige betalingsdato er en lørdag, søn- eller helligdag, kan  \r\n\r\n beløbet betales den efterfølgende hverdag. Hvis licensen betales for sent,  \r\n\r\n betales tillægsafgift for hvert enkelt licensbeløb efter reglerne i § 12.  \r\n\r\n Tillægsafgifterne kan opkræves løbende. §§ 11, 13 og 15 finder tilsvarende  \r\n\r\n anvendelse på institutions- og erhvervslicens, § 14 tillige på  \r\n\r\n erhvervslicens. </P>  \r\n\r\n<P CLASS=STK> <I>Stk. 2. </I> Licensbeløb på over 50.000 kr. kan efter  \r\n\r\n anmodning betales i to rater: Første gang med forfaldsdag 1. april med 10.  \r\n\r\n april som sidste betalingsdag og anden gang 1. juli med 10. juli som sidste  \r\n\r\n betalingsdag. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K4\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Licensnedsættelser og -fritagelser </I>  \r\n\r\n</P>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> DR-Licens kan efter ansøgning bevilge  \r\n\r\n pensionister fritagelse for radiolicens og nedsættelse til halv  \r\n\r\n fjernsynslicens, hvis pensionisten vil kunne modtage fuldt personligt tillæg  \r\n\r\n efter § 17, stk. 1, i lov om social pension. </P>  \r\n\r\n<P CLASS=STK> <I>Stk. 2. </I> Fritagelsen/nedsættelsen bortfalder, såfremt  \r\n\r\n den i stk. 1 stillede betingelse ikke længere er opfyldt. Pensionisten har  \r\n\r\n pligt til at give DR-Licens meddelelse herom. </P>  \r\n\r\n<P CLASS=STK> <I>Stk. 3. </I> Skema til ansøgning om fritagelse/nedsættelse  \r\n\r\n fås hos DR-Licens og i ansøgerens kommune. </P>  \r\n\r\n</DIV>  \r\n\r\n<A NAME=\"P25\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> DR-Licens kan efter ansøgning bevilge blinde og  \r\n\r\n stærkt svagtseende personer, der bor alene, fritagelse for fjernsynslicens.  \r\n\r\n Disse personer betaler i stedet radiolicens. Ved blinde og stærkt svagtseende  \r\n\r\n forstås personer, som opfylder betingelserne for at kunne opnå bistandstillæg  \r\n\r\n i henhold til § 16 i lov om social pension. </P>  \r\n\r\n</DIV>  \r\n\r\n<A NAME=\"P26\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Fritaget for licens er modtagere, der er  \r\n\r\n opstillet til privat brug af diplomatiske eller udsendte konsulære  \r\n\r\n repræsentationers egne statsborgere samt sådanne udenlandske statsborgere,  \r\n\r\n der er tilknyttet internationale organisationer, med hvilke der er indgået en  \r\n\r\n værtsaftale med Danmark. </P>  \r\n\r\n<P CLASS=STK> <I>Stk. 2. </I> Det er en betingelse for fritagelse efter stk.  \r\n\r\n 1, at vedkommende udenlandske statsborger ikke er registreret i  \r\n\r\n Folkeregistret/CPR. </P>  \r\n\r\n<P CLASS=STK> <I>Stk. 3. </I> DR-Licens kan forlange dokumentation for  \r\n\r\n statsborgerskab og ansættelsesforhold. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K5\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Oplysningspligt og bødebestemmelser </I>  \r\n\r\n</P>  \r\n\r\n<A NAME=\"P27\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Virksomheder, der sælger/udlejer radio- og  \r\n\r\n fjernsynsmodtagere, herunder auktionsledere og auktionsholdere, skal give  \r\n\r\n DR-Licens oplysning om fulde navn og adresse på hver enkelt køber eller lejer  \r\n\r\n samt dato for salget/udlejningen. Meddelelse om månedens salg/udlejning skal  \r\n\r\n indsendes inden udgangen af den følgende måned. </P>  \r\n\r\n<P CLASS=STK> <I>Stk. 2. </I> Der skal ikke gives oplysning om salg/udlejning  \r\n\r\n af radiomodtagere, hvis værdi ikke overstiger 2.500 kr. </P>  \r\n\r\n</DIV>  \r\n\r\n<A NAME=\"P28\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Det straffes med bøde efter § 76 i lov om  \r\n\r\n radio- og fjernsynsvirksomhed, hvis pligten til at indberette opstilling,  \r\n\r\n salg eller lejemål efter §§ 5, 18 og 27 ikke opfyldes. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K6\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelses- og overgangsbestemmelser  \r\n\r\n</I> </P>  \r\n\r\n<A NAME=\"P29\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Bekendtgørelsen træder i kraft den 1. januar  \r\n\r\n 1997. </P>  \r\n\r\n<P CLASS=STK> <I>Stk. 2. </I> Reglerne i §§ 12-15, jf. § 23, gælder også for  \r\n\r\n fordringer, der er forfaldne før 1. januar 1997. </P>  \r\n\r\n</DIV>  \r\n\r\n<A NAME=\"P30\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Licens og tillægsafgift jf. § 2, er fastsat af  \r\n\r\n kulturministeren og tiltrådt af Finansudvalget, jf. Akt 80 4/12 1996. </P>  \r\n\r\n</DIV>  \r\n\r\n<A NAME=\"P31\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Bekendtgørelse nr. 15 af 11. januar 1995 om  \r\n\r\n radio- og fjernsynslicens ophæves. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kulturministeriet, den 17. december 1996  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jytte Hilden </P>  \r\n\r\n<P CLASS=MINISTER ALIGN=RIGHT>/ Lars M. Banke </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/12/1996"
        },
        {
            "displayName": "Accession",
            "displayValue": "B19960118705"
        },
        {
            "displayName": "Entydig dokumentidentifikation",
            "displayValue": "CM042734"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "22/12/2000"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1187"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "17/12/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 96:001.J/8500-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}