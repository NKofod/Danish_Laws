{
    "id": 69636,
    "title": "Vejledning til bekendtgørelse om aktiveringsordning ved service til ældre og dagpasning af børn (arbejdsløshedskassernes forpligtelser, de dagpengemæssige konsekvenser m.v.) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 62 af 28/04/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om  \r\n\r\n aktiveringsordning ved service til ældre og dagpasning af børn  \r\n\r\n (arbejdsløshedskassernes forpligtelser, de dagpengemæssige konsekvenser m.v.)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> <I>Til § 1</I>  </P>  \r\n\r\n<P>Ved lov nr. 480 af 24. juni 1992 blev der skabt mulighed for, at  \r\n\r\n kommunerne ved hel eller delvis finansiering af arbejdsløshedsdagpenge kan  \r\n\r\n beskæftige ledige hjemmehjælpere og sygehjælpere samt ledige pædagoger og  \r\n\r\n pædagogmedhjælpere i en aktiveringsperiode af maksimalt 12 måneders varighed.  \r\n\r\n Aktiveringsordningen er midlertidig og gælder i perioden fra den 1. september  \r\n\r\n 1992 og indtil den 1. januar 1994. </P>  \r\n\r\n<P>For at udvide og styrke den allerede iværksatte aktiveringsordning inden  \r\n\r\n for ældre-, dagpleje- og daginstitutionsområdet er ordningen ændret ved lov  \r\n\r\n nr. 210 af 28. april 1993 på nedenfor nævnte områder. </P>  \r\n\r\n<P>Inden for ældreområdet udvides ordningen, således at samtlige områder  \r\n\r\n inden for den kommunale ældreservice bliver omfattet, ligesom personkredsen,  \r\n\r\n som kan komme i beskæftigelse inden for ældreområdet, udvides betydeligt.  \r\n\r\n</P>  \r\n\r\n<P>Herudover ændres fremgangsmåden ved fastsættelse af det ugentlige antal  \r\n\r\n arbejdstimer i ordningen, således at det sikres, at det <I>udbetalte</I>  \r\n\r\n vederlag pr. uge svarer til den lediges arbejdsløshedsdagpenge. De aktiverede  \r\n\r\n vil fremover modtage vederlag under sygdom, barsel, graviditet og adoption,  \r\n\r\n svarende til sædvanlig dækning ifølge overenskomst eller det sædvanlige for  \r\n\r\n tilsvarende arbejde. Endelig nedsættes ledighedskravet til 4 uger inden for  \r\n\r\n de seneste 26 uger. </P>  \r\n\r\n<P> <I>Ad stk. 2</I>  </P>  \r\n\r\n<P>Da alle personalegrupper, uanset uddannelse, har mulighed for at blive  \r\n\r\n omfattet af ordningen inden for ældreområdet, kan kommunen tilbyde en  \r\n\r\n introduktionsperiode af nogle ugers varighed, der medregnes under ordningen.  \r\n\r\n</P>  \r\n\r\n<P> <I>Ad stk. 3 og 4</I>  </P>  \r\n\r\n<P>Direktoratet overfører på grundlag af kassens oplysninger efter  \r\n\r\n bekendtgørelsens § 6 månedsvis et beløb til beskæftigelseskommunen og  \r\n\r\n Indenrigsministeriet, der svarer til det beløb, som medlemmet før  \r\n\r\n indeholdelse af A-skat ville være berettiget til at modtage i dagpenge. </P>  \r\n\r\n<P>Fordelingen af det overførte beløb sker for personer, som er beskæftiget i  \r\n\r\n kommunens ældreservice, med 80 pct. til kommunen og 20 pct. til  \r\n\r\n Indenrigsministeriet, mens fordelingen for pædagoger og pædagogmedhjælpere  \r\n\r\n sker med 60 pct. til kommunen og 40 pct. til Indenrigsministeriet. </P>  \r\n\r\n<P> <I>Ad stk. 5</I>  </P>  \r\n\r\n<P>Modtager medlemmet sædvanlig aflønning efter stk. 6 under sygdom, barsel,  \r\n\r\n graviditet og adoption, sker der ligeledes overførsel efter stk. 3 og 4, i  \r\n\r\n det omfang kommunen ikke modtager refusion efter lov om dagpenge ved sygdom  \r\n\r\n eller fødsel. Der skal således ikke ske overførsel under barsel, graviditet  \r\n\r\n og adoption i de perioder, hvor staten yder refusion til kommunen i henhold  \r\n\r\n til lov om dagpenge ved sygdom eller fødsel. </P>  \r\n\r\n<P>Der henvises til vejledningen til § 9, stk. 1, hvorefter kassen altid skal  \r\n\r\n foretage fradrag for sygdom, barsel m.v. i tilfælde, hvor der ikke er  \r\n\r\n modtaget erklæring fra kommunen om andet, jf. bilag C. </P>  \r\n\r\n<P> <I>Ad stk. 6</I>  </P>  \r\n\r\n<P>Antallet af ugentlige arbejdstimer fastsættes således, at det vederlag,  \r\n\r\n som <I>udbetales</I> til medlemmet, svarer til de dagpenge, som medlemmet før  \r\n\r\n indeholdelse af A-skat ville være berettiget til på tiltrædelsestidspunktet,  \r\n\r\n dog mindst 30 timer pr. uge. Timetallet fremkommer ved at dividere medlemmets  \r\n\r\n dagpengesats med det beløb, medlemmet ville være blevet aflønnet med i  \r\n\r\n henhold til overenskomst. Herudover indbetaler kommunen såvel arbejdsgivers  \r\n\r\n som arbejdstagers bidrag til Arbejdsmarkedsuddannelsesfond, Arbejdsmarkedets  \r\n\r\n Tillægspension, Arbejdsgivernes Elevrefusion, feriepenge og pensionsordninger  \r\n\r\n o.lign. </P>  \r\n\r\n<P>Eksempel: Et medlem, der har en dagpengesats på 425 kroner, ansættes i  \r\n\r\n aktiveringsordningen. Den overenskomstmæssige timeløn for det arbejde, som  \r\n\r\n medlemmet skal udføre, er 79,69 kroner. Den omregnede beskæftigelse vil i  \r\n\r\n dette tilfælde udgøre 32 arbejdstimer pr. uge, som er beregnet efter følgende  \r\n\r\n formel: </P>  \r\n\r\n<P>Dagpengesats x 6 det ugentlige antal </P>  \r\n\r\n<P>------------------ = arbejdstimer, som </P>  \r\n\r\n<P>overenskomstmæssig kommunen modtager løn refusion for </P>  \r\n\r\n<P>I det omfang det er sædvanligt inden for det enkelte overenskomstområde,  \r\n\r\n at arbejdstiden varierer, vil kravet om mindst 30 arbejdstimer om ugen kunne  \r\n\r\n opfyldes, hvis beskæftigelsen i gennemsnit mindst udgør dette timetal.  \r\n\r\n Kommunen kan på samme vilkår vælge et højere ugentligt timetal, end svarende  \r\n\r\n til dagpengeydelsen, mod selv at afholde udgifterne ved ekstra arbejdstimer.  \r\n\r\n</P>  \r\n\r\n<P> <I>Til § 2</I>  </P>  \r\n\r\n<P>Der er i relation til arbejdsløshedsforsikringen fastsat følgende  \r\n\r\n betingelser for deltagelse i ordningen: </P>  \r\n\r\n<UL CLASS=PLAIN-LIST>  \r\n\r\n<LI>1) Medlemmet skal være fuldtidsforsikret medlem af en anerkendt  \r\n\r\n arbejdsløshedskasse. </LI>  \r\n\r\n<LI>2) Medlemmet skal være ledigt og dagpengeberettiget. Det betyder, at  \r\n\r\n medlemmet skal opfylde arbejdsløshedsforsikringslovens betingelser for ret  \r\n\r\n til at modtage dagpenge samt være tilmeldt Arbejdsformidlingen som  \r\n\r\n arbejdssøgende. </LI>  \r\n\r\n<LI>3) Medlemmet skal være dagpengeberettiget i hele aktiveringsperioden.  \r\n\r\n Medlemmet vil således kun kunne deltage i ordningen, så længe betingelserne i  \r\n\r\n nr. 2 er opfyldt, jf. dog bekendtgørelsens § 11, sidste pkt. </LI>  \r\n\r\n<LI>4) Medlemmet skal sammenlagt have mindst 4 ugers forudgående ledighed  \r\n\r\n inden for de seneste 26 uger. Ved opgørelsen heraf medregnes kun timer, for  \r\n\r\n hvilke der er udbetalt dagpenge, herunder feriedagpenge i en  \r\n\r\n ledighedsperiode. </LI>  \r\n\r\n</UL>  \r\n\r\n<P>Ledige timer forud for den 1. september 1992 kan medregnes ved opgørelsen  \r\n\r\n af ledighedskravet. </P>  \r\n\r\n<P>Beskæftigelse i aktiveringsordningen kan ikke indgå i opgørelsen af  \r\n\r\n ledighedskravet. </P>  \r\n\r\n<P>26-ugers-perioden kan ikke forlænges med &#187;døde perioder&#171;,  \r\n\r\n bortset fra barselsorlov. </P>  \r\n\r\n<P> <I>Til § 3</I>  </P>  \r\n\r\n<P>Vedrørende opgørelsen af ledighedskravet henvises til bekendtgørelsens §  \r\n\r\n 2. </P>  \r\n\r\n<P> <I>Til § 4</I>  </P>  \r\n\r\n<P>Kassens pligt til at informere om mulighederne for beskæftigelse i  \r\n\r\n aktiveringsordningen omfatter både medlemmer, som er ledige ved  \r\n\r\n bekendtgørelsens ikrafttræden, og medlemmer, der senere bliver ledige.  \r\n\r\n Informationen bør gives dels skriftligt dels i forbindelse med de  \r\n\r\n obligatoriske § 65-samtaler i kassen. </P>  \r\n\r\n<P>Der henvises i øvrigt til direktoratets bekendtgørelse om en  \r\n\r\n arbejdsløshedskasses vejledningspligt over for sine medlemmer. </P>  \r\n\r\n<P> <I>Til § 5</I>  </P>  \r\n\r\n<P>Direktoratets godkendte skema til brug for kassens oplysninger er optrykt  \r\n\r\n som bilag A til denne vejledning. </P>  \r\n\r\n<P>Direktoratet kan godkende andre skemaer, der er udarbejdet af kassen. </P>  \r\n\r\n<P> <I>Til § 6</I>  </P>  \r\n\r\n<P>Oplysningskortene følger tidsterminerne for dagpengekort i kasser, hvor  \r\n\r\n indsendelse af dagpengekort sker månedsvis. Kassen skal på grundlag af  \r\n\r\n medlemmets oplysninger på kortet opgøre, hvor meget medlemmet ville have  \r\n\r\n været berettiget til at modtage i dagpenge i perioden, hvis medlemmet ikke  \r\n\r\n havde deltaget i aktiveringsordningen. </P>  \r\n\r\n<P>Vedrørende opgørelsen af størrelsen af medlemmets dagpenge henvises til  \r\n\r\n vejledningen til bekendtgørelsens § 9. </P>  \r\n\r\n<P>Kassens meddelelse til direktoratet skal angive størrelsen af det  \r\n\r\n dagpengebeløb (bruttobeløbet), som medlemmet ville have været berettiget til  \r\n\r\n i den periode, som oplysningskortet dækker. Endvidere skal  \r\n\r\n arbejdsløshedskassen angive medlemmets dagpengesats. </P>  \r\n\r\n<P>Til brug for kassernes oplysninger til direktoratet, kan skemaet, der er  \r\n\r\n optrykt som bilag B til denne vejledning, anvendes. </P>  \r\n\r\n<P>Hvis kassen ønsker at overføre oplysningerne via EDB, skal dette ske efter  \r\n\r\n nærmere retningslinjer herom fra direktoratet. </P>  \r\n\r\n<P> <I>Til § 7</I>  </P>  \r\n\r\n<P>Kassen skal til direktoratet videregive oplysning om den dato for  \r\n\r\n medlemmets indtræden i aktiveringsordningen, som kommunen er forpligtet til  \r\n\r\n at underrette kassen om i medfør af § 4 i lov om aktiveringsordning ved  \r\n\r\n service til ældre og dagpasning af børn. Kassen skal endvidere oplyse datoen  \r\n\r\n for beskæftigelsens ophør ved indsendelse af oplysninger for den sidste  \r\n\r\n udbetalingsperiode. </P>  \r\n\r\n<P> <I>Til § 8</I>  </P>  \r\n\r\n<P>Indtræffer der, eller konstaterer kassen i aktiveringsperioden forhold,  \r\n\r\n som medfører, at medlemmets dagpengeret <I>bortfalder, eller at  \r\n\r\n dagpengeudbetalingerne ville være blevet indstillet,</I> har kassen pligt til  \r\n\r\n straks at give besked herom til den kommune, hvor medlemmet er beskæftiget  \r\n\r\n efter aktiveringsordningen. </P>  \r\n\r\n<P>Af kassens meddelelse til kommunen skal det fremgå, hvor længe  \r\n\r\n dagpengeretten er bortfaldet. Meddelelsen skal gives, så snart kassen kan  \r\n\r\n træffe afgørelse i sagen. I sager hvor kassen har vurderet, at medlemmet har  \r\n\r\n handlet svigagtigt, skal kassen dog meddele kommunen, hvad kassen agter at  \r\n\r\n indstille til direktoratet vedrørende sanktion og ikke afvente afsendelse af  \r\n\r\n indstillingen eller afgørelsen herom. </P>  \r\n\r\n<P>Ved dagpengerettens bortfald som følge af kontingentrestance skal  \r\n\r\n meddelelsen gives, når kassen har truffet afgørelse om slettelse i medfør af  \r\n\r\n arbejdsløshedsforsikringslovens § 78, stk. 2. </P>  \r\n\r\n<P> <I>Til § 9 </I></P>  \r\n\r\n<P>Ad stk. 1 </P>  \r\n\r\n<P>Arbejde i aktiveringsordningen omfatter dels det omregnede, ugentlige  \r\n\r\n timetal, som kommunen får refusion for, jf. vejledningen til § 1, stk. 6,  \r\n\r\n dels arbejdstimer i jobbet hos kommunen, som ligger ud over det omregnede  \r\n\r\n antal arbejdstimer. Arbejde i aktiveringsordningen medfører ikke fradrag i  \r\n\r\n det overførte beløb. </P>  \r\n\r\n<P>Herudover skal der ikke ske fradrag for fraværsperioder som følge af  \r\n\r\n sygdom, graviditet, barsel og adoption, hvis medlemmet modtager løn i henhold  \r\n\r\n til overenskomst eller med det sædvanlige ved tilsvarende arbejde fra  \r\n\r\n kommunen, jf. § 1, stk. 5. Der skal dog ske fradrag i de perioder, hvor  \r\n\r\n staten yder kommunen refusion i henhold til lov om dagpenge ved sygdom eller  \r\n\r\n fødsel. </P>  \r\n\r\n<P>Kommunerne vil blive pålagt at sende en erklæring til kassen i tilfælde,  \r\n\r\n hvor der under sygdom og barsel ikke modtages refusion efter  \r\n\r\n sygedagpengeloven, dvs. i de tilfælde, hvor kasserne ikke skal foretage  \r\n\r\n fradrag. Kasserne skal altså altid foretage et fradrag for sygdom og barsel  \r\n\r\n mv. i tilfælde, hvor der ikke er modtaget en erklæring fra kommunen om andet.  \r\n\r\n</P>  \r\n\r\n<P>Der skal endvidere ikke ske fradrag i det overførte beløb for de første 7  \r\n\r\n timers arbejde/indtægt, som ligger ud over beskæftigelse i  \r\n\r\n aktiveringsordningen. </P>  \r\n\r\n<P> <I>Ad stk. 2</I>  </P>  \r\n\r\n<P>Når et medlem, som deltager i aktiveringsordningen, har andet arbejde  \r\n\r\n og/eller indtægter, der ligger ud over de første 7 timer, skal der ske  \r\n\r\n fradrag efter samme regler, som gælder for nedsættelse af  \r\n\r\n arbejdsløshedsdagpenge. </P>  \r\n\r\n<P>Der henvises til direktoratets bekendtgørelse om arbejdes og indtægters  \r\n\r\n betydning for arbejdsløshedsdagpengenes størrelse. </P>  \r\n\r\n<P>Fradraget foretages efter reglerne i direktoratets bekendtgørelse om  \r\n\r\n supplerende dagpenge. Dog finder reglerne om tidsbegrænsning for supplerende  \r\n\r\n dagpenge, udbetaling af supplerende dagpenge med dimittendsats,  \r\n\r\n mindsteudbetalingsreglen, reglerne om udbetaling af dagpenge for  \r\n\r\n søgnehelligdage og reglerne om arbejdsfordeling ikke anvendelse for  \r\n\r\n medlemmer, som deltager i aktiveringsordningen. </P>  \r\n\r\n<P>Vedrørende fradrag m.v. for medlemmer, som i aktiveringsperioden udøver  \r\n\r\n selvstændig virksomhed som bibeskæftigelse, henvises til direktoratets  \r\n\r\n bekendtgørelse om retten til arbejdsløshedsdagpenge for medlemmer, som under  \r\n\r\n ledighed har bibeskæftigelse ved selvstændig virksomhed. </P>  \r\n\r\n<P> <I>Ad stk. 3</I>  </P>  \r\n\r\n<P>Der henvises til direktoratets bekendtgørelse om overførsel af  \r\n\r\n overskydende timer. </P>  \r\n\r\n<P> <I>Til § 10</I>  </P>  \r\n\r\n<P>Medlemmet har i aktiveringsperioden den samme oplysningspligt over for  \r\n\r\n kassen som i tilfælde af almindelig ledighed. </P>  \r\n\r\n<P> <I>Til § 11</I>  </P>  \r\n\r\n<P>Medlemmet skal opfylde rådighedsforpligtelsen, jf. direktoratets  \r\n\r\n bekendtgørelse om et arbejdsløshedskassemedlems rådighedsforpligtelse og  \r\n\r\n konsekvenserne af selvforskyldt ledighed, med undtagelse af pligten til at  \r\n\r\n være aktivt arbejdssøgende. </P>  \r\n\r\n<P>Medlemmet skal således bl.a. være tilmeldt Arbejdsformidlingen og skal med  \r\n\r\n dags varsel kunne overtage formidlet arbejde. </P>  \r\n\r\n<P>Der stilles ikke krav om frigørelsesattest vedrørende beskæftigelse i  \r\n\r\n aktiveringsordningen. Har medlemmet anden beskæftigelse end i  \r\n\r\n aktiveringsordningen, gælder der de almindelige regler om frigørelsesattest.  \r\n\r\n</P>  \r\n\r\n<P> <I>Til § 12</I>  </P>  \r\n\r\n<P>Et medlem får ikke karantæne for afslag på deltagelse i  \r\n\r\n aktiveringsordningen. Tilsvarende gælder ved ophør i aktiveringsordningen.  \r\n\r\n</P>  \r\n\r\n<P> <I>Til § 13</I>  </P>  \r\n\r\n<P>Beskæftigelse i aktiveringsordningen, jf. vejledningen til  \r\n\r\n bekendtgørelsens § 9, stk. 1, medregnes i medfør af  \r\n\r\n arbejdsløshedsforsikringslovens § 97 b, stk. 2, ikke ved beregningen af, om  \r\n\r\n medlemmet opfylder arbejdskravet i lovens § 55, stk. 1. Beskæftigelsen  \r\n\r\n betragtes således som ledighed i relation til arbejdsløshedsforsikringsloven.  \r\n\r\n</P>  \r\n\r\n<P>Derimod vil afholdelse af egen optjent ferie med feriegodtgørelse under  \r\n\r\n ordningen kunne medregnes til opfyldelse af arbejdskravet i § 55, stk. 1.  \r\n\r\n</P>  \r\n\r\n<P>Fraværsperioder som følge af sygdom, barsel, graviditet og adoption, jf. §  \r\n\r\n 1, stk. 5, anses for død periode efter reglerne i Direktoratet for  \r\n\r\n Arbejdsløshedsforsikringens bekendtgørelse om beregning af arbejdskravet i  \r\n\r\n henhold til § 55, stk. 1. </P>  \r\n\r\n<P>Lønarbejde, der ligger uden for beskæftigelsen i aktiveringsordningen,  \r\n\r\n medregnes til opfyldelsen af arbejdskravet. Dette gælder også de første 7  \r\n\r\n timer, som ikke medfører fradrag i dagpengene, herunder et eventuelt  \r\n\r\n merarbejde ved kommunen, jf. bekendtgørelsens § 9, stk. 1. Det forudsættes  \r\n\r\n dog, at de almindelige betingelser for, at beskæftigelse kan betragtes som  \r\n\r\n lønarbejde, er opfyldt. Der henvises til bekendtgørelse om beregning af  \r\n\r\n arbejdskravet (26-ugers-reglen) i henhold til § 55 i lov om arbejdsformidling  \r\n\r\n og arbejdsløshedsforsikring m.v. med tilhørende vejledning. </P>  \r\n\r\n<P>Perioden under aktiveringsordningen medregnes ikke til ledighedskravet for  \r\n\r\n afholdelse af vejledningssamtaler, jf. arbejdsløshedsforsikringslovens § 65,  \r\n\r\n og efterfølgende systematiske rådighedsvurderinger. </P>  \r\n\r\n<P>Andre konsekvenser af, at beskæftigelse i aktiveringsordningen betragtes  \r\n\r\n som ledighed, er, at beskæftigelsen ikke vil kunne danne grundlag for ny  \r\n\r\n dagpengeberegning. Vedrørende pligten om at stå til rådighed for  \r\n\r\n arbejdsmarkedet henvises til vejledningen til bekendtgørelsens § 11. </P>  \r\n\r\n<P> <I>Ad stk. 2</I>  </P>  \r\n\r\n<P>Selv om beskæftigelse i aktiveringsordningen betragtes som ledighed i  \r\n\r\n relation til arbejdsløshedsforsikringsloven, skal medlemmer, der beskæftiges  \r\n\r\n i aktiveringsordningen, overflyttes til en arbejdsløshedskasse, hvis faglige  \r\n\r\n område omfatter det pågældende arbejde. </P>  \r\n\r\n<P>Overflytningen skal ske efter de almindelige regler i  \r\n\r\n overflytningsbekendtgørelsen. Det betyder, at der også kan ske  \r\n\r\n tilbageflytning til den hidtidige arbejdsløshedskasse efter beskæftigelsens  \r\n\r\n ophør. </P>  \r\n\r\n<P> <I>Til § 14 </I></P>  \r\n\r\n<P>Ad stk. 1 </P>  \r\n\r\n<P>Medlemmet kan under deltagelse i aktiveringsordningen få udbetalt  \r\n\r\n feriedagpenge efter de regler, der gælder for medlemmer i beskæftigelse, jf.  \r\n\r\n direktoratets bekendtgørelse om feriedagpenge. </P>  \r\n\r\n<P>Med hensyn til feriens placering er det arbejdsgiveren, der efter aftale  \r\n\r\n med medlemmet fastsætter, hvornår ferien skal holdes inden for ferielovens  \r\n\r\n rammer. Medlemmet, der skal være tilmeldt Arbejdsformidlingen, skal senest 14  \r\n\r\n dage før feriens afholdelse give Arbejdsformidlingen meddelelse om  \r\n\r\n ferietidspunktet. </P>  \r\n\r\n<P> <I>Ad stk. 2</I>  </P>  \r\n\r\n<P>Hvis et medlem vælger at modtage dagpenge i den kollektive  \r\n\r\n ferielukningsperiode, skal medlemmet opfylde de almindelige betingelser for  \r\n\r\n at få dagpenge. Medlemmet skal i perioden for eksempel udfylde dagpengekort,  \r\n\r\n være tilmeldt Arbejdsformidlingen og stå til rådighed for arbejdsmarkedet -  \r\n\r\n herunder være aktivt arbejdssøgende. </P>  \r\n\r\n<P> <I>Ad stk. 3</I>  </P>  \r\n\r\n<P>Et medlem optjener under beskæftigelse i aktiveringsordningen ret til  \r\n\r\n ferie med feriegodtgørelse eller løn. Der skal derfor ved en senere  \r\n\r\n feriedagpengeberegning ske fradrag for medlemmets egen optjente ferie i  \r\n\r\n aktiveringsordningen efter de almindelige regler herom. </P>  \r\n\r\n<P> <I>Til § 15</I>  </P>  \r\n\r\n<P>De almindelige regler i arbejdsløshedsforsikringsloven om medlemmers  \r\n\r\n oplysningspligt, tilbagebetaling og sanktion finder tilsvarende anvendelse.  \r\n\r\n</P>  \r\n\r\n<P> <B>Øvrige vejledende bemærkninger </B></P>  \r\n\r\n<P CLASS=PUNKT> <B>1.</B> Første ledighedsdag </P>  \r\n\r\n<P>Direktoratets bekendtgørelse om arbejdsgiverens betaling af  \r\n\r\n dagpengegodtgørelse for 1. ledighedsdag, jf. arbejdsløshedsforiskringslovens  \r\n\r\n § 84, finder ikke anvendelse ved ophør med beskæftigelse i  \r\n\r\n aktiveringsordningen. </P>  \r\n\r\n<P CLASS=PUNKT> <B>2.</B> Dagpengeret </P>  \r\n\r\n<P>Et medlem, som har deltaget i aktiveringsordningen, genindtræder  \r\n\r\n umiddelbart i retten til at modtage dagpenge ved aktiveringsperiodens udløb,  \r\n\r\n hvis medlemmet i øvrigt opfylder de almindelige betingelser for at være  \r\n\r\n dagpengeberettiget, jf. vejledningen til § 2, nr. 3. Mindsteudbetalingsreglen  \r\n\r\n finder ikke anvendelse. </P>  \r\n\r\n<P CLASS=PUNKT> <B>3.</B> Arbejdstilbud, ventedagpenge og godtgørelse </P>  \r\n\r\n<P>Et medlem, som har været i beskæftigelse i aktiveringsordningen før 1.  \r\n\r\n arbejdstilbud, har ret til at få et arbejdstilbud, selv om dette som følge af  \r\n\r\n deltagelsen i ordningen først kan afgives efter, at medlemmets dagpengeret  \r\n\r\n efter arbejdsløshedsforsikringslovens § 55, stk. 1, er udløbet. Medlemmet vil  \r\n\r\n dog ikke være berettiget til at modtage dagpenge efter dagpengerettens udløb  \r\n\r\n efter lovens § 55, stk. 1, men vil efter anmodning være berettiget til at  \r\n\r\n modtage en godtgørelse fra amtskommunen, jf. § 3, stk. 5, i lov om  \r\n\r\n arbejdstilbud til ledige, indtil et rimeligt arbejdstilbud påbegyndes eller  \r\n\r\n afslås. </P>  \r\n\r\n<P>Pr. 1. januar 1993 blev arbejdstilbudslovens § 1, stk. 4, ændres således,  \r\n\r\n at det nu er bestemt, at ledige - uanset bestemmelsen i § 1, stk. 3 - har ret  \r\n\r\n til et 2. arbejdstilbud. Ændringen berører ikke retten til ventedagpenge  \r\n\r\n efter arbejdsløshedsforsikringslovens § 55, stk. 3. Dette betyder, at  \r\n\r\n medlemmer, der har ret til et 2. arbejdstilbud efter arbejdstilbudslovens §  \r\n\r\n 1, stk. 4, er berettiget til ventedagpenge, indtil arbejdstilbuddet  \r\n\r\n påbegyndes eller afslås, hvis de i venteperioden ikke længere opfylder  \r\n\r\n arbejdskravet i arbejdsløshedsforsikringslovens § 55, stk. 1. </P>  \r\n\r\n<P>Et medlem, der er omfattet af aktiveringsordning ved service til ældre og  \r\n\r\n dagpasning af børn, bevarer rettigheder og pligter ifølge  \r\n\r\n arbejdstilbudsbekendtgørelsen. Den ledige kan efter aftale med  \r\n\r\n Arbejdsformidlingen udskyde et allerede afgivet 2. arbejdstilbud, jf.  \r\n\r\n bekendtgørelsens § 104 a og § 17, stk. 9. </P>  \r\n\r\n<P>Medlemmet vil således være berettiget til ventedagpenge efter  \r\n\r\n arbejdsløshedsforsikringslovens § 55, stk. 3, indtil arbejdstilbuddet  \r\n\r\n påbegyndes eller afslås, såfremt medlemmet i hele perioden med ventedagpenge  \r\n\r\n er aktivt arbejdssøgende. </P>  \r\n\r\n<P> <I>Til § 18</I>  </P>  \r\n\r\n<P>Medlemmer, som er kommet i beskæftigelse efter den hidtidige ordning  \r\n\r\n (Indenrigsministeriets lov nr. 480 af 24. juni 1992, jf. direktoratets  \r\n\r\n bekendtgørelse nr. 688 af 31. juli 1992) er fortsat omfattet af disse regler.  \r\n\r\n</P>  \r\n\r\n<P>Lov nr. 210 af 28. april 1993 har således alene virkning for de medlemmer,  \r\n\r\n der bliver aktiveret efter lovens ikrafttræden den 30. april 1993. </P>  \r\n\r\n<P>Der er dog mulighed for, at et medlem, der er beskæftiget efter den  \r\n\r\n hidtidige ordning, kan indgå aftale med ansættelseskommunen om en justering  \r\n\r\n af det ugentlige antal arbejdstimer i ordningen, således at personer før og  \r\n\r\n efter lovens ikrafttræden ligestilles med hensyn til antal beskæftigede timer  \r\n\r\n pr. uge, jf. § 1, stk. 6. Tilsvarende gælder for fraværsperioder under  \r\n\r\n sygdom, barsel m.v., jf. § 1, stk. 5. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 28. april 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Birger Stein </P>  \r\n\r\n<P CLASS=MINISTER ALIGN=RIGHT>/ Hanne Knudsen </P>  \r\n\r\n</DIV>  \r\n\r\n<P> <B>Bilag A </B></P>  \r\n\r\n<PRE>  \r\n\r\n GRUNDOPLYSNINGSSKEMA  \r\n\r\n Jf. § 5 i Direktoratet for Arbejdsløshedsforsikringens  \r\n\r\n    bekendtgørelse nr. 238 af 27. april 1993 om aktiveringsordning  \r\n\r\n    ved service til ældre og dagpasning af børn  \r\n\r\n (Udfyldes og udleveres af arbejdsløshedskassen på forlangende af et  \r\n\r\n    medlem eller en kommune)  \r\n\r\n ---------------------------------------------------------------------  \r\n\r\n Medlemmets navn                          Cpr.nr.  \r\n\r\n ---------------------------------------------------------------------  \r\n\r\n Er medlemmet fuldtidsforsikret  \r\n\r\n medlem af a-kasse?              (sæt kryds)   ja    (sæt kryds)   nej  \r\n\r\n ---------------------------------------------------------------------  \r\n\r\n Er medlemmet ledigt og  \r\n\r\n dagpengeberettiget              (sæt kryds)   ja    (sæt kryds)   nej  \r\n\r\n ---------------------------------------------------------------------  \r\n\r\n Har medlemmet 4 ugers ledighed  \r\n\r\n med udbetalte dagpenge eller  \r\n\r\n feriedagpenge i en ledigheds-   (sæt kryds)   ja    (sæt kryds)   nej  \r\n\r\n periode inden for de seneste  \r\n\r\n 26 uger?  \r\n\r\n ---------------------------------------------------------------------  \r\n\r\n Til hvilken dato opfylder medlemmet arbejdskravet  \r\n\r\n i § 55 i lov om arbejdsformidling og arbejdsløs-  \r\n\r\n hedsforsikring m.v., herunder et eventuelt          Dato:  \r\n\r\n særligt (skærpet) arbejdskrav i henhold  \r\n\r\n til lovens § 58 eller § 64?  \r\n\r\n ---------------------------------------------------------------------  \r\n\r\n Medlemmets aktuelle dagpengesats ved fuld ledighed  Dato:  \r\n\r\n --------------------------------------------------------------------~  \r\n\r\n Arbejdsløshedsdagpenge udbetales for 6 dage om ugen. Den  \r\n\r\n    dagpengesats, som a-kassen har anført ovenfor, skal derfor ganges  \r\n\r\n    med 6 dage for at vise det beløb, som medlemmet maksimalt ville  \r\n\r\n    være berettiget til pr. uge.  \r\n\r\n -----------------------        --------------------------------------  \r\n\r\n         Dato                       A-kassens underskrift og stempel  \r\n\r\n  Bilag B  \r\n\r\n OPLYSNINGSSKEMA TIL BRUG FOR BEREGNING AF REFUSION TIL KOMMUNEN  \r\n\r\n Jf. § 6 i Direktoratet for Arbejdsløshedsforsikringens  \r\n\r\n    bekendtgørelse nr. 238 af 27. april 1993 om aktiveringsordning  \r\n\r\n    ved service til ældre og dagpasning af børn  \r\n\r\n (Udfyldes af arbejdsløshedskassen og sendes til Direktoratet for  \r\n\r\n    Arbejdsløshedsforsikringen senest den 7. i måneden)  \r\n\r\n ---------------------------------------------------------------------  \r\n\r\n Medlemmets navn                          Cpr.nr.  \r\n\r\n ---------------------------------------------------------------------  \r\n\r\n Beskæftigelseskommune     Navn           Adresse  \r\n\r\n ---------------------------------------------------------------------  \r\n\r\n Refusionssats                 80% (sæt kryds)     60% (sæt kryds)  \r\n\r\n ---------------------------------------------------------------------  \r\n\r\n Periode                       Fra uge nr.:        Til uge nr.:  \r\n\r\n ---------------------------------------------------------------------  \r\n\r\n Dagpengebeløb, som medlemmet  \r\n\r\n ville have været berettiget   Kr. (brutto)  \r\n\r\n til i perioden  \r\n\r\n ---------------------------------------------------------------------  \r\n\r\n Medlemmets dagpengesats                         Kr.:  \r\n\r\n ---------------------------------------------------------------------  \r\n\r\n Dato for beskæftigelsens  \r\n\r\n påbegyndelse                  Dato:  \r\n\r\n --------------------------------------------------------------------~  \r\n\r\n Udfyldes kun 1. gang a-kassen fremsender oplysningsskema til  \r\n\r\n direktoratet.  \r\n\r\n ---------------------------------------------------------------------  \r\n\r\n Dato for beskæftigelsens  \r\n\r\n ophør                         Dato:  \r\n\r\n Udfyldes kun når a-kassen sidste gang fremsender oplysningsskema  \r\n\r\n til direktoratet.  \r\n\r\n -----------------------       ---------------------------------------  \r\n\r\n          Dato                    A-kassens underskrift og stempel  \r\n\r\n  Bilag C  \r\n\r\n VEDRØRENDE AKTIVERINGSORDNING VED SERVICE TIL ÆLDRE  \r\n\r\n OG DAGPASNING AF BØRN  \r\n\r\n Arbejdsløshedskassens           Skema til brug ved overførsel af  \r\n\r\n (afdelingens) stempel           arbejdsløshedsdagpenge for fraværs-  \r\n\r\n                                 perioder som følge af sygdom,  \r\n\r\n --------------------------      graviditet, barsel og adoption.  \r\n\r\n                                 jf. § 2, stk. 1, i lov om service  \r\n\r\n                                 til ældre og dagpasning af børn.  \r\n\r\n Udfyldes af kommunen og indsendes til den aktiveredes  \r\n\r\n    arbejdsløshedskasse umiddelbart efter den næstsidste søndag i  \r\n\r\n    måneden - inden månedens udgang  \r\n\r\n                      ------------------------------------------------  \r\n\r\n                      UDBETALINGSPERIODE  \r\n\r\n                      Fra mandag den      Til søndag den      Ugenumre  \r\n\r\n                      ------------------------------------------------  \r\n\r\n Medlemmets navn                    dag   måned   år         nr.  \r\n\r\n                          CPR. nr.                     -  \r\n\r\n ---------------------------------------------------------------------  \r\n\r\n Beskæftigelseskommune        Kommunens navn, adresse og postnr.  \r\n\r\n ---------------------------------------------------------------------  \r\n\r\n Oplysninger om fraværsperioder på grund af sygdom, graviditet,  \r\n\r\n barsel og adoption:  \r\n\r\n ---------------------------------------------------------------------  \r\n\r\n                       Dato                          Dato  \r\n\r\n 1.  1. fraværsdag:                    Til og med:  \r\n\r\n 2.  1. fraværsdag:                    Til og med:  \r\n\r\n 3.  1. fraværsdag:                    Til og med:  \r\n\r\n 4.  1. fraværsdag:                    Til og med:  \r\n\r\n 5.  1. fraværsdag:                    Til og med:  \r\n\r\n 6.  1. fraværsdag:                    Til og med:  \r\n\r\n ---------------------------------------------------------------------  \r\n\r\n Har kommunen i de nævnte fraværsperioder  \r\n\r\n udbetalt sædvanlig løn?                      ja          nej  \r\n\r\n Modtager kommunen refusion efter lov om  \r\n\r\n dagpenge ved sygdom eller fødsel for en  \r\n\r\n eller flere fraværsperioder?                 ja          nej  \r\n\r\n --------------------------------------------------------------------~  \r\n\r\n Dato                      Kommunens stempel/underskrift  \r\n\r\n ---------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/05/1993"
        },
        {
            "displayName": "Accession",
            "displayValue": "C19930006260"
        },
        {
            "displayName": "Entydig dokumentidentifikation",
            "displayValue": "CM028822"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "28/04/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsfors., 2. kt., j.nr. 93-6674-10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}