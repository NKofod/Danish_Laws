{
    "id": 39199,
    "title": "Virksomhedsoverdragelse. Entreprise. Bod 2.3.2. Bod ikke pålagt. (* 1) (* 2) Ikke bod til rengøringsselskab, der havde taget bekræftende til genmæle over for en påstand om, at virksomhedsoverdragelsesloven fandt anvendelse i et entrepriseforhold.    Landsorganisationen i Danmark for Hotel- og Restaurationspersonalets Forbund i Danmark (konsulent Morten Ulrich) mod BR Rengøring ApS, Brørup (advokat Verner Holm). Dommere: Max Bæhring, Degerbøl, Gade, Hans Jensen, Kofod, Pontoppidan (retsformand) og Sarroe. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3885 af 02/12/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et rengøringsselskab overtog rengøringen for et hotel i entreprise.  \r\n\r\n</I> </P>  \r\n\r\n<P> <I>Rengøringen havde hidtil været udført af 3 stuepiger, hvoraf 2 fik  \r\n\r\n ansættelse i rengøringsselskabet, som imidlertid ikke aflønnede dem i henhold  \r\n\r\n til den overenskomst, der havde været gældende i forholdet mellem stuepigerne  \r\n\r\n og hotellet. </I> </P>  \r\n\r\n<P> <I>Det pågældende fagforbund påstod rengøringsselskabet tilpligtet at  \r\n\r\n overholde denne overenskomst, idet man henviste til  \r\n\r\n virksomhedsoverdragelsesloven, ligesom man krævede bod af selskabet. </I>  \r\n\r\n</P>  \r\n\r\n<P> <I>Selskabet tog ved domsforhandlingens begyndelse bekræftende til  \r\n\r\n genmæle over for påstanden om at selskabet efter  \r\n\r\n virksomhedsoverdragelsesloven var indtrådt i overenskomsten, men gjorde  \r\n\r\n gældende, at man havde befundet sig i en undskyldelig retsvildfarelse. </I>  \r\n\r\n</P>  \r\n\r\n<P> <I>Arbejdsretten fandt ikke fuldt tilstrækkelig anledning til at pålægge  \r\n\r\n selskabet bod. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Virksomhedsoverdragelse. Entreprise. Bod 2.3.2.  \r\n\r\n Bod ikke pålagt. (* 1) (* 2) Ikke bod til rengøringsselskab, der havde taget  \r\n\r\n bekræftende til genmæle over for en påstand om, at  \r\n\r\n virksomhedsoverdragelsesloven fandt anvendelse i et entrepriseforhold.  \r\n\r\n Landsorganisationen i Danmark for Hotel- og Restaurationspersonalets Forbund  \r\n\r\n i Danmark (konsulent Morten Ulrich) mod BR Rengøring ApS, Brørup (advokat  \r\n\r\n Verner Holm). Dommere: Max Bæhring, Degerbøl, Gade, Hans Jensen, Kofod,  \r\n\r\n Pontoppidan (retsformand) og Sarroe. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Hotel- og  \r\n\r\n Restaurationspersonalets Forbund i Danmark indklaget BR Rengøring ApS,  \r\n\r\n Brørup, for Arbejdsretten for overenskomstbrud. </P>  \r\n\r\n<P>Klagerne har nedlagt følgende påstand: </P>  \r\n\r\n<P>at BR Rengøring ApS tilpligtes at overholde gældende overenskomst mellem  \r\n\r\n Arbejdsgiverforeningen af Hoteller og Restauranter og Hotel- og  \r\n\r\n Restaurationspersonalets Samvirke herunder deltage i lovligt varslet  \r\n\r\n fællesmøde, at BR Rengøring ApS tilpligtes til Hotel- og  \r\n\r\n Restaurationspersonalets Forbund i Danmark at betale en efter rettens skøn  \r\n\r\n fastsat bod, og at spørgsmålet om betaling afgøres ad sædvanlig fagretlig  \r\n\r\n vej, eventuelt ved faglig voldgift. </P>  \r\n\r\n<P>Indklagede har under domsforhandlingen taget bekræftende til genmæle over  \r\n\r\n for 1. og 3. led i klagernes påstand, men har påstået sig frifundet for  \r\n\r\n bodspåstanden. </P>  \r\n\r\n<P>Sagens nærmere omstændigheder er efter det oplyste følgende: </P>  \r\n\r\n<P>Indklagede overtog den 1. januar 1985 rengøringen for Dan-Hotel, Rødby, i  \r\n\r\n entreprise. Rengøringen havde hidtil været udført af 3 stuepiger, hvoraf 2  \r\n\r\n fik ansættelse hos indklagede. Dan-Hotel er medlem af Arbejdsgiverforeningen  \r\n\r\n af Hoteller og Restauranter og dermed omfattet af overenskomst af 1983 mellem  \r\n\r\n denne forening og Hotel- og Restaurationspersonalets Samvirke. </P>  \r\n\r\n<P>Efter at den ene af de 2 stuepiger, som var fulgt med over til indklagede,  \r\n\r\n var fratrådt den 1. april 1986, rejste det klagende forbund krav om  \r\n\r\n opsigelsesløn m.v. i henhold til overenskomsten, idet forbundet gjorde  \r\n\r\n gældende, at indklagede i henhold til loven om lønmodtageres retsstilling ved  \r\n\r\n virksomhedsoverdragelse var forpligtet af overenskomsten. På et mæglingsmøde  \r\n\r\n den 1. april 1986 bestred indklagede dette. Da enighed ikke kunne opnås,  \r\n\r\n indbragte klagerne ved klageskrift af 22. december 1986 sagen for  \r\n\r\n Arbejdsretten. </P>  \r\n\r\n<P>Til støtte for bodskravet har klagerne anført, at den overenskomststridige  \r\n\r\n tilstand har bestået i næsten 3 år, og at forbundets krav efter  \r\n\r\n overenskomsten er af betydelig størrelse. </P>  \r\n\r\n<P>Indklagede, der nu erkender, at selskabet efter den nævnte lov er indtrådt  \r\n\r\n i overenskomsten, har til støtte for frifindelsespåstanden vedrørende  \r\n\r\n bodskravet anført, at selskabet først blev bekendt med overenskomsten i  \r\n\r\n forbindelse med fratrædelsessagen. Selskabet har befundet sig i en  \r\n\r\n undskyldelig retsvildfarelse, idet der kunne være begrundet tvivl om,  \r\n\r\n hvorvidt loven indebærer, at selskabet ved at overtage rengøringsarbejdet i  \r\n\r\n entreprise var blevet forpligtet af overenskomsten. </P>  \r\n\r\n<P>Arbejdsretten skal udtale: </P>  \r\n\r\n<P>I overensstemmelse med indklagedes erkendelse tages 1. og 3. led i  \r\n\r\n klagernes påstand til følge. </P>  \r\n\r\n<P>Retten har ikke fundet fuldt tilstrækkelig anledning til at pålægge  \r\n\r\n indklagede bod. Indklagedes påstand om frifindelse for bodskravet tages  \r\n\r\n derfor til følge. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, BR Rengøring ApS, tilpligtes at overholde gældende  \r\n\r\n overenskomst mellem Arbejdsgiverforeningen af Hoteller og Restauranter og  \r\n\r\n Hotel- og Restaurationspersonalets Samvirke. </P>  \r\n\r\n<P>Spørgsmålet om betaling afgøres ad sædvanlig fagretlig vej, eventuelt ved  \r\n\r\n faglig voldgift. </P>  \r\n\r\n<P>Indklagede frifindes for påstanden om bod. </P>  \r\n\r\n<P>Sagens omkostninger, 2.000 kr., betales af indklagede til Arbejdsretten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s. 132 ff. s.147 ff, Lars Svenning  \r\n\r\n Andersen, Lov om lønmodtageres retsstilling ved virksomhedsoverdragelse,  \r\n\r\n Jurist- og Økonomforbundets forlag 1986, s.58. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1987, side ??"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19870388513"
        },
        {
            "displayName": "Entydig dokumentidentifikation",
            "displayValue": "CA007134"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3885"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "02/12/1987"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "86.472"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}