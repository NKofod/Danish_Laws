{
    "id": 38050,
    "title": "Inkasso. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51488 af 04/11/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et pengeinstitut P havde i et fortrykt forlig vedrørende bl.a. </I>  \r\n\r\n</P>  \r\n\r\n<P> <I>overtræk på checkkonti anført, at P uden yderligere varsel ville  \r\n\r\n overgive sagen til kriminalpolitiets bedrageriafdeling, såfremt kunden K  \r\n\r\n misligholdt den i forliget vedtagne afdragsordning. Det fandtes uheldigt, at  \r\n\r\n P i sine fortrykte formularer vedrørende checkkontoovertræk og misligholdte  \r\n\r\n mellemværender i øvrigt generelt forbeholdt sig ret til at indgive  \r\n\r\n politianmeldelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Inkasso. (* 1) </H1>  \r\n\r\n<P></P>  \r\n\r\n<P> Kendelse af 4. november 1988 i sag 114/1988. </P>  \r\n\r\n<P>I 1986 blev en fast ejendom tilhørende kunderne K bortsolgt på  \r\n\r\n tvangsauktion, uden at der fremkom fuld dækning til det pantebrev, som K's  \r\n\r\n pengeinstitut P havde tinglyst på ejendommen. </P>  \r\n\r\n<P>Efter at K ved flere lejligheder havde indgået afdragsordninger i  \r\n\r\n fogedretten vedrørende mellemværendet, fremsendte P til K's underskrift et  \r\n\r\n udkast til frivilligt forlig,der var i overensstemmelse med et af K fremsat  \r\n\r\n ønske. </P>  \r\n\r\n<P>Af den i forliget fortrykte tekst fremgik bl.a., at mellemværendet  \r\n\r\n &#187;.. hidrører fra overtræk på checkkonto/misligholdt lån, ...&#171;.  \r\n\r\n Ordet &#187;checkkonto&#171; var overkrydset. </P>  \r\n\r\n<P>Sidste afsnit i forligets fortrykte tekst lyder således: &#187;Såfremt  \r\n\r\n ovennævnte ikke overholdes i alle dets ord og punkter, anser vi nærværende  \r\n\r\n afdragsordning som bortfaldet, i hvilket tilfælde vi forbeholder os uden  \r\n\r\n yderligere varsel enten af overgive sagen til kriminalpolitiets  \r\n\r\n bedrageriafdeling eller at forelægge fogedretten nærværende forlig til  \r\n\r\n grundlag for udlæg hos Dem.&#171; </P>  \r\n\r\n<P>K indbragte sagen for Ankenævnet bl.a. med påstand om, at P kendtes  \r\n\r\n uberettiget til at true med at overgive sagen til kriminalpolitiet. </P>  \r\n\r\n<P>P oplyste, at den benyttede formular til frivilligt forlig anvendes såvel  \r\n\r\n ved overtræk på checkkonto som ved misligholdte lån i øvrigt, hvilket fremgår  \r\n\r\n af den skete overkrydsning af ordet &#187;checkkonto&#171;. Forligstekstens  \r\n\r\n sidste afsnit har alene relation til overtræk på checkkonti, og der er derfor  \r\n\r\n tale om en ekspeditionsfejl fra afdelingens side, når dette afsnit ikke var  \r\n\r\n slettet forinden fremsendelsen til K. P oplyste, at man for at undgå  \r\n\r\n tilsvarende fejltagelser i fremtiden vil tage initiativ til at udarbejde  \r\n\r\n særskilte forlig til brug for overtræk på checkkonti, henholdsvis andre  \r\n\r\n mellemværender. </P>  \r\n\r\n<P>Ved sagens afgørelse udtalte Ankenævnet bl.a.: &#187;Der må gives klagerne  \r\n\r\n medhold i, at indklagede - som også erkendt af denne- har været uberettiget  \r\n\r\n til i udkastet under de givne omstændigheder at forbeholde sig sagens  \r\n\r\n overgivelse til politiet, og Ankenævnet finder det uheldigt, at indklagede i  \r\n\r\n sine formularer vedrørende checkkontoovertræk og misligholdte mellemværender  \r\n\r\n i øvrigt generelt forbeholder sig at indgive politianmeldelse.&#171; </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Fagskrift for Bankvæsen og Ankenævnets årsberetning for 1988."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19885148825"
        },
        {
            "displayName": "Entydig dokumentidentifikation",
            "displayValue": "CA005985"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51488"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "04/11/1988"
        },
        {
            "displayName": "Administrerende myndighed",
            "displayValue": "Pengeinstitutankenævnet"
        },
        {
            "displayName": "Ressortministeriets journalnummer",
            "displayValue": "114/1988."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}