{
    "id": 129875,
    "title": "Kloakarbejde - Ophævelse af påbud om vaccination af ansatte",
    "documentTypeId": "240",
    "isSagsforlobPeriodValid": true,
    "shortName": "KEN nr 10134 af 29/10/2009",
    "documentHtml": "<div class=\"bjelke\">Den fulde tekst</div><p class=\"Titel2\">Kloakarbejde - Ophævelse af påbud om vaccination af ansatte</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Kloakarbejde. Vaccination af de ansatte. Spørgsmål om at være omfattet af kloakbekendtgørelsen</div>\n        </p>\n        <p class=\"Tekst2\">\n          <div>Arbejdstilsynet konstaterede ved tilsynsbesøg, at en virksomheds ansatte udførte kloakarbejde ved en kloak tilhørende en erhvervsejendom.</div>\n        </p>\n        <p class=\"Tekst2\">\n          <div>Arbejdstilsynet havde med hjemmel i bekendtgørelsen om kloakarbejde m.v. udstedt påbud til virksomheden om, at de ansatte skulle vaccineres.</div>\n        </p>\n        <p class=\"Tekst2\">\n          <div>Virksomheden gjorde gældende, at arbejdet normalt ikke var omfattet af kloakbekendtgørelsen, fordi virksomheden normalt kun arbejdede med ledninger og tilhørende brønde fra enfamiliehuse eller rækkehuse til offentlig kloak.</div>\n        </p>\n        <p class=\"Tekst2\">\n          <div>Ifølge kloakbekendtgørelsen omfatter denne ikke brønde og kloakledninger fra et enfamiliehus eller et rækkehus.</div>\n        </p>\n        <p class=\"Tekst2\">\n          <div>Ifølge reglerne i kloakbekendtgørelsen skal ansatte, hvis beskæftigelse primært eller for størstedelens vedkommende består i arbejde med håndtering af spilde- og kloakvand og lignende være vaccineret effektivt mod leverbetændelse, stivkrampe og børnelammelse.</div>\n        </p>\n        <p class=\"Tekst2\">\n          <div>Arbejdsmiljøklagenævnet fandt, at arbejdet ved erhvervsejendommen var omfattet af bekendtgørelsen om kloakarbejde m.v., fordi der hverken var tale om arbejde på en brønd fra et enfamiliehus eller et rækkehus.</div>\n        </p>\n        <p class=\"Tekst2\">\n          <div>På grund af ordlyden af bestemmelsen i bekendtgørelsen ophævede Arbejdsmiljøklagenævnet Arbejdstilsynets påbud, fordi omfanget af virksomhedens arbejde, der var omfattet af kloakbekendtgørelsen, ikke var dokumenteret.</div>\n        </p>\n      </div>\n      <p class=\"TekstV\">[Adressat udeladt]</p>\n      <p class=\"TekstV\">Arbejdsmiljøklagenævnet har på møde den 27. oktober 2009 behandlet virksomhedens klage over Arbejdstilsynets afgørelse af 6. juli 2008, hvor Arbejdstilsynet har givet påbud om at sikre vaccination af ansatte, som arbejder med spildevand, kloakslam og lignende.</p>\n      <p class=\"TekstV\">Nævnet traf følgende</p>\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\n      <p class=\"TekstV\">Arbejdsmiljøklagenævnet finder ikke grundlag for Arbejdstilsynets påbud.</p>\n      <p class=\"TekstV\">Arbejdsmiljøklagenævnet ophæver således Arbejdstilsynets afgørelse af 6. juli 2008.</p>\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\n      <p class=\"TekstV\">Ved et anmeldt tilsynsbesøg på virksomhedens hjemadresse den 30. juni 2008 anmodede Arbejdstilsynet om at få oplyst, hvor Arbejdstilsynet kunne inspicere et arbejdssted. Virksomheden foreslog, at Arbejdstilsynet besøgte [adresse udeladt].</p>\n      <p class=\"TekstV\">Under besøget den 1. juli 2009 på [adresse udeladt] oplyste de ansatte (og indehaveren [navn udeladt] telefonisk), at ikke alle, der var beskæftiget med kloakslam og spildevand, var vaccinerede. Bl.a. var de to ansatte, der udførte arbejdet på [adresse udeladt] ikke vaccinerede.</p>\n      <p class=\"TekstV\">Under Arbejdstilsynets besøg var en af de ansatte nede i kloakbrønden.</p>\n      <p class=\"TekstV\">Det fremgår af Arbejdstilsynets udtalelse af 20. februar 2009, at oplysninger i Krak angiver ejendommen [adresse udeladt] som en erhvervsejendom uden privat beboelse. Ejendommen huser [navn udeladt], der beskæftiger 40-50 ansatte, jf. CVR.</p>\n      <p class=\"TekstV\">Det er oplyst, at virksomheden har efterkommet Arbejdstilsynets påbud.</p>\n      <p class=\"TekstV\">Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt, jf. lovens § 38, stk. 1.</p>\n      <p class=\"TekstV\">Bekendtgørelsen om kloakarbejde m.v. omfatter bl.a. arbejde i spilde- og regnvandsafledningssystemer, herunder bl.a. kloak- og regnvandsledninger. Bekendtgørelsen gælder ikke ledning med tilhørende brønde fra et enfamiliehus, eller et rækkehus, og til kloakken. Det fremgår af bekendtgørelsens § 1.</p>\n      <p class=\"TekstV\">Arbejdsmiljøklagenævnet har lagt vægt på, at virksomhedens ansatte udførte arbejde i en brønd fra en erhvervsvirksomhed, da Arbejdstilsynet var på tilsynsbesøg. Arbejdet er derfor umiddelbart omfattet af bekendtgørelsen om kloakarbejde m.v., idet der hverken er tale om en brønd fra et enfamiliehus eller et rækkehus.</p>\n      <p class=\"TekstV\">Ansatte, hvis beskæftigelse primært eller for størstedelens vedkommende består i arbejde med håndtering af spildevand (kloakvand), kloakslam og lignende, skal være vaccineret i overensstemmelse med Arbejdstilsynets krav herom. Det fremgår af bekendtgørelsens § 24.</p>\n      <p class=\"TekstV\">Hvis arbejdet er omfattet af bekendtgørelsen om kloakarbejde m.v., har Arbejdstilsynet bestemt, at personer skal vaccineres effektivt mod leverbetændelse, stivkrampe og børnelammelse, når deres arbejde for størstedelens vedkommende består i håndtering, behandling eller analyse af spildevand (kloakvand) og kloakslam o.l.</p>\n      <p class=\"TekstV\">Om arbejdet, der er omfattet af bekendtgørelsen, ”primært eller for størstedelens vedkommende” består i arbejde med håndtering af spildevand (kloakvand), kloakslam og lignende, beror på en konkret vurdering.</p>\n      <p class=\"TekstV\">Det er Arbejdsmiljøklagenævnets opfattelse, at udtrykket ”primært eller for størstedelens vedkommende” må forstås som mere end én gang.</p>\n      <p class=\"TekstV\">Arbejdsmiljøklagenævnet finder, at Arbejdstilsynet ikke har dokumenteret, at arbejde i kloakken til én ejendom, der er omfattet af bekendtgørelsen, er repræsentativt for virksomhedens arbejde. Arbejdsmiljøklagenævnet har lagt vægt på, at Arbejdstilsynet har antruffet én af virksomhedens medarbejdere i én brønd, der er omfattet af bekendtgørelsen om kloakarbejde m.v.</p>\n      <p class=\"TekstV\" style=\"text-align: Center;\">R E G L E R</p>\n      <p class=\"TekstV\">Arbejdsmiljøklagenævnet henviser til</p>\n      <p>\n        <p class=\"Liste1\"><span class=\"Liste1Nr\" id=\"\">–</span> § 38, stk. 1, § 39, stk. 1, nr. 1, og § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005</p>\n        <p class=\"Liste1\"><span class=\"Liste1Nr\" id=\"\">–</span> § 1 og § 24, i Arbejdstilsynets bekendtgørelse nr. 473 af 7. oktober 1983 om kloakarbejde m.v. som ændret ved bekendtgørelsen nr. 9 af 14. januar 1988</p>\n        <p class=\"Liste1\"><span class=\"Liste1Nr\" id=\"\">–</span> Arbejdstilsynets At-vejledning D.2.14 af januar 2005 om vaccination af personer, der er beskæftiget med kloakslam og spildevand.</p>\n      </p>\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet, herunder Arbejdstilsynets supplerende udtalelse af 19. august 2009.</p>\n      <p class=\"TekstV\"><span class=\"Bold\">På klagenævnets vegne</span></p>\n      <p class=\"TekstV\">Kopi til</p>\n      <p class=\"TekstV\">Arbejdstilsynet, Tilsynscenter, Postboks 1228, 0900 København C J.nr. [Adressat udeladt]</p>\n      <p class=\"TekstV\">Det retlige grundlag for afgørelsen fremgår af de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 5</p>\n      <p class=\"TekstV\" style=\"text-align: Center;\"><span class=\"Italic\">Arbejdets udførelse</span></p>\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\n      <p class=\"TekstV\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\n      <p class=\"TekstV\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\n        <p class=\"Liste1\"><span class=\"Liste1Nr\" id=\"\">2)</span> forbud mod særligt farlige arbejder, arbejdsprocesser og -metoder,</p>\n        <p class=\"Liste1\"><span class=\"Liste1Nr\" id=\"\">3)</span> opslag eller egnet markering.</p>\n      </p>\n      <p class=\"TekstV\"><span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 13</p>\n      <p class=\"TekstV\" style=\"text-align: Center;\"><span class=\"Italic\">Arbejdstilsynet</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\n      <p class=\"TekstV\"><span class=\"Italic\">Stk. 2.</span> …</p>\n      <p class=\"TekstV\"><span class=\"Bold\">Arbejdstilsynets bekendtgørelse nr. 473 af 7. oktober 1983 om kloakarbejde m.v. som ændret ved bekendtgørelsen nr. 9 af 14. januar 1988</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 1</p>\n      <p class=\"TekstV\" style=\"text-align: Center;\"><span class=\"Italic\">Område</span></p>\n      <p class=\"TekstV\"><span class=\"Bold\">§ 1.</span> Bekendtgørelsen omfatter arbejde i og indretning af private og offentlige spilde- og regnvandsafledningssystemer, herunder kloak- og regnvandsledninger, bygværker, pumpebrønde, pumpestationer, renseanlæg og regnvandsbassiner m.v., undtaget er dog ledning med tilhørende brønde fra eenfamiliehuse eller rækkehuse til kloak.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 5</p>\n      <p class=\"TekstV\" style=\"text-align: Center;\"><span class=\"Italic\">Særlige regler om arbejdets udførelse</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Italic\">Vaccination</span></p>\n      <p class=\"TekstV\"><span class=\"Bold\">§ 24.</span> Ansatte, hvis beskæftigelse primært eller for størstedelens vedkommende består i arbejde med håndtering, behandling eller analyse af spildevand (kloakvand), kloakslam og lignende, skal være vaccineret i overensstemmelse med arbejdstilsynets krav herom.</p>\n      <p class=\"TekstV\"><span class=\"Bold\">2.</span> <span class=\"Bold\">AT-meddelelser m.v.</span></p>\n      <p class=\"TekstV\"><span class=\"Bold\">Vaccination af personer, der er beskæftiget med kloakslam og spildevand</span></p>\n      <p class=\"TekstV\"><span class=\"Bold\">At-vejledning D.2.14</span></p>\n      <p class=\"TekstV\"><span class=\"Bold\">Januar 2005</span></p>\n      <p class=\"TekstV\"><span class=\"Bold\">Erstatter At-meddelelse nr. 4.02.1 af marts 1992</span></p>\n      <p class=\"TekstV\">…</p>\n      <p class=\"TekstV\">Hvor der er særlig fare for smitte, fastsætter arbejdsmiljølovgivningen, at der skal træffes foranstaltninger herimod. Ud fra denne bestemmelse forlanger Arbejdstilsynet følgende:</p>\n      <p class=\"TekstV\">Personer skal vaccineres effektivt mod leverbetændelse (hepatitis A), stivkrampe (tetanus) og polio (børnelammelse), hvis deres beskæftigelse for størstedelens vedkommende består i</p>\n      <p class=\"TekstV\">håndtering,</p>\n      <p class=\"TekstV\">behandling eller</p>\n      <p class=\"TekstV\">analyse af spildevand (kloakvand) og kloakslam o.l.</p>\n      <p class=\"TekstV\">Personer skal ikke vaccineres, hvis de udfører arbejde, der normalt kun medfører en kortvarig kontakt med spildevand, fx i forbindelse med blikkenslagerarbejde og andet VVS-arbejde. Dog skal de vaccineres, hvis arbejdet udføres umiddelbart i forbindelse med installationer (fx afløb og faldstammer), der er del af sygehuse og flygtningeinstitutioner, inkl. væresteder, samt ved arbejdssteder, hvor der er begrundet mistanke om betydelig smittefare. Vurderingen af denne fare bør foretages af den stedlige embedslægeinstitution.</p>\n      <p class=\"TekstV\">Personer, der af helbredshensyn, religiøse grunde e.l. ikke ønsker at lade sig vaccinere, må ikke beskæftiges ved det pågældende arbejde.</p>\n      <p class=\"TekstV\">Ansvaret for overholdelse af vaccinationsbestemmelserne påhviler såvel arbejdsgiveren som den enkelte medarbejder.</p>\n      <p class=\"TekstV\">Vaccinationerne skal kunne dokumenteres.</p>\n      <p class=\"TekstV\">Omkostningerne i forbindelse med vaccination, herunder dokumentation, påhviler arbejdsgiveren.</p>\n      <p class=\"TekstV\">…</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/02/2010"
        },
        {
            "displayName": "Accession",
            "displayValue": "W20091013425"
        },
        {
            "displayName": "Entydig dokumentidentifikation",
            "displayValue": "BE003926"
        },
        {
            "displayName": "Dato for indlæggelse",
            "displayValue": "26/02/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10134"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "29/10/2009"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j. nr. 5900058-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}