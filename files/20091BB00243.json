{
    "id": 131763,
    "title": "Forslag til folketingsbeslutning om kommunale sikkerhedskrav til lastbilkørsel i byerne",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 243",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 5. maj 2010 af Magnus Heunicke (S), Poul Andersen (S), Benny Engelbrecht (S) og Jens Christian Lund (S)</p>\n      <p class=\"TitelPrefiks1\">Forslag til folketingsbeslutning</p>\n      <p class=\"Titel2\">om kommunale sikkerhedskrav til lastbilkørsel i byerne</p>\n      <p class=\"Tekst\">Folketinget pålægger regeringen at give kommunerne mulighed for at indføre ekstraordinære sikkerhedskrav til lastbilkørsel i byerne.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><p class=\"Bemaerkninger\">Bemærkninger til forslaget</p>\n      <p class=\"Tekst\">Beslutningsforslaget er en omskrevet genfremsættelse af beslutningsforslag nr. B 193 fra folketingsåret 2008-09, jf. Folketingstidende tillæg A side 7876 og 7877.</p>\n      <p class=\"Tekst\">Lastbiler udgør til tider en fare i trafikken på grund af deres størrelse, deres begrænsede manøvreevne og chaufførernes begrænsede udsyn. Faresituationer i trafikken, som lastbiler er involveret i, opstår ofte i byområder, hvor der er tæt trafik og mange kryds, sving m.v.</p>\n      <p class=\"Tekst\">Lastbilernes indretning og manglende sikkerhedsmæssige udstyr er bl.a. en medvirkende årsag til højresvingsulykker. Dette bekræftes af Havarikommissionen for Vejtrafikulykker i dens analyse af ulykker mellem højresvingende lastbiler og ligeudkørende cyklister (HVU, rapport nr. 4, 2006, side 63 og 69).</p>\n      <p class=\"Tekst\">For at begrænse antallet af færdselsuheld med lastbiler i byområder ønsker forslagsstillerne at give den enkelte kommune mulighed for at indføre kommunale sikkerhedskrav til lastbilkørslen i byområderne. Disse sikkerhedskrav skal defineres nærmere af transportministeren og skal være enslydende for samtlige kommuner, der ønsker at indføre trafiksikkerhedszoner. De enkle og enslydende krav i alle kommuner med sikkerhedskrav skal bidrage til at gøre det så enkelt som muligt for transportvirksomhederne at skabe sig et overblik over reglerne.</p>\n      <p class=\"Tekst\">Kommunerne skal have mulighed for at indføre særlige trafiksikkerhedszoner, hvor der stilles højere krav til sikkerhedsudstyret i lastbilerne. Det kan f.eks. være et krav om at have mindst et af følgende sikkerhedstiltag: en lav siderude i højre side, en lav forrude, et lavtsiddende førerhus eller kameradækning af eventuelle blinde vinkler. Listen kan udvides i takt med den teknologiske udvikling. Dette er i overensstemmelse med Havarikommissionen for Vejtrafikulykkers anbefalinger fra 2006.</p>\n      <p class=\"Tekst\">Hvis disse udvidede sikkerhedskrav til lastbilen ikke overholdes i de særlige trafiksikkerhedszoner, skal transportvirksomheden i stedet kunne dokumentere, at den har uddannet sine chauffører og andre ansatte i trafiksikkerhed og har udarbejdet en handlingsplan for trafiksikkerhed i virksomheden. Dokumentationskravene kan evt. tage udgangspunkt i den allerede eksisterende frivillige certificeringsordning TIV »Trafiksikkerhed i Virksomheden«, som Dansk Transport og Logistik har udarbejdet i samarbejde med bl.a. Codan.</p>\n      <p class=\"Tekst\">Derudover skal kommunerne have mulighed for at definere særlige ruter for den lastbiltrafik, der hverken opfylder kravene til sikkerhedsudstyr eller kan dokumentere en speciel uddannelse i trafiksikkerhed. Disse ruter kan eksempelvis etableres fra trafikcentrene (f.eks. havnene) midt i byen ud til det statslige motorvejsnet. Ved at man giver kommunerne mulighed for at indføre sådanne foranstaltninger, er det forslagsstillernes opfattelse, at antallet af højresvingsulykker og andre færdselsuheld med lastbiler kan nedbringes.</p>\n      <p class=\"Tekst\">Det er således forslagsstillernes ønske, at kommunerne skal have mulighed for at stille skærpede sikkerheds- eller uddannelsesmæssige krav inden for de af kommunen definerede zoner. Det er oplagt, at disse zoner etableres i forlængelse af eksisterende miljøzoner eller i forbindelse med indførelse af nye miljøzoner, hvor der f.eks. stilles krav om dieselpartikelfiltre. Dette anbefales af Havarikommissionen for Vejtrafikulykker og er derudover i overensstemmelse med ønsker fra bl.a. Københavns Kommune.</p>\n      <p class=\"Tekst\">Endelig ønsker forslagsstillerne, at der så vidt muligt stilles skærpede sikkerhedsmæssige krav til de lastbiler, staten anvender i større anlægsprojekter.</p><p class=\"SkriftligFremsaettelse\">Skriftlig fremsættelse</p>\n      <p class=\"Fremsaetter\"><span class=\"Bold\">Magnus Heunicke </span>(S):</p>\n      <p class=\"Tekst2\">\n        <div>Som ordfører for forslagsstillerne tillader jeg mig herved at fremsætte:</div>\n      </p>\n      <p class=\"ForslagsTitel\">Forslag til folketingsbeslutning om kommunale sikkerhedskrav til lastbilkørsel i byerne.</p>\n      <p class=\"ForslagsNummer\">(Beslutningsforslag nr. B 243).</p>\n      <p class=\"Tekst2\">\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 243",
            "stateLabel": "Forkastet",
            "references": [
                {
                    "shortName": "2009/1 BSF 243",
                    "title": "Forslag til folketingsbeslutning om kommunale sikkerhedskrav til lastbilkørsel i byerne",
                    "presentationName": "Beslutningsforslag som fremsat",
                    "documentTypeId": 480,
                    "documentId": 131763,
                    "eliUri": "/eli/ft/20091BB00243",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b243/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/05/2010"
        },
        {
            "displayName": "Accession",
            "displayValue": "20091BB00243"
        },
        {
            "displayName": "Entydig dokumentidentifikation",
            "displayValue": "AX012199"
        },
        {
            "displayName": "Dato for førstegangsindlæggelse",
            "displayValue": "06/05/2010"
        },
        {
            "displayName": "Dato for indlæggelse",
            "displayValue": "06/05/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "243"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}