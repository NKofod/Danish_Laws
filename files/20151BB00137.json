{
    "id": 179504,
    "title": "Forslag til folketingsbeslutning om arbejdsgivernes pligt til jobopslag",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 137",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. april 2016 af Finn Sørensen (EL), Henning Hyllested (EL), Christian Juhl (EL) og Søren Egge Rasmussen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om arbejdsgivernes pligt til jobopslag</p>\r\n<p class=\"BilagtekstListe\">Folketinget pålægger regeringen senest den 1. juli 2016 at fremsætte et lovforslag til en generel lov om arbejdsgiveres forpligtelse til at opslå job på jobnet.dk og på de faglige organisationers jobportaler samt om deres forpligtelse til at kontakte jobcenteret og den faglige organisation på området, førend de ansætter udenlandsk arbejdskraft, med henblik på at sikre:</p>\r\n<p class=\"Liste1\">\r\n   <span class=\"Liste1Nr\">1)</span> De arbejdsløse lige muligheder for at søge på ledige job. Virksomheder skal forpligtes til at slå et ledigt job op på jobnet.dk og på de faglige organisationers jobportaler. Forpligtelsen gælder dog ikke ved kortvarige ansættelsesforhold</p>\r\n<p class=\"Liste1\">\r\n   <span class=\"Liste1Nr\">2)</span> Jobtilbud til arbejdsløse, som er bosat i Danmark. Virksomhederne skal forpligtes til at henvende sig til det lokale jobcenter og den faglige organisation på området for at gøre opmærksom på de(t) ledige job, førend de ansætter folk, der ikke er bosat i Danmark.</p>\r\n<p class=\"Liste1\">\r\n   <span class=\"Liste1Nr\">3)</span> At arbejdsgiverne lever op til forpligtelserne. Overtrædelse af reglerne skal udløse en sanktion.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Enhedslisten mener ikke, at arbejdsgiverne i dag tager tilstrækkeligt samfundsansvar for at skabe job til de mange arbejdsløse, for at uddanne arbejdskraften eller for at undgå arbejdsulykker, stress og nedslidning.</p>\r\n<p class=\"NormalInd\">Mange arbejdsløse får slet ikke chancen for at udnytte de jobåbninger, der er, fordi jobbene ikke slås op, eller fordi virksomheden ikke kontakter den relevante fagforening. Arbejdsløse i fag i tilbagegang og i områder med stor ledighed har ikke samme adgang til de uformelle netværk, som kan give job. Det rammer særlig hårdt de arbejdsløse, som har været uden job i længere tid, fordi deres netværk ikke er opdateret. De har brug for en lige adgang til jobåbninger, og det kan kun sikres ved, at arbejdsgiverne er forpligtet til at slå job på jobnet.dk op og anvende jobcenteret og den relevante fagforening.</p>\r\n<p class=\"NormalInd\">Tilsvarende ansætter mange virksomheder udenlandsk arbejdskraft, som ofte er importeret systematisk ved hjælp af vikarbureauer, uden at herboende arbejdere får muligheden for at søge jobbene.</p>\r\n<p class=\"NormalInd\">Enhedslisten vil derfor med dette beslutningsforslag pålægge alle virksomheder en generel forpligtelse til at slå ledige job op på jobnet.dk. Der findes i forvejen en sådan forpligtelse for offentlige arbejdsgivere, jf. bekendtgørelse nr. 1006 af 30. august 2015 om organisering og understøttelse af beskæftigelsesindsatsen, § 21. Det er kun rimeligt, at denne forpligtelse også omfatter private arbejdsgivere.</p>\r\n<p class=\"NormalInd\">Virksomhederne – offentlige som private – skal også forpligtes til at slå jobbene op på de faglige organisationers jobportaler. Fagforeningerne er gode til at formidle arbejdskraft, og de har ofte et bedre kendskab til deres medlemmers kvalifikationer end jobcentrene, så det vil kun forbedre den samlede formidling af job, hvis virksomhederne også skal annoncere efter arbejdskraften via fagforeningernes jobportaler.</p>\r\n<p class=\"NormalInd\">Selv om der årligt er mere end 700.000 jobåbninger, så er der stadig 170.000 arbejdsløse, som mangler et job. Mange job i Danmark går til arbejdere fra andre lande, som bliver hyret af danske virksomheder direkte i udlandet, ofte via vikarbureauer. Det sker, uden at jobbene er søgt besat i Danmark, og dermed er danske arbejdsløse udelukket fra at søge disse job. Derfor er det vigtigt, at danske arbejdsgivere, ud over at slå jobbet op på jobnet.dk og kontakte fagforeningen, også forpligtiges til at henvende sig til jobcentrene, førend de ansætter arbejdere med bopæl i andre lande. Det vil sikre arbejdere med bopæl i Danmark lige muligheder for at konkurrere om jobbene med udenlandsk arbejdskraft med bopæl uden for Danmark.</p>\r\n<p class=\"NormalInd\">Manglen på ledige job løses ikke med dette beslutningsforslag. Det vil kræve en omfattende indsats for at etablere job de steder, hvor der er mange uløste opgaver. Det gælder investeringer i grøn omstilling, i velfærdssektoren og i vedligeholdelse af offentlige anlæg. Beslutningsforslaget vil sikre, at alle arbejdsløse stilles mere lige med hensyn til mulighederne for at konkurrere om jobbene. Det burde også være i arbejdsgivernes interesse, da det vil give et større udbud i forhold til det enkelte job.</p>\r\n<p class=\"NormalInd\">Ved kortvarige ansættelser og ansættelser, der dækker et akut behov, kan der ske undtagelser fra reglen. Dette afklares nærmere i forbindelse med forhandlingerne om et lovforslag. Det samme gælder reglerne for, hvilken sanktion virksomhederne skal idømmes, såfremt de ikke overholder reglerne.</p>\r\n<p>\r\n</p>\r\n<p class=\"NormalInd\">\r\n   <span class=\"Bold\">Fakta:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> I Danmark er der 170.000 arbejdsløse (AKU-ledige), heraf 119.000 som registrerede ledige, dvs. dagpengemodtagere og jobparate kontanthjælpsmodtagere.</p>\r\n<p class=\"Liste1\">\r\n   <span class=\"Liste1Nr\">–</span> I Danmark er der årligt 700.000-800.000 jobåbninger.</p>\r\n<p class=\"Liste1\">\r\n   <span class=\"Liste1Nr\">–</span> I efteråret 2015 har der været 18.000 forgæves rekrutteringer.</p>\r\n<p class=\"Liste1\">\r\n   <span class=\"Liste1Nr\">–</span> Kun ved 35 pct. af disse forgæves rekrutteringer slog virksomheden jobbet op på jobnet.dk.</p>\r\n<p class=\"Liste1\">\r\n   <span class=\"Liste1Nr\">–</span> Kun ved 25 pct. af de forgæves rekrutteringer tog virksomheden kontakt til jobcentret.</p>\r\n<p class=\"Liste1\">\r\n   <span class=\"Liste1Nr\">–</span> I Danmark får hver tredje nyt job gennem bekendte. Hver ottende bliver kontaktet af arbejdsgiveren.</p>\r\n<p class=\"Liste1\">\r\n   <span class=\"Liste1Nr\">–</span> Kun tre ud af ti job opslås gennem en annonce.</p>\r\n<p class=\"Liste1\">\r\n   <span class=\"Liste1Nr\">–</span> I Danmark er der 178.000 udenlandske arbejdere med lønindkomst i maj 2015.</p>\r\n<p class=\"Liste1\">\r\n   <span class=\"Liste1Nr\">–</span> Titusinder af østarbejdere har fået job i Danmark, mens danske arbejdere i samme fag er blevet arbejdsløse.</p>\r\n<p class=\"NormalInd\">\r\n</p>\r\n<p class=\"NormalInd\">\r\n   <span class=\"Bold\">Kilder:</span>\r\n</p>\r\n<p class=\"NormalInd\">Danmarks Statistik www.dst.dk/da/Statistik/NytHtml? cid=20650</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Finn Sørensen</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om arbejdsgivernes pligt til jobopslag.</p>\r\n<p class=\"ForslagsNummer\">(Beslutningsforslag nr. B 137)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 137",
            "stateLabel": "Forkastet",
            "references": [
                {
                    "shortName": "2015/1 BSF 137",
                    "title": "Forslag til folketingsbeslutning om arbejdsgivernes pligt til jobopslag",
                    "presentationName": "Beslutningsforslag som fremsat",
                    "documentTypeId": 480,
                    "documentId": 179504,
                    "eliUri": "/eli/ft/20151BB00137",
                    "externalLink": ""
                },
                {
                    "shortName": "2015/1 BTB 137",
                    "title": "Betænkning over Forslag til folketingsbeslutning om arbejdsgivernes pligt til jobopslag",
                    "presentationName": "Betænkning over beslutningsforslag",
                    "documentTypeId": 500,
                    "documentId": 180273,
                    "eliUri": "/eli/ft/20151DB00785",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b137/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/04/2016"
        },
        {
            "displayName": "Accession",
            "displayValue": "20151BB00137"
        },
        {
            "displayName": "Entydig dokumentidentifikation",
            "displayValue": "AX018533"
        },
        {
            "displayName": "Dato for førstegangsindlæggelse",
            "displayValue": "02/04/2016"
        },
        {
            "displayName": "Dato for indlæggelse",
            "displayValue": "02/04/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}