{
    "id": 49057,
    "title": "Cirkulære om kirkernes omgivelser. (Til samtlige amtsråd og kommunalbestyrelser samt hovetstadsrådet). ",
    "documentTypeId": "140",
    "isSagsforlobPeriodValid": false,
    "shortName": "CIR nr 9745 af 28/11/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om kirkernes omgivelser. (Til samtlige  \r\n\r\n amtsråd og kommunalbestyrelser samt hovetstadsrådet). </H1>  \r\n\r\n<P></P>  \r\n\r\n<P>For nogen tid siden optog kirkeministeriet og miljøministeriet,  \r\n\r\n fredningsstyrelsen, drøftelser om, hvorledes bestræbelserne for at sikre vore  \r\n\r\n kirkers og specielt landsbykirkernes omgivelser kunne styrkes. </P>  \r\n\r\n<P>Igennem 1940' erne og 1950' erne blev der især på initiativ af provst  \r\n\r\n Johs. Exner udført et stort arbejde på dette område, jfr. kirkeministeriets  \r\n\r\n cirkulære af 26. januar 1949 til stiftsøvrighederne om fredning af kirkernes  \r\n\r\n omgivelser. Provst Johs. Exner fik således igennem årene i samråd med  \r\n\r\n menighedsråd, provster og præster og formændene for fredningsnævnene  \r\n\r\n gennemført henved 4.500 frivillige fredninger omkring vore kirker, i visse  \r\n\r\n tilfælde som større arealfredninger, men i øvrigt som mere begrænsede  \r\n\r\n sikringer af bræmmer eller udsigtslinier eller af bybilleder. </P>  \r\n\r\n<P>Drøftelserne mellem kirkeministeriet og fredningsstyrelsen, i hvilke der  \r\n\r\n også deltog repræsentanter for planstyrelsen og nationalmuseet, mundede ud i  \r\n\r\n en beslutning om at lade udarbejde en publikation, beregnet for  \r\n\r\n menighedsrådene, om den lovgivning, der har betydning for kirkernes  \r\n\r\n omgivelser. Denne publikation skulle samtidig afløse kirkeministeriets  \r\n\r\n cirkulære fra 1949. </P>  \r\n\r\n<P>Resultatet foreligger nu med den af kirkeministeriet og fredningsstyrelsen  \r\n\r\n netop udsendte bog &#187;Kirkernes omgivelser - en vejviser for menighedsråd  \r\n\r\n i lovgivning og myndigheder m.v.&#171;. Et eksemplar af bogen vedlægges. </P>  \r\n\r\n<P>Formålet med publikationen er først og fremmest at give en oversigt over  \r\n\r\n de regler - ikke mindst i den nyere planlægningslovgivning - der gælder, og  \r\n\r\n som har betydning for arbejdet med sikring af vore kirkers omgivelser. Der er  \r\n\r\n endvidere givet en oversigt over de myndigheder, som det har særlig betydning  \r\n\r\n at have kendskab til i arbejdet. </P>  \r\n\r\n<P>Publikationen er af kirkeministeriet med en cirkulæreskrivelse af 11.  \r\n\r\n oktober 1977 udsendt til samtlige provstiudvalg og menighedsråd. </P>  \r\n\r\n<P>Fredningsstyrelsen finder med anledning i publikationen grund til at  \r\n\r\n henlede antskommunernes, hovedstadsrådets og kommunernes opmærksomhed på de  \r\n\r\n betydningsfulde interesser, der er knyttet til vore kirkers omgivelser, på  \r\n\r\n baggrund af at vore landsbykirker uden tvivl er det mest betydningsfulde  \r\n\r\n bygningselemenet i det danske landskab. Af næsten lige så stor betydning som  \r\n\r\n den enkelte fredning vil det være, at de offentlige myndigheder i den  \r\n\r\n administration, de udfører efter lovgivningen, er opmærksom på de værdier,  \r\n\r\n der findes her, og på de særlige krav de stiller. </P>  \r\n\r\n<P>De enkelte fredninger er ofte små af udstrækning, og de har i nogen grad  \r\n\r\n været betragtet som et administrationsområde, der hvilede i sig selv. Herved  \r\n\r\n har man set bort fra, at fredningerne blot er udtryk for en markering af de  \r\n\r\n særlige interesser, som knytter sig til kirken og dens omgivelser. </P>  \r\n\r\n<P>Da de eksisterende fredninger næsten udelukkende er baseret på frivillige  \r\n\r\n aftaler og således stort set er etableret uden fredningserstatninger, må det  \r\n\r\n erkendes, at kun et mindretal af kirkernes omgivelser er sikret i  \r\n\r\n tilstrækkeligt omfang. Der er derfor nu grund til at foretage en fornyet  \r\n\r\n gennemgang af de enkelte kirkers omgivelser med henblik på, om væsentlige led  \r\n\r\n i en beskyttelse mangler, eller om udviklingen i øvrigt har medført  \r\n\r\n yderligere behov. </P>  \r\n\r\n<P>Fredningsstyrelsen har derfor samtidig hermed anmodet  \r\n\r\n fredningsplanudvalgene om i samarbejde med menighedsråd, kommuner og  \r\n\r\n amtskommuner hver inden for sit område at gennemgå de gældende fredninger og  \r\n\r\n se nærmere på, om kirkernes omgivelser er sikret på en forsvarlig måde, eller  \r\n\r\n om der bør tages initiativ til yderligere sikringer. </P>  \r\n\r\n<P>Opmærksomheden henledes endvidere på det af Danske Arkitekters  \r\n\r\n Landsforbund i samarbejde med fredningsstyrelsen iværksatte projekt  \r\n\r\n vedrørende kirkernes omgivelser, der tager sigte på en forbedring af  \r\n\r\n forholdene de enkelte steder. Projektet er omtalt i &#187;Kirkernes  \r\n\r\n omgivelser&#171; s. 20 f. og vil iøvrigt blive offentliggjort og gennemgået  \r\n\r\n nærmere i en artikel i &#187;Arkitekten&#171; i nær fremtid. </P>  \r\n\r\n<P>Miljøministeriet, fredningsstyrelsen, den 28. november 1977. </P>  \r\n\r\n<P>P.M.V. </P>  \r\n\r\n<P>Viggo Nielsen /Veit Koester </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19990974509"
        },
        {
            "displayName": "Entydig dokumentidentifikation",
            "displayValue": "CM007866"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/06/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9745"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "28/11/1977"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "By- og Landskabsstyrelsen/Søfartsstyrelsen"
        },
        {
            "displayName": "Ressortministeriets journalnummer",
            "displayValue": "miljømin.,j.nr.F.104/13-1"
        },
        {
            "displayName": "Stikord",
            "displayValue": "KIRKEOMGIVELSER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}