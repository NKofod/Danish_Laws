{
    "id": 60821,
    "title": "Vejledning om indeholdelse i løn m.v. for bøder, sagsomkostninger og konfiskerede beløb i straffesager, der forfølges af det offentlige. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 11486 af 01/09/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om indeholdelse i løn m.v. for bøder,  \r\n\r\n sagsomkostninger og konfiskerede beløb i straffesager, der forfølges af det  \r\n\r\n offentlige. </H1>  \r\n\r\n<P></P>  \r\n\r\n<BR>  \r\n\r\n<P>(Til politiet, anklagemyndigheden, domstolene samt Kriminalforsorgens  \r\n\r\n anstalter og arrestinspektørerne). </P>  \r\n\r\n<P>I tilslutning til § 52, stk. 4-7 i straffeloven, jf. lovbekendtgørelse nr.  \r\n\r\n 886 af 30. oktober 1992 som ændret senest ved lov nr. 1100 af 21. december  \r\n\r\n 1994 og Justitsministeriets bekendtgørelse nr. 113 af 20. februar 1995  \r\n\r\n fastsættes følgende retningslinier: </P>  \r\n\r\n<P> <B> For hvilke krav kan der ske indeholdelse?</B>  </P>  \r\n\r\n<P>Indeholdelse kan ske for bødedomme, uden - og indenretlige  \r\n\r\n bødevedtagelser, idømte eller vedtagne konfiskationsbeløb samt pålagte eller  \r\n\r\n vedtagne sagsomkostninger. </P>  \r\n\r\n<P>Indeholdelse kan også anvendes ved inddrivelse af bøder, konfiskationer og  \r\n\r\n sagsomkostninger, der er pålagt i Grønland og Færøerne samt i Finland,  \r\n\r\n Island, Norge og Sverige. </P>  \r\n\r\n<P>For bøder og konfiskationer, der er pålagt i lande, der har tilsluttet sig  \r\n\r\n konventionen om international straffuldbyrdelse, jf. lov nr. 323 af 4. juni  \r\n\r\n 1986 (en række europæiske lande samt USA og Canada) gælder, at fuldbyrdelse  \r\n\r\n ved indeholdelse kun kan ske, hvis der opnås domfældtes vedtagelse af bøden  \r\n\r\n eller konfiskationen overfor en dansk politimester (politidirektøren) eller  \r\n\r\n der opnås dom ved en dansk domstol. Afgørelser om sagsomkostninger, truffet i  \r\n\r\n lande, som er omfattet af konventionen, kan ikke fuldbyrdes i Danmark. </P>  \r\n\r\n<P>Indeholdelse kan ikke anvendes ved tvangsbøder, som inddrives efter  \r\n\r\n reglerne i ikrafttrædelseslovens § 17. Indeholdelse kan heller ikke ske for  \r\n\r\n erstatningskrav, herunder regreskrav fra Erstatningsnævnet. </P>  \r\n\r\n<P> <B> Hvornår kan der foretages indeholdelse?</B>  </P>  \r\n\r\n<P>Reagerer skyldneren ikke på politimesterens (politidirektørens) skrivelser  \r\n\r\n om at betale gælden, kan politimesteren (politidirektøren) beslutte, at der  \r\n\r\n skal foretages indeholdelse i den pågældendes løn m.v. Indeholdelse kan  \r\n\r\n foretages sideløbende med udpantning, eller uden at udpantning foretages.  \r\n\r\n Politimesteren (politidirektøren) kan selv dekretere indeholdelse, medens  \r\n\r\n udpantning som hidtil sker ved fogeden. Valg af inddrivelsesform træffes  \r\n\r\n lokalt efter en konkret vurdering. </P>  \r\n\r\n<P>Indeholdelse kan ske, uanset hvor skyldneren eller den  \r\n\r\n indeholdelsespligtige bor. Oversendelse af sager til anden politikreds kan  \r\n\r\n derfor undgås, når indeholdelsespålæg vælges. </P>  \r\n\r\n<P>For så vidt angår afsoning af bødeforvandlingsstraf henvises til afsnit IV  \r\n\r\n i Justitsministeriet, Direktoratet for Kriminalforsorgens vejledning fra 1983  \r\n\r\n i behandlingen af sager om benådning og udsættelse af strafffuldbyrdelse m.v.  \r\n\r\n Det bemærkes i den forbindelse, at såfremt skyldneren undlader at udfylde og  \r\n\r\n aflevere det økonomiske skema (P 153 A), kan dette eventuelt anses som udtryk  \r\n\r\n for, at skyldneren ikke vil samarbejde, således at afsoning af  \r\n\r\n bødeforvandlingsstraf bør overvejes. </P>  \r\n\r\n<P>Opmærksomheden henledes endvidere på bekendtgørelsens §§ 7 og 8, hvorefter  \r\n\r\n skyldneren kan straffes med bøde, såfremt han undlader at give oplysninger om  \r\n\r\n sine økonomiske forhold. </P>  \r\n\r\n<P> <B> I hvilke indtægter kan der foretages indeholdelse?</B>  </P>  \r\n\r\n<P>Indeholdelse kan foretages i løn, provision og andet arbejdsvederlag, samt  \r\n\r\n enhver forskudsvis udbetaling af løn m.v. og i A-indkomst, der hidrører fra  \r\n\r\n udbyttet af partsfiskeri. </P>  \r\n\r\n<P>Såfremt skyldnerens arbejdsvederlag udredes direkte af beløb, som  \r\n\r\n skyldneren oppebærer på den indeholdelsespligtiges vegne, skal den  \r\n\r\n indeholdelsespligtige foretage de ændringer i afregningsformen, som er  \r\n\r\n nødvendige for, at pålægget om indeholdelse kan overholdes. </P>  \r\n\r\n<P>Indeholdelse kan også ske i løn, der er forfalden, men endnu ikke udbetalt  \r\n\r\n ved den indeholdelsespligtiges modtagelse af pålægget. </P>  \r\n\r\n<P>Der kan ske indeholdelse i feriegodtgørelse. Anvendes feriekort eller  \r\n\r\n lignende skal indeholdelsen ske, når feriegodtgørelsen godskrives  \r\n\r\n lønmodtageren. Anvendes ferie-girosystemet skal indeholdelsen ske, når  \r\n\r\n arbejdsgiveren indbetaler til ferie-giro. </P>  \r\n\r\n<P>Indeholdelse skal også ske, selvom arbejdstageren er fratrådt. </P>  \r\n\r\n<P>For så vidt særlige hensyn efter politimesterens (politidirektørens) skøn  \r\n\r\n ikke taler derimod kan der endvidere foretages indeholdelse i ventepenge,  \r\n\r\n pensioner og lignende understøttelser, der udredes af statskassen, kommunale  \r\n\r\n kasser, andre offentlige kasser eller private kasser. </P>  \r\n\r\n<P>Indeholdelse kan således foretages i sociale pensioner,  \r\n\r\n invaliditetstillæg, revalideringshjælp, arbejdsløshedsdagpenge, dagpenge ved  \r\n\r\n sygdom og orlov samt i efterløn. </P>  \r\n\r\n<P>Der kan ikke foretages indeholdelse i pension, der ydes på baggrund af en  \r\n\r\n forsikringsaftale eller i personskadeerstatning, ligesom der som udgangspunkt  \r\n\r\n ikke kan ske indeholdelse i stipendier, der udbetales efter lov om Statens  \r\n\r\n Uddannelsesstøtte. </P>  \r\n\r\n<P>Der kan som udgangspunkt ikke foretages indeholdelse i kontanthjælp. Har  \r\n\r\n den pågældende imidlertid efter en konkret vurdering betalingsevne og  \r\n\r\n foreligger der sikre oplysninger om, at der overlades skyldneren det  \r\n\r\n nødvendige til hans og familiens underhold, kan der foretages indeholdelse.  \r\n\r\n</P>  \r\n\r\n<P>Indeholdelse kan ikke finde sted i indtægter, der hidrører fra skyldnerens  \r\n\r\n selvstændige, personligt drevne erhvervsvirksomhed. </P>  \r\n\r\n<P>Ovenstående beskrivelse af indtægtstyper, der ikke er udtømmende, er  \r\n\r\n foretaget på baggrund af kildeskattelovens regler og med udgangspunkt i den  \r\n\r\n af told- og skattemyndighederne fulgte praksis. </P>  \r\n\r\n<P>Beskrivelsen af indtægtstyper vil løbende blive revideret. </P>  \r\n\r\n<P> <B> Hvem er indeholdelsespligtige?</B>  </P>  \r\n\r\n<P>Indeholdelsespligtige er arbejdsgivere og andre personer, selskaber,  \r\n\r\n myndigheder m.v., der udbetaler ydelser, i hvilke der kan foretages  \r\n\r\n indeholdelse, jf. ovenfor. </P>  \r\n\r\n<P>Oplysninger om arbejdsgiver og indtægtsforhold bør primært indhentes fra  \r\n\r\n skyldneren ved udsendelse af økonomiskema (P 153 A) sammen med 2. rykker  \r\n\r\n (edb-blanket KL 09 og 11). </P>  \r\n\r\n<P>Oplysninger om skyldnerens arbejdsgiver m.v. kan endvidere indhentes  \r\n\r\n skriftligt eller telefonisk fra den lokale skatteforvaltning, jf. edb-blanket  \r\n\r\n nr. L 102/RPC. </P>  \r\n\r\n<P> <B> Størrelsen af det indeholdte.</B>  </P>  \r\n\r\n<P>Indeholdelsen kan højst udgøre 20 procent af lønudbetalingen m.v., efter  \r\n\r\n at der er sket fradrag af A-skat efter kildeskattelovens §§ 46 og 49, samt  \r\n\r\n efter fradrag af arbejdsmarkedsbidrag. </P>  \r\n\r\n<P>Ved enhver beslutning om indeholdelse skal det sikres, at skyldneren har  \r\n\r\n de nødvendige midler til eget og familiens underhold (trangsbeneficiet). Ved  \r\n\r\n beslutning om indeholdelse i løn m.v. med mere end 15 procent samt ved enhver  \r\n\r\n indeholdelse i overførselsindkomster skal politimesteren (politidirektøren)  \r\n\r\n have sikre oplysninger om, at skyldneren har de nødvendige midler. </P>  \r\n\r\n<P>Skyldnerens udfyldelse af økonomiskemaet (blanket P 153 A) sker under  \r\n\r\n strafansvar (straffelovens § 163). Oplysningerne heri må derfor antages at  \r\n\r\n være sikre. Ved indeholdelse med 15 procent eller mindre vil oplysningerne om  \r\n\r\n skyldnerens indtægtsforhold ligeledes kunne fremgå af forskudsopgørelsen  \r\n\r\n eller den seneste årsopgørelse. </P>  \r\n\r\n<P> <B> Trangsbeneficiet.</B>  </P>  \r\n\r\n<P>Trangsbeneficiet er normalt tilgodeset, såfremt skyldneren efter betaling  \r\n\r\n af basale leveomkostninger har ca. 2.500 kr. til rådighed for hver voksen,  \r\n\r\n der forsørges, og 1.000 kr. for hvert mindreårigt hjemmeboende barn. Til de  \r\n\r\n basale leveomkostninger må normalt medregnes: boligudgifter, varme, el, gas,  \r\n\r\n transport, radio- og TV-licens, underholdsbidrag, standardforsikringer og  \r\n\r\n udgifter til leje eller afdrag på udstyr, der er omfattet af retsplejelovens  \r\n\r\n § 509 (f.eks. komfur og køleskab). Privat gæld bør derimod som udgangspunkt  \r\n\r\n ikke betragtes som basale leveomkostninger. For de opregnede udgifter og  \r\n\r\n andre udgiftsposter må der dog foretages en konkret bedømmelse. </P>  \r\n\r\n<P> <B> Forholdet mellem indeholdelsespålæg meddelt af flere myndigheder.</B>  \r\n\r\n</P>  \r\n\r\n<P>Indeholdelse for bødekrav m.v. sker efter indeholdelse for skatte- og  \r\n\r\n afgiftskrav og krav på underholdsbidrag. Fortrinsretten vedrører kun  \r\n\r\n fremtidige lønkrav m.v. og således ikke allerede forfaldne lønkrav m.v., i  \r\n\r\n hvilke der er foretaget indeholdelse til politiet. </P>  \r\n\r\n<P>I forhold til andre krav er det afgørende, hvornår indeholdelse er  \r\n\r\n besluttet. Den indeholdelsespligtige skal således først indeholde for det  \r\n\r\n krav med hensyn til hvilket, der først er truffet beslutning om indeholdelse.  \r\n\r\n</P>  \r\n\r\n<P>Når et bedre prioriteret krav er fyldestgjort, træder pligten til at  \r\n\r\n indeholde til fordel for politiet automatisk i funktion påny, men det vil  \r\n\r\n være praktisk at gøre den indeholdelsespligtige opmærksom herpå, når  \r\n\r\n indeholdelse til fordel for politiet indstilles til fordel for et bedre  \r\n\r\n prioriteret krav. </P>  \r\n\r\n<P> <B> Skyldnerens frigørelse.</B>  </P>  \r\n\r\n<P>Skyldneren er frigjort overfor politiet ved arbejdsgiverens indeholdelse i  \r\n\r\n det omfang, det indeholdte beløb dækker politiets krav. Bødekontorerne bør  \r\n\r\n derfor være opmærksomme på, inden der dekreteres afsoning af en bøde, hvor  \r\n\r\n lønindeholdelse har været forsøgt, at den indeholdelsespligtige eventuelt  \r\n\r\n ikke har afregnet indeholdte beløb til politiet. Skyldneren vil i givet fald  \r\n\r\n kunne dokumentere, at indeholdelse er sket, ved forevisning af dokumentation  \r\n\r\n i form af en lønseddel eller lignende, hvoraf fremgår at indeholdelse har  \r\n\r\n fundet sted. </P>  \r\n\r\n<P> <B> Den indeholdelsespligtiges frigørelse.</B>  </P>  \r\n\r\n<P>Den indeholdelsespligtige er frigjort for sin pligt til at indeholde og  \r\n\r\n indbetale, når skyldneren har indbetalt det skyldige beløb eller afsonet en  \r\n\r\n bøde. </P>  \r\n\r\n<P>Forældes kravet mod skyldneren, bortfalder samtidig den  \r\n\r\n indeholdelsespligtiges pligt til at indeholde. </P>  \r\n\r\n<P> <B> Erstatningskrav mod den indeholdelsespligtige.</B>  </P>  \r\n\r\n<P>Foretager den indeholdelsespligtige ikke indeholdelse i overensstemmelse  \r\n\r\n med pålægget, eller afregner han ikke de indeholdte beløb, er han efter  \r\n\r\n bekendtgørelsens § 5 erstatningspligtig over for politiet. Dette  \r\n\r\n erstatningskrav er underkastet en 5-årig forældelse efter 1908-loven og kan  \r\n\r\n således gennemtvinges, selvom politiets krav mod skyldneren i mellemtiden  \r\n\r\n måtte være forældet. </P>  \r\n\r\n<P>Erstatningskravet kan inddrives ved udpantning jf. bekendtgørelsens § 6.  \r\n\r\n Den indeholdelsespligtige kan endvidere straffes efter bekendtgørelsens § 8.  \r\n\r\n</P>  \r\n\r\n<P> <B> Fra hvilket tidspunkt gælder et indeholdelsespålæg?</B>  </P>  \r\n\r\n<P>Et indeholdelsespålæg gælder for den førstkommende udbetaling efter  \r\n\r\n pålæggets meddelelse. Hvis anvisningen sker elektronisk, vil det imidlertid  \r\n\r\n være naturligt at give den indeholdelsespligtige udsættelse med  \r\n\r\n indeholdelsen, hvis lønanvisningen m.v. for den førstkommende lønperiode af  \r\n\r\n tekniske grunde allerede er sket ved pålæggets meddelelse. </P>  \r\n\r\n<P> <B> Fremgangsmåden, hvis der indgives klage.</B>  </P>  \r\n\r\n<P>Ifølge bekendtgørelsens § 1, stk. 2 kan politimesterens  \r\n\r\n (politidirektørens) pålæg om indeholdelse påklages til Justitsministeriet. En  \r\n\r\n klage har ikke opsættende virkning. </P>  \r\n\r\n<P>En klage kan vedrøre det forhold, at pålæg overhovedet er meddelt, men  \r\n\r\n også at pålægget er meddelt med et for stort beløb. </P>  \r\n\r\n<P>En klage vil derfor eventuelt kunne forstås som en anmodning om  \r\n\r\n eftergivelse, henstand eller nedsættelse af det beløb, hvorved der sker  \r\n\r\n indeholdelse. Sådanne klager eller ansøgninger behandles efter de almindelige  \r\n\r\n regler i Justitsministeriets cirkulære af 26. juni 1975 om behandlingen af  \r\n\r\n sager om benådning og udsættelse af straffuldbyrdelse m.v. </P>  \r\n\r\n<P>Påklages politimesterens (politidirektørens) afgørelse i en sag, der må  \r\n\r\n anses som en ansøgning om eftergivelse, henstand eller nedsættelse af de  \r\n\r\n indeholdte beløb til Justitsministeriet, skal der - uanset § 17 i  \r\n\r\n Justitsministeriets nævnte cirkulære - ikke rettes henvendelse til  \r\n\r\n arbejdsgiveren med anmodning om suspension af indeholdelsespålægget. </P>  \r\n\r\n<P>Da klager/ansøgninger som udgangspunkt ikke tillægges opsættende virkning,  \r\n\r\n skal de til gengæld behandles hurtigst muligt, helst inden for en måned fra  \r\n\r\n klagens/ansøgningens indgivelse. Hvis det skønnes, at behandlingen af sagen  \r\n\r\n hos politiet og/eller i Justitsministeriet vil vare længere end en måned, bør  \r\n\r\n det overvejes at tillægge klagen/ansøgningen opsættende virkning.  \r\n\r\n Klagen/ansøgningen kan også af andre grunde tillægges opsættende virkning,  \r\n\r\n såfremt særlige omstændigheder taler derfor. </P>  \r\n\r\n<P>Såfremt klagen/ansøgningen tillægges opsættende virkning, underrettes  \r\n\r\n skyldneren og den indeholdelsespligtige snarest muligt herom. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19951148660"
        },
        {
            "displayName": "Entydig dokumentidentifikation",
            "displayValue": "CM019787"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/10/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11486"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "01/09/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK. j.nr. 4.k. 1994-1311-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}