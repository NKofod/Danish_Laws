{
    "id": 109407,
    "title": "1991 BTL 141   BETÆNKNING OVER FORSLAG TIL LOV OM ÆNDRING AF LOV OM DEPOSITUM VED   UNGDOMSUDDANNELSER OG VIDEREGÅENDE UDDANNELSER OG GEBYR VED PRØVEFORBEREDENDE   ENKELTFAGSUNDERVISNING TIL HØJERE FORBEREDELSESEKSAMEN (BORTFALD AF   DEPOSITUMORDNINGEN)    NR L 141 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 141",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 141 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om depositum ved  \r\n\r\n ungdomsuddannelser og videregående uddannelser og gebyr ved prøveforberedende  \r\n\r\n enkeltfagsundervisning til højere forberedelseseksamen (Bortfald af  \r\n\r\n depositumordningen) <BR>  \r\n\r\n Nr L 141 1991-92, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19911212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i 2 møder og har herunder </P>  \r\n\r\n<P>stillet spørgsmål til undervisnings- og forskningsministeren, som </P>  \r\n\r\n<P>denne har besvaret skriftligt. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) udtaler: </P>  \r\n\r\n<P>Mindretallet er principielt helt enig i indholdet i ændringsforslagene fra  \r\n\r\n Socialistisk Folkeparti og Fremskridtspartiet, der vil fjerne gebyret på  \r\n\r\n enkeltfagskurserne. Mindretallet kan dog ikke stemme for ændringsforslagene,  \r\n\r\n da lovforslaget er et led i finanslovforliget for 1992, og dermed er  \r\n\r\n indholdet i lovforslaget et hele. Dette forhindrer dog ikke, at mindretallet  \r\n\r\n efter 1992 vil arbejde for en ophævelse af gebyrordningen for  \r\n\r\n enkeltfagsundervisningen. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, men vil  \r\n\r\n stemme for de stillede ændringsforslag og udtaler: </P>  \r\n\r\n<P>Mindretallet finder ikke, at det er tilfredsstillende, at  \r\n\r\n depositumordningen skal bortfalde. Det er mindretallets opfattelse, at  \r\n\r\n depositumordningen som sådan ikke har skadet. </P>  \r\n\r\n<P>Derimod er et gebyr reelt en ekstra og urimelig skattebyrde. Det er  \r\n\r\n urimeligt at påføre studerende et gebyr for deres tilmelding til de  \r\n\r\n respektive fag. De studerende og deres forældre har i forvejen betalt over  \r\n\r\n skattebilletten til uddannelsesinstitutionerne. </P>  \r\n\r\n<P>Mindretallet mener, at depositumordningen har været god, fordi den har  \r\n\r\n givet ansøgerne til de forskellige studier et incitament til at tænke sig  \r\n\r\n grundigt om, inden uddannelsesvalget blev foretaget. Endvidere har  \r\n\r\n studenterne absolut ikke haft interesse i at tilmelde sig flere uddannelser  \r\n\r\n end højst nødvendigt. </P>  \r\n\r\n<P>Mindretallet finder det meget beklageligt, at regeringen ikke formår i  \r\n\r\n bemærkningerne til lovforslaget at belyse de administrative omkostninger ved  \r\n\r\n lovforslaget tilstrækkeligt. Der er mærkværdigvis ikke økonomiske  \r\n\r\n konsekvensberegninger i dette lovforslag vedrørende de administrative  \r\n\r\n omkostninger. Dette vælger mindretallet at opfatte som unødigt lovjaskeri.  \r\n\r\n</P>  \r\n\r\n<P>Da mindretallet som bekendt ikke er med i finanslovforliget, føler  \r\n\r\n mindretallet heller ingen anledning til at støtte regeringen i dens  \r\n\r\n bestræbelser på at påføre de studerende ekstraomkostninger gennem en  \r\n\r\n gebyrordning. </P>  \r\n\r\n<P>Mindretallet går imod det foreliggende lovforslag. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (SF og FP): </P>  \r\n\r\n<P>Til titlen </P>  \r\n\r\n<P> <B>1)</B> Undertitlen affattes således: </P>  \r\n\r\n<P>&#187;(Bortfald af depositum- og gebyrordningen)&#187;. </P>  \r\n\r\n<P>Til § 1 </P>  \r\n\r\n<P> <B>2)</B>  <I>Nr. 1</I> affattes således: </P>  \r\n\r\n<P> <B>&#187;1.</B> Lovens titel affattes således: </P>  \r\n\r\n<P> <B>&#187;Lov om depositum ved ungdomsuddannelser og videregående  \r\n\r\n uddannelser&#171;.' </B></P>  \r\n\r\n<P>  <B>3)</B>  <I>Nr. 3, 4, 5</I> og <I>6</I> udgår, og i stedet indsættes  \r\n\r\n som nyt nummer: </P>  \r\n\r\n<P> <B>&#187;01.</B>  <I>§§ 3,4, 5</I> og <I>6</I> ophæves.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-3 </P>  \r\n\r\n<P>Forslagsstillerne ønsker med ændringsforslagene at ophæve gebyrordningen.  \r\n\r\n</P>  \r\n\r\n<P> <I>Poul Andersen (S) Helle Degn (S) Pernille Forchhammer (S) Frank Jensen  \r\n\r\n (S) Else Marie Mortensen (S) Anne-Marie Meldgaard (S) Hanne Thanning Jacobsen  \r\n\r\n (SF) Ebba Strange (SF) Jette Pors (CD)</I> nfmd. <I>Eva Møller (KF) Pia  \r\n\r\n Christmas-Møller (KF) Jens Jørgensen (KF) Anders Mølgaard (V) Hanne  \r\n\r\n Severinsen (V)</I> fmd. <I>Køpke Christensen (FP) Ole Vig Jensen (RV) Lysholm  \r\n\r\n Christensen (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/01/1992"
        },
        {
            "displayName": "Accession",
            "displayValue": "199114K00141"
        },
        {
            "displayName": "Entydig dokumentidentifikation",
            "displayValue": "CL002206"
        },
        {
            "displayName": "Dato for førstegangsindlæggelse",
            "displayValue": "16/01/1992"
        },
        {
            "displayName": "Dato for indlæggelse",
            "displayValue": "16/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "141"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}