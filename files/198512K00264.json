{
    "id": 112846,
    "title": "1985 LSF 264   FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (YDERLIGERE NEDBRINGELSE AF   ARBEJDSLØSHEDSKASSERNES FEJLUDBETALINGER M.V.) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 264",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 264 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsformidling og  \r\n\r\n arbejdsløshedsforsikring m.v. (Yderligere nedbringelse af  \r\n\r\n arbejdsløshedskassernes fejludbetalinger m.v.) </P>  \r\n\r\n<P></P>  \r\n\r\n<P>Fremsat af arbejdsministeren </P>  \r\n\r\n<P></P>  \r\n\r\n<P>den 14. maj 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om arbejdsformidling og arbejdsløshedsforsikring m.v., jfr. </P>  \r\n\r\n<P>lovbekendtgørelse nr. 407 af 3. september 1985, som ændret senest </P>  \r\n\r\n<P>ved lov nr. 197 af 9. april 1986, foretages følgende ændringer: </P>  \r\n\r\n<P>1. § 41, stk. 1, nr. 3, a), affattes således: </P>  \r\n\r\n<P>&#187;a) er beskæftiget som lønmodtager inden for kassens faglige område,  \r\n\r\n</P>  \r\n\r\n<P>og som inden for de sidste 10 uger umiddelbart før begæring om </P>  \r\n\r\n<P>optagelse har haft sådan beskæftigelse i mere end 300 timer, jfr. </P>  \r\n\r\n<P>dog kapitel 11, eller&#171;. </P>  \r\n\r\n<P>2. I § 41 indsættes som stk. 7: </P>  \r\n\r\n<P>&#187;Stk. 7. Direktøren for arbejdsløshedsforsikringen kan efter </P>  \r\n\r\n<P>forhandling med landsarbejdsnævnet fastsætte nærmere regler for </P>  \r\n\r\n<P>anvendelsen af stk. 1 og 2.&#171;. </P>  \r\n\r\n<P>3. I § 61, stk. 3, sidste pkt., udgår &#187;for 3 år ad gangen&#171;. </P>  \r\n\r\n<P>4. I § 67, stk. 1, udgår &#187;bortset fra merarbejde af tilfældig </P>  \r\n\r\n<P>karakter,&#187;. </P>  \r\n\r\n<P>5. I § 67 indsættes som stk. 2 og 3: </P>  \r\n\r\n<P>&#187;Stk. 2. Optagelse som deltidsforsikret medlem er betinget af, at  \r\n\r\n</P>  \r\n\r\n<P>personen enten </P>  \r\n\r\n<P>1. er beskæftiget som lønmodtager inden for kassens faglige område og </P>  \r\n\r\n<P>har haft sådan beskæftigelse mindst 150 og højst 300 timer inden </P>  \r\n\r\n<P>for de sidste 10 uger umiddelbart før begæring om optagelse eller </P>  \r\n\r\n<P>2. dokumenterer at kunne få og faktisk får sådan beskæftigelse som </P>  \r\n\r\n<P>nævnt i nr. 1 umiddelbart efter optagelsen. </P>  \r\n\r\n<P>Stk. 3. Direktøren for arbejdsløshedsforsikringen kan efter </P>  \r\n\r\n<P>forhandling med landsarbejdsnævnet fastsætte nærmere regler for </P>  \r\n\r\n<P>anvendelsen af stk. 2.&#171;. </P>  \r\n\r\n<P>6. § 68, stk. 2, ophæves. </P>  \r\n\r\n<P>Stk. 3-6 bliver herefter stk. 2-5. </P>  \r\n\r\n<P>7. § 68, stk. 4, der bliver stk. 3, affattes således: </P>  \r\n\r\n<P>&#187;Stk. 3. Et deltidsforsikret medlem, som i en sammenhængende periode  \r\n\r\n</P>  \r\n\r\n<P>på 13 uger har haft arbejde i større omfang end deltidsarbejde, </P>  \r\n\r\n<P>overgår til fuldtidsforsikret medlem med virkning fra tidspunktet </P>  \r\n\r\n<P>for arbejdets begyndelse. Medlemmet skal anmelde ændringen i </P>  \r\n\r\n<P>arbejdstiden til kassen.&#171;. </P>  \r\n\r\n<P>8. I § 68, stk. 5, der bliver stk. 4, ændres &#187;stk. 1, 2 og 4&#171;  \r\n\r\n til: </P>  \r\n\r\n<P>&#187;stk. 1 og 3&#171;. </P>  \r\n\r\n<P>9. I § 68, stk. 6, der bliver stk. 5, ændres &#187;stk. 4&#171; til:  \r\n\r\n &#187;stk. 3&#171;. </P>  \r\n\r\n<P>10. § 69 ophæves. </P>  \r\n\r\n<P>11. § 71, stk. 2, ophæves. </P>  \r\n\r\n<P>12. I § 72, stk. 1, 1. pkt., ændres &#187;§ 68, stk. 1 eller 2,&#187; til:  \r\n\r\n &#187;§ </P>  \r\n\r\n<P>67, stk. 2, eller § 68, stk. 1&#171;. </P>  \r\n\r\n<P>§ 2 </P>  \r\n\r\n<P>Loven træder i kraft den 1. september 1986. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 875 </P>  \r\n\r\n<P>§ 1 </P>  \r\n\r\n<P>I lov om arbejdsformidling og arbejdsløshedsforsikring m.v., jfr. </P>  \r\n\r\n<P>lovbekendtgørelse nr. 407 af 3. september 1985, som ændret senest </P>  \r\n\r\n<P>ved lov nr. 00 af 00. 1986 foretages følgende ændringer: </P>  \r\n\r\n<P>1. § 41, stk. 1, nr. 3, a), affattes således: </P>  \r\n\r\n<P>&#187;a) er beskæftiget som lønmodtager inden for kassens faglige område  \r\n\r\n</P>  \r\n\r\n<P>og som inden for de sidste 10 uger umiddelbart før begæring om </P>  \r\n\r\n<P>optagelse har hat sådan beskæftigelse i mere end 300 timer, jfr. </P>  \r\n\r\n<P>dog kapitel 11, eller&#171;. </P>  \r\n\r\n<P>2. I § 41 indsættes som stk. 7: </P>  \r\n\r\n<P>&#187;Stk. 7. Direktøren for arbejdsløshedsforsikringen kan efter </P>  \r\n\r\n<P>forhandling med landsarbejdsnævnet fastsætte nærmere regler for </P>  \r\n\r\n<P>anvendelsen af stk. 1 og 2.&#171;. </P>  \r\n\r\n<P>3. I § 55 indsættes som stk. 3: </P>  \r\n\r\n<P>&#187;Stk. 3. For et medlem som modtager pension efter lov om social </P>  \r\n\r\n<P>pension eller tilsvarende udenlandsk lovgivning, gælder endvidere </P>  \r\n\r\n<P>reglen i § 64.&#171;. </P>  \r\n\r\n<P>4. I § 61, stk. 3, sidste pkt., udgår: </P>  \r\n\r\n<P>&#187;for 3 år ad gangen&#171;. </P>  \r\n\r\n<P>5. § 64, stk. 1 og 2, affattes således: </P>  \r\n\r\n<P>&#187;§ 64. For et medlem, som modtager pension efter lov om social </P>  \r\n\r\n<P>pension eller tilsvarende udenlandsk lovgivning, er ret til </P>  \r\n\r\n<P>dagpenge efter § 51, jfr. § 46, stk. 2, betinget af, at medlemmet </P>  \r\n\r\n<P>har haft arbejde eller udøvet selvstændig erhvervsvirksomhed som </P>  \r\n\r\n<P>nævnt i § 55, stk. 1, inden for de sidste 18 måneder. </P>  \r\n\r\n<P>Stk. 2. Til et medlem, som er omfattet af stk. 1, kan dagpenge inden </P>  \r\n\r\n<P>for et kalenderår højst udbetales med beløb, der svarer til </P>  \r\n\r\n<P>dagpenge for sammenlagt 78 dage.&#171;. </P>  \r\n\r\n<P>6. § 64, stk. 3, ophæves. </P>  \r\n\r\n<P>7. I § 64, stk. 4, der bliver stk. 3, ændres &#187;stk. 1-3&#171; til:  \r\n\r\n &#187;stk. 1 </P>  \r\n\r\n<P>og 2&#171;. </P>  \r\n\r\n<P>8. I § 67, stk. 1, udgår: &#187;bortset fra merarbejde af tilfældig </P>  \r\n\r\n<P>karakter,&#187;. </P>  \r\n\r\n<P>9 I § 67 indsættes som stk. 2 og 3: </P>  \r\n\r\n<P>&#187;Stk. 2. Optagelse som deltidsforsikret medlem er betinget af, at  \r\n\r\n</P>  \r\n\r\n<P>personen enten </P>  \r\n\r\n<P>1. er beskæftiget som lønmodtager inden for kassens faglige område og </P>  \r\n\r\n<P>har haft sådan beskæftigelse mindst 150 og højst 300 timer inden </P>  \r\n\r\n<P>for de sidste 10 uger umiddelbart før begæring om optagelse, eller </P>  \r\n\r\n<P>2. dokumenterer at kunne få og faktisk får sådan beskæftigelse som </P>  \r\n\r\n<P>nævnt i nr. 1 umiddelbart efter optagelsen. </P>  \r\n\r\n<P>Stk. 3. Direktøren for arbejdsløshedsforsikringen kan efter </P>  \r\n\r\n<P>forhandling med landsarbejdsnævnet fastsætte nærmere regler for </P>  \r\n\r\n<P>anvendelsen af stk. 2.&#171;. </P>  \r\n\r\n<P>10. § 68, stk. 2, ophæves. </P>  \r\n\r\n<P>Stk. 3-6 bliver herefter stk. 2-5. </P>  \r\n\r\n<P>11. § 68, stk. 4, der bliver stk. 3, affattes således: </P>  \r\n\r\n<P>&#187;Stk. 3. Et deltidsforsikret medlem, som i en sammenhængende periode  \r\n\r\n</P>  \r\n\r\n<P>på 13 uger har haft arbejde i større omfang end deltidsarbejde, </P>  \r\n\r\n<P>overgår til fuldtidsforsikret medlem med virkning fra tidspunktet </P>  \r\n\r\n<P>for arbejdets begyndelse. Medlemmet skal anmelde ændringen i </P>  \r\n\r\n<P>arbejdstiden til kassen.&#171;. </P>  \r\n\r\n<P>12. I § 68, stk. 5, der bliver stk. 4, ændres &#187;stk. 1, 2 og 4&#171;  \r\n\r\n til: </P>  \r\n\r\n<P>&#187;stk. 1 og 3&#171;. </P>  \r\n\r\n<P>13. I § 68, stk. 6, der bliver stk. 5, ændres &#187;stk. 4&#171; til:  \r\n\r\n &#187;stk. 3&#171;. </P>  \r\n\r\n<P>14. § 69 ophæves. </P>  \r\n\r\n<P>15. § 71, stk. 2, ophæves. </P>  \r\n\r\n<P>16. I § 72, stk. 1, 1. pkt., ændres &#187;§ 68, stk. 1 eller 2,&#187; til:  \r\n\r\n &#187;§ </P>  \r\n\r\n<P>67, stk. 2, eller § 68, stk. 1&#171;. </P>  \r\n\r\n<P>17. I § 72 indsættes som stk. 3: </P>  \r\n\r\n<P>&#187;Stk. 3. For et medlem, som modtager pension efter lov om social </P>  \r\n\r\n<P>pension eller tilsvarende udenlandsk lovgivning, gælder endvidere </P>  \r\n\r\n<P>reglen i § 74.&#171;. </P>  \r\n\r\n<P>18. § 74, stk. 1 og 2, affattes således: </P>  \r\n\r\n<P>&#187;§ 74. For et deltidsforsikret medlem, der er omfattet af § 64, er  \r\n\r\n</P>  \r\n\r\n<P>retten til dagpenge betinget af, at medlemmet har haft arbejde som </P>  \r\n\r\n<P>nævnt i § 72, stk. 1, inden for de sidste 18 måneder. </P>  \r\n\r\n<P>Stk. 2. Til et medlem, som er omfattet af stk. 1, kan dagpenge inden </P>  \r\n\r\n<P>for et kalenderår højst udbetales med beløb, der svarer til </P>  \r\n\r\n<P>dagpenge for sammenlagt 78 dage.&#171;. </P>  \r\n\r\n<P>19. I § 74, stk. 3, 1. pkt., udgår: &#187;§ 64, stk. 1, og nærværende </P>  \r\n\r\n<P>paragrafs&#171;. </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft den 1. september 1986. </P>  \r\n\r\n<P>Stk. 2. De hidtil gældende regler i § 64 og § 74 finder dog efter </P>  \r\n\r\n<P>anmodning fortsat anvendelse indtil 1. september 1987 for </P>  \r\n\r\n<P>personer, der på lovens ikrafttrædelsestidspunkt modtager pension </P>  \r\n\r\n<P>efter lov om social pension eller tilsvarende udenlandsk </P>  \r\n\r\n<P>lovgivning og som samtidig eller senere opfylder betingelsen i § </P>  \r\n\r\n<P>55, stk. 1. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Lov nr. 114 af 24. marts 1970 om arbejdsformidling og </P>  \r\n\r\n<P>arbejdsløshedsforsikring m.v. (Folketingstidende 1969-70, FF. sp. </P>  \r\n\r\n<P>3222, 3605 og 4473; tillæg A sp. 2369; tillæg B sp. 673; tillæg C </P>  \r\n\r\n<P>sp. 321) er senest bekendtgjort ved lovbekendtgørelse nr. 407 af </P>  \r\n\r\n<P>3. september 1985 og ændret ved lov nr. 575 af 19. december 1985 </P>  \r\n\r\n<P>og lov nr. 197 af 9. april 1986. </P>  \r\n\r\n<P>Der er fremsat forslag til lov om ændring af lov om arbejdsformidling </P>  \r\n\r\n<P>og arbejdsløshedsforsikring m.v. (Ændringer som følge af </P>  \r\n\r\n<P>indførelse af delpension). Forslaget har ingen indflydelse på </P>  \r\n\r\n<P>dette forslag. </P>  \r\n\r\n<P>I februar 1985 besluttede arbejdsministeren at nedsætte et udvalg, </P>  \r\n\r\n<P>det såkaldte Bonnerup-udvalg med repræsentanter fra </P>  \r\n\r\n<P>arbejdsmarkedets parter og fra flere ministerier. </P>  \r\n\r\n<P>Udvalget fik i første omgang to opgaver; behandling af supplerende </P>  \r\n\r\n<P>dagpenge med udgangspunkt i spørgsmålet om utilsigtede </P>  \r\n\r\n<P>tilpasninger, og behandling af forenklinger af det nuværende </P>  \r\n\r\n<P>regelsæt samt nedbringelse af fejludbetalingerne. Udvalget blev </P>  \r\n\r\n<P>endvidere i september 1985 bedt om at se på spørgsmålet om en </P>  \r\n\r\n<P>omlægning af arbejdsløshedsforsikringens finansieringssystem. </P>  \r\n\r\n<P>Denne del af udvalgets kommissorium er endnu ikke færdigbehandlet, </P>  \r\n\r\n<P>men det forventes, at der vil blive afgivet delbetænkning om dette </P>  \r\n\r\n<P>spørgsmål i løbet af efteråret 1986. </P>  \r\n\r\n<P>Den 1. maj 1986 afgav udvalget betænkning om supplerende dagpenge og </P>  \r\n\r\n<P>fejludbetalinger, hvori udvalget foreslår en række ændringer både </P>  \r\n\r\n<P>af administrativ og af lovmæssig karakter. </P>  \r\n\r\n<P>Der er i dette lovforslag kun medtaget forslag, der vedrører </P>  \r\n\r\n<P>forenkling af reglerne med henblik på fortsat nedbringelse af </P>  \r\n\r\n<P>fejludbetalingerne. På dette område har udvalget fortsat de </P>  \r\n\r\n<P>overvejelser, som var iværksat af udvalget vedrørende </P>  \r\n\r\n<P>arbejdsløshedskassernes fejludbetalinger (Hæstrup-udvalget, </P>  \r\n\r\n<P>betænkning nr. 1021, september 1984). Udvalget har herunder </P>  \r\n\r\n<P>overvejet, hvilke yderligere initiativer der er behov for, og er </P>  \r\n\r\n<P>kommet med forslag hertil. </P>  \r\n\r\n<P>Samtidig med direktoratet for arbejdsløshedsforsikringens </P>  \r\n\r\n<P>igangværende regelsanering har direktoratet drøftet forslag til en </P>  \r\n\r\n<P>række ændringer af de mere detaljerede regler med </P>  \r\n\r\n<P>Arbejdsløshedskassernes Samvirke. </P>  \r\n\r\n<P>Udvalget har i sin gennemgang af regelsættet koncentreret sig om de </P>  \r\n\r\n<P>områder, hvor der er konstateret fejludbetalinger og/ eller </P>  \r\n\r\n<P>administrative problemer. Udvalget har taget sit udgangspunkt i de </P>  \r\n\r\n<P>stikprøveundersøgelser af arbejdsløshedskassernes administration, </P>  \r\n\r\n<P>som direktoratet for arbejdsløshedsforsikringen har gennemført </P>  \r\n\r\n<P>siden 1980. Den seneste stikprøve, som indgår i undersøgelsen, er </P>  \r\n\r\n<P>fra 1984. Dvs., at udvalget har haft forholdsvis aktuelle tal. </P>  \r\n\r\n<P>Det er udvalgets opfattelse, at et kompliceret og uoverskueligt </P>  \r\n\r\n<P>regelsæt er en væsentlig årsag til fejladministrationen i </P>  \r\n\r\n<P>kasserne. Det har derfor været afgørende for udvalget, at de </P>  \r\n\r\n<P>foreslåede ændringer bygger på enkle kriterier, der er umiddelbart </P>  \r\n\r\n<P>forståelige, og dermed også lettere at administrere. </P>  \r\n\r\n<P>Denne opfattelse er regeringen enig i, og regeringen finder det meget </P>  \r\n\r\n<P>væsentligt, at regelforenklingsbestræbelserne fortsættes. </P>  \r\n\r\n<P>Lovforslaget er et led i opfølgningen af udvalgets betænkning, og </P>  \r\n\r\n<P>omfatter de forslag, som udvalget har været enig om at anbefale </P>  \r\n\r\n<P>for at forenkle reglerne og formindske fejludbetalingerne. De </P>  \r\n\r\n<P>enkelte forslag karakteriseres ved at forenkle det gældende </P>  \r\n\r\n<P>regelsæt. Forslagene tilsigter derfor - ud over at medvirke til at </P>  \r\n\r\n<P>lette kassernes administration at gøre regelsættet mindre </P>  \r\n\r\n<P>kompliceret og dermed mere overskueligt og brugervenligt, hvilket </P>  \r\n\r\n<P>regeringen finder meget væsentligt. </P>  \r\n\r\n<P>Det skal bemærkes, at udvalget herudover har foreslået en række </P>  \r\n\r\n<P>administrative ændringer, som også vil medvirke til at forenkle </P>  \r\n\r\n<P>systemet. Nedenfor er redegjort for disse administrative </P>  \r\n\r\n<P>ændringer. </P>  \r\n\r\n<P>Lovændringer </P>  \r\n\r\n<P>1. Det foreslås, at optagelsesbetingelserne ændres, således at </P>  \r\n\r\n<P>optagelse er betinget af mere end 300 timers arbejde inden for </P>  \r\n\r\n<P>højst 10 uger. Optagelse som deltidsforsikret medlem kan ske på </P>  \r\n\r\n<P>grundlag af mindst 150 og højst 300 timers arbejde inden for de </P>  \r\n\r\n<P>sidste 10 uger. </P>  \r\n\r\n<P>Kontrollen med, om optagelsesbetingelserne er opfyldt, giver fortsat </P>  \r\n\r\n<P>arbejdsløshedskasserne en del administration. I 1984 blev der </P>  \r\n\r\n<P>optaget godt 137.000 personer i systemet. </P>  \r\n\r\n<P>Forslaget indebærer, at der nu vil gælde et fast krav om mere end 300 </P>  \r\n\r\n<P>timers beskæftigelse inden for 10 uger mod nu 5 ugers uafbrudt </P>  \r\n\r\n<P>beskæftigelse. Denne ændring vil medføre en væsentlig </P>  \r\n\r\n<P>administrativ lettelse for kasserne, da de slipper for at </P>  \r\n\r\n<P>undersøge, om beskæftigelsesperioden har været uafbrudt. </P>  \r\n\r\n<P>Dette krav om uafbrudt beskæftigelse giver anledning til en del </P>  \r\n\r\n<P>problemer for kasserne, som skal være opmærksomme på en række </P>  \r\n\r\n<P>forhold, f.eks. om der har været en enkelt dags sygdom i perioden. </P>  \r\n\r\n<P>Endvidere er kasserne ofte nødt til at indhente yderligere </P>  \r\n\r\n<P>oplysninger hos arbejdsgiverne, hvilket er en belastning både for </P>  \r\n\r\n<P>kasserne og for arbejdsgiverne. På denne baggrund finder </P>  \r\n\r\n<P>regeringen, at der her er tale om en reel regelforenkling, der på </P>  \r\n\r\n<P>længere sigt vil forbedre kassernes administration og medvirke til </P>  \r\n\r\n<P>at nedbringe fejludbetalingerne. </P>  \r\n\r\n<P>2. Det foreslås, at optagelsesbetingelserne ændres, således at der </P>  \r\n\r\n<P>kræves 13 ugers fuldtidsarbejde ved overflytning af et medlem fra </P>  \r\n\r\n<P>deltidsforsikring til fuldtidsforsikring. Samtidig foreslås, at </P>  \r\n\r\n<P>begrebet &#187;merarbejde af tilfældig karakter&#171; udgår for at fritage  \r\n\r\n</P>  \r\n\r\n<P>kasserne for at skulle foretage en skønsmæssig afgørelse. </P>  \r\n\r\n<P>Dette forslag var med i det lovforslag, som var en opfølgning af </P>  \r\n\r\n<P>Hæstrup-udvalget (L 90). Forslaget blev dengang taget ud af </P>  \r\n\r\n<P>lovforslaget med henblik på at kunne indgå i Bonnerup-udvalgets </P>  \r\n\r\n<P>overvejelser. </P>  \r\n\r\n<P>Begrebet &#187;merarbejde af tilfældig karakter&#171; giver kasserne  \r\n\r\n problemer. </P>  \r\n\r\n<P>Det er vanskeligt efterfølgende at vurdere, om en stigning i </P>  \r\n\r\n<P>medlemmets timetal var tilfældig eller af mere permanent karakter. </P>  \r\n\r\n<P>Afgørelsen vil ofte vær usikker, når der bortses fra </P>  \r\n\r\n<P>vikaransættelse eller afløsningsarbejde. Dette medfører også en </P>  \r\n\r\n<P>usikkerhed for medlemmet, som ofte vil være i tvivl, om et arbejde </P>  \r\n\r\n<P>giver mulighed for overflytning eller ej. </P>  \r\n\r\n<P>Bestemmelsen har været nødvendig for at undgå den mulighed for </P>  \r\n\r\n<P>misbrug, der ligger i, at et medlem skaffer sig præcis 5 ugers </P>  \r\n\r\n<P>fuldtidsarbejde for derefter at overgå til fuldtidsforsikring. </P>  \r\n\r\n<P>Det foreslås derfor, at den periode, der giver ret til overflytning, </P>  \r\n\r\n<P>gøres længere (13 uger). Dette skulle sikre, at arbejdet har en </P>  \r\n\r\n<P>(vis) permanent karakter. Medlemmet vil herefter selv kunne </P>  \r\n\r\n<P>vurdere om vedkommende er berettiget til overflytning, jfr. § 1, </P>  \r\n\r\n<P>nr. 8 og 11, da der bliver tale om et helt objektivt kriterium. </P>  \r\n\r\n<P>Regeringen finder det væsentligt, at der her sker en forenkling, </P>  \r\n\r\n<P>således at et skønsmæssigt begreb, der ofte giver anledning til </P>  \r\n\r\n<P>vanskeligheder, undgås. </P>  \r\n\r\n<P>3. Det foreslås, at reglerne for udbetaling af dagpenge til </P>  \r\n\r\n<P>medlemmer, der modtager social pension, forenkles. De gældende </P>  \r\n\r\n<P>regler i § 64 er - som også påpeget i sin tid af Hæstrup-udvalget </P>  \r\n\r\n<P>- yderst komplicerede. Særligt giver reglerne om generhvervelse af </P>  \r\n\r\n<P>dagpengeretten anledning til vanskeligheder, idet der er fastsat </P>  \r\n\r\n<P>forskellige perioder og forskellige krav til den mængde arbejde, </P>  \r\n\r\n<P>der skal være præsteret. Der foreslås derfor en teknisk forenkling </P>  \r\n\r\n<P>af reglerne. Som kriterium anvendes et skærpet arbejdskrav, som </P>  \r\n\r\n<P>allerede i dag findes i loven, dvs. et begreb, som kasserne kender </P>  \r\n\r\n<P>i forvejen. </P>  \r\n\r\n<P>Det skal bemærkes, at forslaget er en lempelse i forhold til de </P>  \r\n\r\n<P>gældende regler, men regeringen finder det meget væsentligt, at </P>  \r\n\r\n<P>reglerne er lette at administrere for kasserne og at de gøres mere </P>  \r\n\r\n<P>gennemsigtige og forståelige for det enkelte medlem. Ved den </P>  \r\n\r\n<P>foreslåede regel undgås en række skønsmæssige afgørelser. </P>  \r\n\r\n<P>Administrative ændringer </P>  \r\n\r\n<P>Der er i udvalget opnået enighed om en række forslag til ændringer, </P>  \r\n\r\n<P>der kan gennemføres administrativt. </P>  \r\n\r\n<P>Arbejdsministeren har derfor anmodet direktøren for </P>  \r\n\r\n<P>arbejdsløshedsforsikringen om hurtigst muligt at gennemføre de </P>  \r\n\r\n<P>administrative ændringer, som et enigt udvalg har anbefalet. </P>  \r\n\r\n<P>1. Der vil administrativt blive foretaget ændringer i reglerne om </P>  \r\n\r\n<P>opgørelse af &#187;døde perioder&#171; (dvs. perioder, som ikke tæller med  \r\n\r\n</P>  \r\n\r\n<P>ved opgørelsen af arbejdskravet, men som forlænger perioden. Man </P>  \r\n\r\n<P>kan sige, at dagpengeretten suspenderes i denne periode. Som </P>  \r\n\r\n<P>eksempel kan nævnes sygdom). Herefter vil den periode, hvor </P>  \r\n\r\n<P>arbejdskravet skal være opfyldt, højst kunne forlænges med 2 år </P>  \r\n\r\n<P>som følge af død periode, mens der hidtil kun har været en 2 års </P>  \r\n\r\n<P>grænse for visse døde perioder, f.eks. uddannelse. I andre </P>  \r\n\r\n<P>tilfælde har der ikke været nogen grænse for længden af døde </P>  \r\n\r\n<P>perioder. Ved opgørelsen medregnes kun døde perioder med en </P>  \r\n\r\n<P>varighed på over 4 uger. Den foreslåede ændring vil medføre en </P>  \r\n\r\n<P>administrativ forenkling samtidig med, at kravet om en aktuel </P>  \r\n\r\n<P>tilknytning til arbejdsmarkedet bevares. Det vil også være en </P>  \r\n\r\n<P>betydelig administrativ lettelse for kasserne, som helt vil kunne </P>  \r\n\r\n<P>se bort fra kortvarige døde perioder. </P>  \r\n\r\n<P>2. Betingelserne for at få foretaget ny beregning af </P>  \r\n\r\n<P>arbejdsfortjenesten skal gøres ens for medlemmerne, hvad enten de </P>  \r\n\r\n<P>er fastlønnede eller ikke-fastlønnede. De gældende regler for </P>  \r\n\r\n<P>ikke-fastlønnede udgør en administrativ belastning, idet kasserne </P>  \r\n\r\n<P>skal undersøge medlemmernes beskæftigelsesforhold ud over 13-ugers </P>  \r\n\r\n<P>perioden, hvis der konstateres fravær. </P>  \r\n\r\n<P>Efter forslaget skal der - dog stadig forudsat, at der ikke er </P>  \r\n\r\n<P>foretaget en ny beregning inden for det sidste år - foretages ny </P>  \r\n\r\n<P>beregning af arbejdsfortjenesten, når der foreligger en uafbrudt </P>  \r\n\r\n<P>beskæftigelsesperiode på mindst 13 uger/ 3 måneder, incl. </P>  \r\n\r\n<P>eventuelle syge- og søgnehelligdage og lignende. </P>  \r\n\r\n<P>Den foreslåede ændring medfører således en ligestilling, som vil </P>  \r\n\r\n<P>medvirke til at gøre systemet mere overskueligt for medlemmerne </P>  \r\n\r\n<P>samtidig med, at kassernes administration lettes. </P>  \r\n\r\n<P>3. Opgørelsen af arbejdsfortjenesten efter de gældende regler kræver </P>  \r\n\r\n<P>detaljerede undersøgelser og forudsætter ofte et betydeligt </P>  \r\n\r\n<P>kendskab til det enkelte medlems aflønningsforhold. Dette skyldes </P>  \r\n\r\n<P>primært reglen om, at overarbejde ikke kan tages med ved </P>  \r\n\r\n<P>beregningen, dvs., at medlemmets beregningsgrundlag højst kan </P>  \r\n\r\n<P>udgøre 40 timer i den enkelte uge. </P>  \r\n\r\n<P>For at opnå en administrativ forenkling har udvalget foreslået, at </P>  \r\n\r\n<P>beregningen foretages på grundlag af maksimalt 480 timer inden </P>  \r\n\r\n<P>for 12 uger (360 timer, hvis medlemmet er deltidsforsikret). </P>  \r\n\r\n<P>Samtidig foreslås, at der ved opgørelsen kan medregnes alle </P>  \r\n\r\n<P>ferieberettigende lønbestanddele. </P>  \r\n\r\n<P>Denne opgørelsesmetode betyder, at de eksisterende lønsedler vil </P>  \r\n\r\n<P>kunne anvendes som dokumentation i større udstrækning end hidtil. </P>  \r\n\r\n<P>Opgørelsesmetoden medfører også, at der i et vist omang kan </P>  \r\n\r\n<P>medtages overarbejde ved opgørelsen. Disse ændringer medfører en </P>  \r\n\r\n<P>lempelse, men vil samtidig give kasserne så væsentlige </P>  \r\n\r\n<P>administrative lettelser, at regeringen finder, at ændringerne bør </P>  \r\n\r\n<P>gennemføres. </P>  \r\n\r\n<P>4. Der er endvidere stillet forslag om, at arbejdsfortjenesten skal </P>  \r\n\r\n<P>beregnes på grundlag af den løn, der er kommet til udbetaling i </P>  \r\n\r\n<P>beregningsperioden. </P>  \r\n\r\n<P>Efter de gældende beregningsregler skal kasserne foretage beregning </P>  \r\n\r\n<P>på grundlag af afsluttede lønperioder. Hvis der i </P>  \r\n\r\n<P>beregningsperioden er udbetalt beløb, som er optjent forud for </P>  \r\n\r\n<P>beregningsperioden, skal disse beløb trækkes ud af </P>  \r\n\r\n<P>beregningsgrundlaget, inden arbejdsfortjenesten beregnes. Omvendt </P>  \r\n\r\n<P>vil beløb, som er indtjent i beregningsperioden skulle medregnes, </P>  \r\n\r\n<P>selv om de først udbetales på et senere tidspunkt. I disse </P>  \r\n\r\n<P>tilfælde skal kasserne efter en periode omberegne </P>  \r\n\r\n<P>arbejdsfortjenesten og foretage en efterbetaling til medlemmet. </P>  \r\n\r\n<P>Forslaget indebærer, at tillæg, der er optjent forud for </P>  \r\n\r\n<P>beregningsperioden, men udbetalt i denne periode, medtages ved </P>  \r\n\r\n<P>beregningen af arbejdsfortjenesten. Tillæg, der er optjent i </P>  \r\n\r\n<P>beregningsperioden, men først udbetales på et senere tidspunkt, </P>  \r\n\r\n<P>vil til gengæld ikke kunne medregnes. </P>  \r\n\r\n<P>Den foreslåede ændring medfører en betydelig administrativ lettelse </P>  \r\n\r\n<P>for kasserne, idet et antal omberegninger undgås. Endvidere </P>  \r\n\r\n<P>slipper kasserne for i en række tilfælde at rette henvendelse til </P>  \r\n\r\n<P>medlemmets tidligere arbejdsgiver for at få oplyst den nøjagtige </P>  \r\n\r\n<P>placering af optjeningstidspunktet. </P>  \r\n\r\n<P>Økonomiske konsekvenser </P>  \r\n\r\n<P>Det skønnes, at forslagene til lovændringer i det første år vil </P>  \r\n\r\n<P>medføre merudgifter for staten på ca. 5 mill. kr. Det bemærkes, at </P>  \r\n\r\n<P>§ 1, nr. 8 og 11 samlet skønnes at medføre en besparelse på </P>  \r\n\r\n<P>maksimalt 5 mill. kr., mens § 1, nr. 5 og 18 medfører en merudgift </P>  \r\n\r\n<P>på 5-10 mill. kr. Endvidere skønnes § 1, nr. 14 at medføre en </P>  \r\n\r\n<P>merudgift på ca. 1 mill. kr. De administrative ændringer skønnes </P>  \r\n\r\n<P>at ville medføre merudgifter på ca. 4 mill. kr. </P>  \r\n\r\n<P>Bonnerup-udvalget har ikke fundet det muligt at skønne over, hvor </P>  \r\n\r\n<P>meget fejludbetalingerne kan nedbringes ved gennemførelse af de </P>  \r\n\r\n<P>opstillede forslag. </P>  \r\n\r\n<P>Gennemførelsen af nærværende lovforslag vil imidlertid medføre en </P>  \r\n\r\n<P>række væsentlige forenklinger som på længere sigt vil have en </P>  \r\n\r\n<P>gunstig indvirkning på yderligere nedbringelse af </P>  \r\n\r\n<P>fejludbetalingerne. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1, 9 og 10 </P>  \r\n\r\n<P>For at blive optaget i en statsanerkendt arbejdsløshedskasse kræves </P>  \r\n\r\n<P>idag mindst 5 ugers beskæftigelse inden for kassens faglige område </P>  \r\n\r\n<P>med en gennemsnitlig ugentlig arbejdstid på over 30 timer. Ved </P>  \r\n\r\n<P>optagelse som deltidsforsikret skal den ugentlige arbejdstid </P>  \r\n\r\n<P>udgøre mindst 15 timer. Denne regel skal sikre, at personer, som </P>  \r\n\r\n<P>søger optagelse, har en tilknytning til et bestemt fagområde. Det </P>  \r\n\r\n<P>kræves, at beskæftigelsesperioden har været uafbrudt. Hvis der </P>  \r\n\r\n<P>forekommer sygdom, ferie, søgnehelligdage eller lignende i en </P>  \r\n\r\n<P>beskæftigelsesperiode, anses den dog ikke for afbrudt, men den </P>  \r\n\r\n<P>samlede beskæftigelsesperiode skal i disse tilfælde have haft en </P>  \r\n\r\n<P>varighed på 5 uger tillagt antallet af sådanne fraværsdage. </P>  \r\n\r\n<P>Det foreslås, at optagelse betinges af mere end 300 timers </P>  \r\n\r\n<P>beskæftigelse inden for de sidste 10 uger. For deltidsforsikrede </P>  \r\n\r\n<P>dog mindst 150 og højst 300 timers beskæftigelse i de 10 uger. </P>  \r\n\r\n<P>Ændringen medfører, at optagelsesbetingelserne forenkles, hvilket </P>  \r\n\r\n<P>giver en administrativ aflastning af arbejdsløshedskassernes </P>  \r\n\r\n<P>administration. </P>  \r\n\r\n<P>Ved ændringen undgås begrebet &#187;uafbrudt beskæftigelse&#171;, idet der  \r\n\r\n</P>  \r\n\r\n<P>alene skal tages hensyn til det faktiske antal arbejdstimer i </P>  \r\n\r\n<P>perioden, uanset forekomsten af sygdom, søgnehelligdage og </P>  \r\n\r\n<P>lignende. Kasserne undgår derfor i en række tilfælde at skulle </P>  \r\n\r\n<P>indhente detaljerede oplysninger om medlemmernes beskæftigelse dag </P>  \r\n\r\n<P>for dag, samt supplerende oplysninger om beskæftigelsen ud over </P>  \r\n\r\n<P>5-ugers perioden. </P>  \r\n\r\n<P>Samtidig er perioden gjort længere for at sikre, at der fortsat er en </P>  \r\n\r\n<P>rimelig tilknytning til et bestemt fagområde. </P>  \r\n\r\n<P>Personer med flere kortvarige arbejdsforhold vil have lettere ved at </P>  \r\n\r\n<P>opfylde optagelsesbetingelserne. </P>  \r\n\r\n<P>Det skal bemærkes, at formuleringen af nr. 9, svarer til den gældende </P>  \r\n\r\n<P>formulering i § 41, stk. 1, nr. 3 b. I overensstemmelse med </P>  \r\n\r\n<P>fortolkningen af § 41, skal det arbejde, som nævnes i § 67, stk. </P>  \r\n\r\n<P>1, nr. 2 være på mindst 10 uger for at berettige til optagelse. </P>  \r\n\r\n<P>Som en konsekvens af ændringen af § 67 ophæves § 68, stk. 2. </P>  \r\n\r\n<P>Til nr. 2 </P>  \r\n\r\n<P>Det foreslås at give direktøren for arbejdsløshedsforsikringen </P>  \r\n\r\n<P>mulighed for at fastsætte de nærmere regler om </P>  \r\n\r\n<P>optagelsesbetingelserne. </P>  \r\n\r\n<P>Direktoratet for arbejdsløshedsforsikringen er igang med 1. etape af </P>  \r\n\r\n<P>regelsaneringen. Det har i forbindelse med dette arbejde vist sig, </P>  \r\n\r\n<P>at der er behov for en bemyndigelsesbestemmelse, således at </P>  \r\n\r\n<P>direktoraet ved regelfastsættelse får mulighed for at gøre </P>  \r\n\r\n<P>optagelsesreglerne lettere administrerbare, herunder specielt </P>  \r\n\r\n<P>afgrænsningen af lønmodtagere over for selvstændige. </P>  \r\n\r\n<P>Dette vil samtidig give direktoratet mulighed for at samle reglerne </P>  \r\n\r\n<P>om optagelse i en bekendtgørelse om lønmodtagere og en om </P>  \r\n\r\n<P>selvstændige. </P>  \r\n\r\n<P>Til nr. 3 </P>  \r\n\r\n<P>Ændringsforslaget er redaktionelt og skyldes ændringen i § 64, jfr. </P>  \r\n\r\n<P>nr. 5. </P>  \r\n\r\n<P>Til nr. 4 </P>  \r\n\r\n<P>Det foreslås, at revisionsklausulen ophæves, da det er </P>  \r\n\r\n<P>uhensigtsmæssigt, at nærmere regler skal fastsættes for 3 år ad </P>  \r\n\r\n<P>gangen. </P>  \r\n\r\n<P>Reglerne vil i øvrigt altid kunne tages op til revision, hvis der er </P>  \r\n\r\n<P>behov for det. </P>  \r\n\r\n<P>Til nr. 5 og 18 </P>  \r\n\r\n<P>Efter de gældende regler kan dagpenge til et medlem, der modtager en </P>  \r\n\r\n<P>social pension, i løbet af 12 måneder i træk højst udbetales med </P>  \r\n\r\n<P>beløb, som sammenlagt svarer til dagpenge for i alt 78 dage. Når </P>  \r\n\r\n<P>retten til dagpenge således er opbrugt, gælder der skærpede krav </P>  \r\n\r\n<P>for generhvervelse af dagpengeretten. Der anvendes til bedømmelse </P>  \r\n\r\n<P>heraf regler, der fastsætter forskellige perioder og forskellige </P>  \r\n\r\n<P>krav til den mængde arbejde, der skal præsteres inden for </P>  \r\n\r\n<P>perioden. Administrationen bliver derfor yderst kompliceret. </P>  \r\n\r\n<P>Det foreslås, at reglerne om det såkaldt &#187;skærpede arbejdskrav&#171;,  \r\n\r\n der </P>  \r\n\r\n<P>gælder for medlemmer, der under ledighed har bibeskæftiglse ved </P>  \r\n\r\n<P>selvstændig virksomhed, overføres til medlemmer, der modtager en </P>  \r\n\r\n<P>social pension. Herefter skal arbejdskravet, jfr. </P>  \r\n\r\n<P>arbejdsløshedsforsikringsloven § 55, være opfyldt inden for en </P>  \r\n\r\n<P>periode på 18 måneder i stedet for mod nu 3 år. </P>  \r\n\r\n<P>Udover den begrænsning i dagpengeretten, der ligger i det skærpede </P>  \r\n\r\n<P>arbejdskrav, skal 78-dages reglen efter forslaget opretholdes. Der </P>  \r\n\r\n<P>er imidlertid også her tale om en forenkling, idet loftet nu </P>  \r\n\r\n<P>foreslås udformet som et årligt dagpenge maksimum i stedet for en </P>  \r\n\r\n<P>løbende 12 måneders periode. Det vil sige, at kassen skal anvende </P>  \r\n\r\n<P>kalenderåret, således at man ikke længere behøver at gå fulde 12 </P>  \r\n\r\n<P>måneder tilbage for at konstatere om 78-dages reglen er overholdt. </P>  \r\n\r\n<P>Samtidig er der tale om en mindre lempelse for medlemmerne, idet </P>  \r\n\r\n<P>der nu er mulighed for at have 78 dage i det foregående år og 78 </P>  \r\n\r\n<P>dage umiddelbart efter i det nye år. </P>  \r\n\r\n<P>Forslaget indeholder desuden en væsentlig lempelse for medlemmerne, </P>  \r\n\r\n<P>idet det indebærer en ophævelse af reglen om, at dagpenge, der er </P>  \r\n\r\n<P>modtaget i de sidste tre måneder før pensionen begynder at løbe, </P>  \r\n\r\n<P>skal medtages ved beregningen af, om retten til dagpenge er </P>  \r\n\r\n<P>opbrugt. </P>  \r\n\r\n<P>Der er tale om en betydelig forenkling for kasserne, idet de efter </P>  \r\n\r\n<P>forslaget ikke længere skal tage et medlems rådighed op til </P>  \r\n\r\n<P>konkret vurdering, fordi medlemmet modtager en social pension, men </P>  \r\n\r\n<P>kan afgøre dagpengeretten ud fra helt objektive kriterier. </P>  \r\n\r\n<P>Til nr. 6 </P>  \r\n\r\n<P>Som en konsekvens af ændringsforslaget i § 1, nr. 5 foreslås, at § </P>  \r\n\r\n<P>64, stk. 3, ophæves. Den gældende § 64, stk. 3, omhandler </P>  \r\n\r\n<P>muligheden for at generhverve den ret til dagpenge, som medlemmet </P>  \r\n\r\n<P>har mistet, fordi den pågældende har modtaget både pension og </P>  \r\n\r\n<P>dagpenge i en længere periode. </P>  \r\n\r\n<P>Da retten til dagpenge for medlemmer, der har en social pension, nu </P>  \r\n\r\n<P>gøres betinget af et &#187;skærpet arbejdskrav&#171;, vil der altid være  \r\n\r\n en </P>  \r\n\r\n<P>automatisk generhvervelsesret, idet medlemmet altid vil være </P>  \r\n\r\n<P>berettiget til dagpenge (påny), når medlemmet (igen) opfylder det </P>  \r\n\r\n<P>skærpede arbejdskrav. Det skal bemærkes, at medlemmet kun vil være </P>  \r\n\r\n<P>berettiget til en 78-dages periode i et kalenderår. Det er derfor </P>  \r\n\r\n<P>ikke nødvendigt at bibeholde de indviklede regler i § 64 for </P>  \r\n\r\n<P>generhvervelse af dagpenge. </P>  \r\n\r\n<P>Der vil dog kunne opstå et overgangsproblem, idet reglerne for </P>  \r\n\r\n<P>generhvervelse af dagpenge efter § 64 kan være en skærpelse for </P>  \r\n\r\n<P>enkelte medlemmer, hvilket skyldes, at reglen nu skal gælde i </P>  \r\n\r\n<P>flere situationer, og at reglen bliver mere firkantet. Med hensyn </P>  \r\n\r\n<P>til overgangsproblemerne henvises til § 2. </P>  \r\n\r\n<P>Til nr. 7 </P>  \r\n\r\n<P>Ændringsforslaget er redaktionelt. </P>  \r\n\r\n<P>Til nr. 8 og 11 </P>  \r\n\r\n<P>Der kræves idag 5 ugers fuldtidsarbejde for at overgå fra deltids- </P>  \r\n\r\n<P>til fuldtidsforsikring. Merarbejde (på fuld tid) af tilfældig </P>  \r\n\r\n<P>karakter tælles ikke med ved beregning af de 5 uger. </P>  \r\n\r\n<P>Det foreslås, at der ved overflytning fra deltids- til </P>  \r\n\r\n<P>fuldtidsforsikring altid kræves 13 ugers beskæftigelse på fuld </P>  \r\n\r\n<P>tid, uanset om arbejdet er merarbejde af tilfældig karakter. </P>  \r\n\r\n<P>Ændringen medfører, at overflytningsreglerne forenkles, hvilket giver </P>  \r\n\r\n<P>en administrativ aflastning af arbejdsløshedskassernes </P>  \r\n\r\n<P>administration. </P>  \r\n\r\n<P>Ved ændringen undgås begrebet &#187;merarbejde af tilfældig  \r\n\r\n karakter&#171;, </P>  \r\n\r\n<P>idet overflytning altid skal ske, når den deltidsforsikrede har </P>  \r\n\r\n<P>haft 13 ugers beskæftigelse på fuld tid. </P>  \r\n\r\n<P>Det vil sige, at reglerne gøres objektive og de vanskelige </P>  \r\n\r\n<P>skønsmæssige afgørelser undgås. </P>  \r\n\r\n<P>Endvidere forlænges perioden fra 5 til 13 uger. Der henvises i den </P>  \r\n\r\n<P>forbindelse til de almindelige bemærkninger. Det skal dog </P>  \r\n\r\n<P>bemærkes, at ændringen medfører, at der i hver af de 13 uger skal </P>  \r\n\r\n<P>være mere end 30 timers beskæftigelse. </P>  \r\n\r\n<P>Til nr. 12 og 13 </P>  \r\n\r\n<P>Ændringsforslagene er redaktionelle. </P>  \r\n\r\n<P>Til nr. 14 </P>  \r\n\r\n<P>Det foreslås, at § 69 ophæves. Den gældende regel er begrundet med et </P>  \r\n\r\n<P>ønske om at sikre, at dagpenge kun udbetales til medlemmer, for </P>  \r\n\r\n<P>hvem deltidsarbejdet er af væsentlig økonomisk betydning. Reglen </P>  \r\n\r\n<P>anvendes idag primært i tilfælde, hvor &#187;andet erhverv&#171; er </P>  \r\n\r\n<P>bibeskæftigelse ved selvstændig virksomhed. På dette område gælder </P>  \r\n\r\n<P>der idag særskilte regler. Disse regler omfatter såvel </P>  \r\n\r\n<P>fuldstidsforsikrede som deltidsforsikrede medlemmer, og der er </P>  \r\n\r\n<P>derfor ikke særlige grunde til at opretholde begrænsningen i § 69 </P>  \r\n\r\n<P>for de deltidsforsikrede medlemmer. </P>  \r\n\r\n<P>Endvidere kan administrationen af § 69 give anledning til </P>  \r\n\r\n<P>fortolkningstvivl, fordi afgørelsen efter bestemmelsens ordlyd </P>  \r\n\r\n<P>skal træffes på grundlag af andre kriterier end efter reglerne om </P>  \r\n\r\n<P>selvstændigt bierhverv. Bestemmelsen foreslås derfor ophævet. </P>  \r\n\r\n<P>Til nr. 15 </P>  \r\n\r\n<P>Bestemmelsen skal ses i sammenhæng med, at overflytningskriterierne </P>  \r\n\r\n<P>gøres objektive, jfr. § 1, nr. 8 og 11. For at fortsætte denne </P>  \r\n\r\n<P>linje vil det mest nærliggende være udelukkende at se på </P>  \r\n\r\n<P>forsikringskategorien, når det skal afgøres, om et </P>  \r\n\r\n<P>deltidsforsikret medlem kan vægre sig ved at overtage et anvist </P>  \r\n\r\n<P>arbejde af større omfang end deltidsarbejde. Herefter må </P>  \r\n\r\n<P>medlemmets ønske om status som deltidsforsikret respekteres. På </P>  \r\n\r\n<P>denne bagrund foreslås bestemmelsen ophævet. </P>  \r\n\r\n<P>Til nr. 16 </P>  \r\n\r\n<P>Ændringsforslaget er redaktionelt. </P>  \r\n\r\n<P>Til nr. 17 </P>  \r\n\r\n<P>Ændringsforslaget er redaktionelt og skyldes ændringen i § 74, jfr. </P>  \r\n\r\n<P>nr. 18. </P>  \r\n\r\n<P>Til nr. 19 </P>  \r\n\r\n<P>Ændringsforslaget er redaktionelt. </P>  \r\n\r\n<P>Til § 2 </P>  \r\n\r\n<P>Det foreslås, at lovforslaget træder i kraft den 1. september 1986. </P>  \r\n\r\n<P>Det foreslås dog, at der indføres en overgangsregel, således at </P>  \r\n\r\n<P>personer, der på lovens ikrafttrædelsestidspunkt modtager en </P>  \r\n\r\n<P>pension, kan vælge at opfylde de hidtil gældende regler indtil 1. </P>  \r\n\r\n<P>september 1987. Dette skulle sikre,at den nye regel ikke medfører </P>  \r\n\r\n<P>en pludselig skærpelse for nogle af de personer, der modtager en </P>  \r\n\r\n<P>pension. Det skal bemærkes, at ændringsforslaget i de fleste </P>  \r\n\r\n<P>tilfælde vil medføre en lempelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00264"
        },
        {
            "displayName": "Entydig dokumentidentifikation",
            "displayValue": "CL006248"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "264"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}