{
    "id": 65583,
    "title": "Cirkulære om ret for EF-statsborgere m.v. til næring efter næringsloven og restaurationsloven samt til visse beskikkelser (Til politimestrene, politidirektøren i København og Københavns magistrat) ",
    "documentTypeId": "140",
    "isSagsforlobPeriodValid": false,
    "shortName": "CIR nr 77 af 24/06/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ret for EF-statsborgere m.v. til  \r\n\r\n næring efter næringsloven og restaurationsloven samt til visse beskikkelser  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til politimestrene, politidirektøren i  \r\n\r\n København og Københavns </P>  \r\n\r\n<P CLASS=TITEL-KOMMENTAR ALIGN=CENTER>magistrat) </P>  \r\n\r\n<BR>  \r\n\r\n<P>I følge EØF-traktatens art. 52, 59 og 60, jfr. art. 58 og 66, er  \r\n\r\n etablering og udveksling af tjenesteydelser liberaliseret i forholdet mellem  \r\n\r\n Danmark og de øvrige medlemslande i De europæiske Fællesskaber. </P>  \r\n\r\n<P>Kravene om dansk indfødsret og om bopæl i Danmark gælder således ikke for  \r\n\r\n EF-statsborgeres adgang til at drive virksomhed som handlende, håndværker og  \r\n\r\n industridrivende, som speditør og som vognmand og for opnåelse af næringsbrev  \r\n\r\n som auktionsholder, som vekselerer, som ejendomshandler og som restauratør og  \r\n\r\n hotelvært. Endvidere omfatter de i næringslovens § 5, stk. 1-3, og  \r\n\r\n restaurationslovens § 4, stk. 1, fastsatte hjemstedskrav ikke selskaber m.v.,  \r\n\r\n der driver de samme næringer. Næring som ejendomshandler kan dog ikke udøves  \r\n\r\n i selskabsform. Det i restaurationslovens § 21 indeholdte bopælskrav for  \r\n\r\n pensionatsværter er ligeledes undtaget. </P>  \r\n\r\n<P>Kravenes bortfald gælder kun for personer og selskaber m.v., der er  \r\n\r\n omfattet af De europæiske Fællesskabers regler om etablering og  \r\n\r\n tjenesteydelser som defineret i de af Rådet den 18. december 1961 vedtagne  \r\n\r\n &#187;almindelige planer&#171; om ophævelse af begrænsninger i  \r\n\r\n etableringsfriheden samt i den frie udveksling af tjenesteydelser (officiel  \r\n\r\n dansk tekst findes i De europæiske Fællesskabers Tidende, specialudgave, 2.  \r\n\r\n serie, IX, side 3 ff og 7 ff). </P>  \r\n\r\n<P>I henhold hertil har medlemsstaternes statsborgere - uanset bopæl, og  \r\n\r\n uanset at bopælen er uden for Fællesskabets område - ret til at etablere sig  \r\n\r\n med henblik på udøvelse af selvstændig erhvervsvirksomhed på en anden  \r\n\r\n medlemsstats territorium. Samme ret tilkommer selskaber, som er stiftet i  \r\n\r\n overensstemmelse med lovgivningen i en medlemsstat, og hvis vedtægtsmæssige  \r\n\r\n hjemsted, hovedkontor eller hovedvirksomhed er beliggende inden for  \r\n\r\n Fællesskabet. Såfremt der alene ønskes oprettet agenturer, filialer eller  \r\n\r\n datterselskaber her i landet, eller der - uden at etablering finder sted -  \r\n\r\n skal udføres tjenesteydelser her i landet, er det yderligere en betingelse,  \r\n\r\n at de pågældende statsborgere er etableret i en medlemsstat - eller for de  \r\n\r\n selskabers vedkommende, der kun har vedtægtsmæssigt hjemsted i Fællesskabet -  \r\n\r\n at deres virksomhed har faktisk og vedvarende tilknytning til erhvervslivet i  \r\n\r\n en medlemsstat. Ved selskaber forstås i henhold til EØF-traktatens artikel  \r\n\r\n 58, stk. 2, privatretlige selskaber, heri indbefattet kooperative selskaber  \r\n\r\n samt alle andre juridiske personer, der henhører under den offentlige ret  \r\n\r\n eller privatretten med undtagelse af selskaber, som ikke drives med gevinst  \r\n\r\n for øje, dvs. som ikke normalt arbejder mod vederlag. </P>  \r\n\r\n<P>Efter EF-domstolens praksis omfatter EFs etableringsregler også danske  \r\n\r\n statsborgere, såfremt de har tilknytning til en anden medlemsstat.  \r\n\r\n Tilknytningen vil normalt bestå i bopæl evt. tillige etablering i den anden  \r\n\r\n medlemsstat. Såfremt den danske statsborger bor udenfor EF, omfattes den  \r\n\r\n pågældende kun af EFs etableringsregler, såfremt der godtgøres faktisk og  \r\n\r\n vedvarende tilknytning til erhvervslivet i en anden medlemsstat. </P>  \r\n\r\n<P>Udstedelse af næringsbrev til fremmede selskaber m.v. i de tilfælde, hvor  \r\n\r\n der efter lovene kræves næringsbrev - og dermed fravigelse af hjemstedskravet  \r\n\r\n i næringslovens § 5, stk. 2 og 3, eller restaurationslovens § 4, stk. 1, -  \r\n\r\n får kun praktisk betydning, hvor selskaber m.v. ønsker at udføre  \r\n\r\n tjenesteydelser her i landet uden at etablere sig. I disse tilfælde må det  \r\n\r\n påses, at det pågældende selskab opfylder de foran nævnte betingelser for at  \r\n\r\n kunne udføre tjenesteydelser her i landet. </P>  \r\n\r\n<P>Næringslovens § 5, stk. 4, 1. pkt., og restaurationslovens § 4, stk. 2, er  \r\n\r\n anvendelig på filialer af selskaber m.v., der er omfattet af Fællesskabernes  \r\n\r\n regler om etablering. </P>  \r\n\r\n<P>Såfremt et EF-selskab, der er omfattet af foranstående regler, opretter  \r\n\r\n datterselskab eller filial her i landet, har datterselskabet eller filialen  \r\n\r\n ret til at drive næring eller til at få næringsbrev efter næringslovens § 5  \r\n\r\n og restaurationslovens § 4. Virksomhed som ejendomshandler vil dog ikke kunne  \r\n\r\n drives af selskaber eller filialer. </P>  \r\n\r\n<P>Ophævelsen af bopæls- og indfødsretskravet i næringslovens § 2, stk. 1, og  \r\n\r\n i restaurationslovens § 3, stk. 1, indebærer, at de tilsvarende krav i en  \r\n\r\n række bestemmelser i de to love, der henviser hertil, bortfalder. </P>  \r\n\r\n<P>Dette gælder således de i næringslovens § 3, stk. 2, 2. pkt., og § 5, stk.  \r\n\r\n 3, og restaurationslovens § 3, stk. 3, 2. pkt., og § 4, stk. 1, 2. pkt.,  \r\n\r\n indeholdte bopæls- og indfødsretskrav overfor bestyrere, henholdsvis  \r\n\r\n direktører og bestyrelsesmedlemmer i selskaber, der er omfattet af  \r\n\r\n fællesskabsreglerne. </P>  \r\n\r\n<P>Det samme gælder det i næringslovens § 5, stk. 4, 3. pkt., indeholdte  \r\n\r\n bopæls- og indfødsretskrav overfor filialbestyrere samt de i  \r\n\r\n restaurationslovens § 9, stk. 3, indeholdte tilsvarende krav overfor den der  \r\n\r\n omhandlede bestyrer. </P>  \r\n\r\n<P>For en EF-statsborger, der ikke har bopæl i Danmark, men som efter  \r\n\r\n foranstående har umiddelbar ret til at drive selvstændig næringsvirksomhed,  \r\n\r\n kræves det ikke, at virksomheden skal ledes af en bestyrer. (Kravet om  \r\n\r\n bestyrer kan kun stilles i de tilfælde, hvor industriministeren i medfør af  \r\n\r\n næringslovens § 3, stk. 2, giver dispensation til at drive næring eller til  \r\n\r\n at få næringsbrev). </P>  \r\n\r\n<P>Efter restaurationslovens § 9 skal den daglige drift af virksomheden ledes  \r\n\r\n af næringsbrevindehaveren selv eller af en bestyrer. I de tilfælde, hvor  \r\n\r\n indehaveren ikke kan varetage den daglige ledelse af virksomheden, skal der -  \r\n\r\n også hvor indehaveren er en EF-statsborger, der har ret til at drive  \r\n\r\n virksomhed uden dispensation være en bestyrer til at varetage den daglige  \r\n\r\n ledelse. </P>  \r\n\r\n<P>Kravene om dansk indfødsret og om bopæl i Danmark gælder heller ikke for  \r\n\r\n EF-statsborgeres adgang til beskikkelse som statsautoriseret revisor,  \r\n\r\n ejendomsmægler, translatør og tolk, skibsmægler, varemægler og dispachør  \r\n\r\n eller til optagelse i revisorregistret. Disse liberale erhverv kan ikke  \r\n\r\n drives af selskaber eller filialer. </P>  \r\n\r\n<P>I de tilfælde, hvor personer eller selskaber m.v., der er omfattet af  \r\n\r\n foranstående, anmoder om næringsadkomst til en af de næringer, hvor  \r\n\r\n straffelovens § 78, stk. 2, finder anvendelse (næringsbrev som vekselerer,  \r\n\r\n som ejendomshandler og som restauratør og hotelvært), eller hvor det efter  \r\n\r\n loven er en betingelse, at vedkommende ikke er under konkurs (auktionsholder,  \r\n\r\n vekselerer, ejendomshandler, alkoholbevilling), skal den  \r\n\r\n næringsbrevudstedende myndighed kræve dokumentation for, at disse betingelser  \r\n\r\n er opfyldt. Dokumentation for vandel og for, at ansøgeren ikke er under  \r\n\r\n konkurs, som også kræves som betingelser for adkomsten til at udøve de  \r\n\r\n ovennævnte former for liberale erhverv, sker ved fremlæggelse af dokumenter  \r\n\r\n udstedt af en kompetent retlig eller administrativ myndighed i ansøgerens  \r\n\r\n hjemland eller seneste opholdsland. En fortegnelse over de i medlemslandene  \r\n\r\n til udstedelsen kompetente myndigheder er vedlagt som bilag til cirkulæret.  \r\n\r\n</P>  \r\n\r\n<P>Dette cirkulære træder i stedet for cirkulære nr. 88 af 22. april 1976 om  \r\n\r\n ret for EF-statsborgere m.v. til næring efter næringsloven og  \r\n\r\n restaurationsloven. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDUSTRIMINISTERIET, DEN 24. JUNI 1983  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ib Stetter </P>  \r\n\r\n<P CLASS=MINISTER ALIGN=RIGHT>/P. Thorell </P>  \r\n\r\n</DIV>  \r\n\r\n<P>Bilag </P>  \r\n\r\n<P>Fortegnelse over myndigheder, der er kompetente til at udstede attester om  \r\n\r\n vandel og konkurs </P>  \r\n\r\n<P>Belgien </P>  \r\n\r\n<P>VANDEL </P>  \r\n\r\n<P>Centralstrafferegisteret (casier judiciaire central). </P>  \r\n\r\n<P>KONKURS </P>  \r\n\r\n<P>De notarer, for hvilke erklæringer under ed afgives. </P>  \r\n\r\n<P>Danmark </P>  \r\n\r\n<P>VANDEL </P>  \r\n\r\n<P>Politiet </P>  \r\n\r\n<P>KONKURS </P>  \r\n\r\n<P>De notarer (byretsdommeren; i København byrettens notarialkontor) som  \r\n\r\n modtager de højtidelige forsikringer. </P>  \r\n\r\n<P>Tyskland </P>  \r\n\r\n<P>VANDEL </P>  \r\n\r\n<P>Bundesjustizministerium, Stresemannstrasse 6, D-5300 Bonn-Bad Godesberg,  \r\n\r\n Vesttyskland. </P>  \r\n\r\n<P>KONKURS </P>  \r\n\r\n<P>Notarerne samt konsulerne inden for deres embedsområde med hensyn til at  \r\n\r\n modtage erklæringer under ed. </P>  \r\n\r\n<P>Frankrig </P>  \r\n\r\n<P>VANDEL </P>  \r\n\r\n<UL CLASS=PLAIN-LIST>  \r\n\r\n<LI>a) For personer født i Frankrig: strafferegisterkontoret (service du  \r\n\r\n casier judiciaire), som føres ved justitskontoret for fødestedets overret  \r\n\r\n (tribunal de grande instance); </LI>  \r\n\r\n<LI>b) For personer født i udlandet og for personer, hvis fødselsattest er  \r\n\r\n gået tabt, eller hvis identitet er tvivlsom: Centralstrafferegisterkontoret  \r\n\r\n (service du casier judiciaire central), som føres i Justitsministeriet, 23,  \r\n\r\n Allee d'Orleans, 44 Nantes. </LI>  \r\n\r\n</UL>  \r\n\r\n<P>KONKURS </P>  \r\n\r\n<P>Attest nr. 2 fra strafferegisteret (casier judiciaire), som enten udstedes  \r\n\r\n af strafferegisterkontoret (service du casier judiciaire) ved justitskontoret  \r\n\r\n for fødestedets overret (tribunal de grande instance) eller efter anmodning  \r\n\r\n fra udenlandske fremmedpolitimyndigheder eller udenlandske myndigheder, som  \r\n\r\n er kompetente for landbrug, industri eller handel, af det centrale  \r\n\r\n strafferegisterkontor (service du casier judiciaire central). </P>  \r\n\r\n<P>Irland </P>  \r\n\r\n<P>VANDEL </P>  \r\n\r\n<P>De notarer (Notaries Public), som modtager erklæringer under ed eller  \r\n\r\n højtidelige forsikringer. </P>  \r\n\r\n<P>KONKURS </P>  \r\n\r\n<P>De notarer (Notaries Public), som modtager erklæringer under ed eller  \r\n\r\n højtidelige forsikringer. </P>  \r\n\r\n<P>Italien </P>  \r\n\r\n<P>VANDEL </P>  \r\n\r\n<P>Statsadvokaturen (Procura della Repubblica) på fødestedet;  \r\n\r\n statsadvokaturen ved Roms ret (Procura della Repubblica del tribunale di  \r\n\r\n Roma) for udlændinge og italienere født i udlandet. </P>  \r\n\r\n<P>KONKURS </P>  \r\n\r\n<P>Fødestedets statsadvokatur (Procura della Repubblica); statsadvokaturen  \r\n\r\n ved Roms ret (Procura della Repubblica del tribunale di Roma) for udlændinge  \r\n\r\n og italienere født i udlandet. </P>  \r\n\r\n<P>Luxembourg </P>  \r\n\r\n<P>VANDEL </P>  \r\n\r\n<P>Generalstatsadvokaturen (le parquet general) - Strafferegisterkontoret  \r\n\r\n (service du casier judiciaire). </P>  \r\n\r\n<P>KONKURS </P>  \r\n\r\n<P>Generalstatsadvokaturen (le parquet general) - Strafferegisterkontoret  \r\n\r\n (service du casier judiciaire). </P>  \r\n\r\n<P>Nederlandene </P>  \r\n\r\n<P>VANDEL </P>  \r\n\r\n<P>Udstedelsen af en vandelsattest (verklaring omtrent het gedrag) sker ved  \r\n\r\n borgmesteren i den kommune, i hvis folkeregister den pågældende er optaget;  \r\n\r\n opholder den, der fremsætter anmodningen, sig i udlandet, er den kommune  \r\n\r\n kompetent, i hvis register han sidst var optaget. </P>  \r\n\r\n<P>KONKURS </P>  \r\n\r\n<P>En notar, som udsteder en kopi af et af ham optaget autentisk dokument,  \r\n\r\n hvori den af den pågældende under ed afgivne erklæring bekræftes. </P>  \r\n\r\n<P>Det forenede Kongerige </P>  \r\n\r\n<P>VANDEL </P>  \r\n\r\n<P>For modtagelse af erklæringer under ed eller højtidelige forsikringer </P>  \r\n\r\n<UL CLASS=PLAIN-LIST>  \r\n\r\n<LI>a) i England, Wales og Nordirland: edskommissærer (Commissioners for  \r\n\r\n Oaths), fredsdommere (Justices of the Peace) eller notarer (Notaries Public);  \r\n\r\n</LI>  \r\n\r\n<LI>b) i Skotland: fredsdommere (Justices of the Peace) eller notarer  \r\n\r\n (Notaries Public), i Skotland er notarerne dog kun berettiget til at modtage  \r\n\r\n højtidelige forsikringer. </LI>  \r\n\r\n</UL>  \r\n\r\n<P>KONKURS </P>  \r\n\r\n<P>For modtagelse af erklæringer under ed eller højtidelige forsikringer </P>  \r\n\r\n<UL CLASS=PLAIN-LIST>  \r\n\r\n<LI>a) i England, Wales og Nordirland: edskommissærer (Commissioners for  \r\n\r\n Oaths), fredsdommere (Justices of the Peace) eller notarer (Notaries Public);  \r\n\r\n</LI>  \r\n\r\n<LI>b) i Skotland: fredsdommere (Justices of the Peace) eller notarer  \r\n\r\n (Notaries Public), i Skotland er notarerne dog kun berettiget til at modtage  \r\n\r\n højtidelige forsikringer. </LI>  \r\n\r\n</UL>  \r\n\r\n<P>Grækenland </P>  \r\n\r\n<P>VANDEL </P>  \r\n\r\n<P>Oplysninger foreligger endnu ikke. </P>  \r\n\r\n<P>KONKURS </P>  \r\n\r\n<P>Oplysninger foreligger endnu ikke. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/08/1983"
        },
        {
            "displayName": "Accession",
            "displayValue": "C19830007709"
        },
        {
            "displayName": "Entydig dokumentidentifikation",
            "displayValue": "CM024688"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "24/06/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Erhvervs- og Selskabsstyrelsen"
        },
        {
            "displayName": "Ressortministeriets journalnummer",
            "displayValue": "Industriministeriet, j. nr. 1 EF-451-82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}