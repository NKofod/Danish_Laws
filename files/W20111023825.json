{
    "id": 153538,
    "title": "Ankestyrelsens principafgørelse 205-11 om arbejdsskade - arbejdets forhold - firmaarrangement - afgrænsning mellem arbejde og fritid",
    "documentTypeId": "240",
    "isSagsforlobPeriodValid": true,
    "shortName": "KEN nr 10238 af 01/11/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 205-11 om arbejdsskade - arbejdets forhold - firmaarrangement - afgrænsning mellem arbejde og fritid</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En skade, der opstår under en sportsaktivitet, som ikke er en del af de normale arbejdsopgaver, kan være i en gråzone mellem arbejde og fritid.</p>\r\n   <p class=\"TekstGenerel\">For at belyse, hvilke elementer der indgår i vurderingen, har Ankestyrelsen behandlet tre sager om skader, som indtræder i forbindelse med medarbejdernes deltagelse i forskellige sports- og motionsaktiviteter, hvor arbejdsgiveren i større eller mindre omfang har været involveret.</p>\r\n   <p class=\"TekstGenerel\">Følgende momenter kan inddrages i vurderingen:</p>\r\n   <p class=\"TekstGenerel\">- sportsaktiviteten foregår på arbejdsgiverens initiativ</p>\r\n   <p class=\"TekstGenerel\">- arbejdsgiveren tilskynder medarbejderne til at deltage</p>\r\n   <p class=\"TekstGenerel\">- arbejdsgiveren finansierer aktiviteten</p>\r\n   <p class=\"TekstGenerel\">- arbejdsgiveren står for planlægning, iværksættelse og gennemførelse samt evaluering af aktiviteten</p>\r\n   <p class=\"TekstGenerel\">- sportsaktiviteten foregår i arbejdstiden som en del af ansættelsen eller i fritiden</p>\r\n   <p class=\"TekstGenerel\">- arbejdsgiveren stiller særlige krav til medarbejderne i form af mødepligt eller andre vilkår</p>\r\n   <p class=\"TekstGenerel\">- det er frivilligt at deltage</p>\r\n   <p class=\"TekstGenerel\">- der er en reklamemæssig værdi for arbejdsgiveren</p>\r\n   <p class=\"TekstGenerel\">- arbejdsgiveren begrunder aktiviteten med at skabe øget sammenhold og bedre sundhed blandt medarbejderne</p>\r\n   <p class=\"TekstGenerel\">I sag nr. 1 203-11 anerkendte Ankestyrelsen, at en skade, som opstod mens medarbejderen deltog i virksomhedens interne motionsordning, var en arbejdsskade, der skyldtes arbejdets forhold. Den daglige halve times motion foregik i arbejdstiden som en del af ansættelsen, og tilskadekomne skulle være i selskab med mindst en af kollegerne.</p>\r\n   <p class=\"TekstGenerel\">I sag nr. 2 204-11 anerkendte Ankestyrelsen, at en skade, som opstod, mens medarbejderen deltog i et firmaarrangeret sportsprojekt, var en arbejdsskade, der skyldtes arbejdets forhold. Der deltog cirka 10 medarbejdere, der skulle være ”sundhedsambassadører” i et projekt, hvis formål var at få en bestemt medarbejdergruppe til at dyrke motion og dermed få bedre livskvalitet.</p>\r\n   <p class=\"TekstGenerel\">I sag nr. 3 205-11 afviste Ankestyrelsen, at en skade, som opstod, mens medarbejderen deltog i en firmafodboldturnering, der strakte sig over en sæson, var en arbejdsskade, der skyldtes arbejdets forhold.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 5</p>\r\n<p>\r\n   <span class=\"Bold\">Note:</span>\r\n</p>\r\n<p>Denne principafgørelse supplerer tidligere udmeldt praksis ved U-11-98, 7-09 og 254-10</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse i din sag om, hvorvidt den anmeldte skade skyldes arbejdet eller arbejdets forhold.</p>\r\n<p>Vi har besluttet at behandle sagen principielt til belysning af, hvorvidt deltagelse i en fodboldturnering uden for arbejdstiden opfylder kravet til lovens skadebegreb.</p>\r\n<p>Resultatet er</p>\r\n<p>• Den skade, du pådrog dig under en fodboldkamp i forbindelse med firmafodbold, er ikke en arbejdsskade</p>\r\n<p>Vi stadfæster således Arbejdsskadestyrelsens afgørelse.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>En arbejdsskade kan anerkendes, hvis arbejdet eller de forhold, hvorunder arbejdet foregår, har forårsaget den anmeldte skade.</p>\r\n<p>Vi finder, at den anmeldte skade ikke er en følge af arbejdet eller de forhold, det er foregået under.</p>\r\n<p>Årsagen er, at der ikke er beskrevet en tæt forbindelse til arbejdet eller dets forhold, fordi arrangementet i højere grad har en karakter af fritid end af arbejde.</p>\r\n<p>Vi har lagt vægt på, at firmafodbold er arrangeret af A, hvor byens virksomheder kunne tilmelde hold. Din arbejdsgiver har således ikke været direkte involveret i planlægningen af selve turneringen.</p>\r\n<p>Vi har endvidere lagt vægt på, at firmafodbold som en turnering strækker sig over en sæson, hvor der spilles cirka 3-4 gange om efteråret og foråret, det vil sige cirka hver 3. uge.</p>\r\n<p>Vi har desuden lagt vægt på, at deltagelse er frivillig, og at det foregår uden for arbejdstiden.</p>\r\n<p>Vi har lagt til grund, at din arbejdsplads plejer at deltage i firmafodbold, som er et årligt tilbagevendende arrangement i vintersæsonen. Du deltog i en fodboldkamp den 2. november 2009, hvor du pådrog dig en skade i korsbånd, menisk og brusk i dit venstre knæ.</p>\r\n<p>Vi har endvidere lagt til grund, at din arbejdsgiver har opfordret medarbejderne til at deltage, og at virksomheden har haft interesse i deltagelse i firmafodbold med henblik på at vise sin ”fane” udadtil, samt at din arbejdsgiver har finansieret deltagelsen.</p>\r\n<p>Vi har desuden lagt til grund, at det var frivilligt at deltage i firmafodbold, og at formålet var socialt samvær mellem firmaets medarbejdere og ledelse.</p>\r\n<p>Oplysningerne om hændelsen fremgår særligt af anmeldelsen, din arbejdsgivers og din besvarelse af spørgeskema, din besvarelse af Arbejdsskadestyrelsens supplerende spørgsmål samt din klage.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Du henviser i klagen blandt andet til, at virksomheden havde støttet deltagelsen. Du har ydermere anført, at skade opstået i forbindelse med socialt arrangement udenfor arbejdstiden kan udgøre en arbejdsskade, og at virksomheden havde tilmeldt og finansieret arrangementet.</p>\r\n<p>Du mener endvidere, at et årligt tilbagevendende arrangement, hvor byens virksomheder kan tilmelde sig, ikke er til hinder for, at en indtrådt skade kan være en arbejdsskade.</p>\r\n<p>Du har endvidere bemærket, at deltagelse i sociale firmaarrangementer altid vil være frivillig, og da det er sket på ledelsens opfordring, er det ikke hensigtsmæssigt, at skaden ikke er omfattet af loven.</p>\r\n<p>Du har ydermere oplyst, at arbejdsgiveren havde tilmeldt sig turneringen, og at virksomhedens ledelse deltog af og til. Idet turneringen løb over flere måneder, var der varierende deltagelse. Arbejdsgiveren kunne ikke selv deltage på grund af dårligt knæ.</p>\r\n<p>Du har desuden bemærket, at deltagelse i arrangementet var i medarbejdernes og arbejdsgiverens interesse i forhold til socialt kollegialt samvær i fritiden samt at vise firmaets ansigt udadtil.</p>\r\n<p>Du har i øvrigt henvist til Højesterets dom af 3. juli 2008 i sag 541/2006 (U. 2008.2406/2H), hvor Højesteret fandt, at et uheld under en fodboldkamp ikke havde en sådan naturlig forbindelse med firmaarrangementet, fordi skaden var sket i kådhed.</p>\r\n<p>Dine bemærkninger er indgået ved vores behandling af din sag, men de kan ikke begrunde en ændret afgørelse.</p>\r\n<p>Vi bemærker i den forbindelse, at vi har lagt afgørende vægt på, at der er tale om et arrangement i form af firmafodbold, der strækker sig over en hel sæson, og at kampene foregår uden for arbejdstiden, hvorfor det har mere karakter af en fritidsaktivitet end arbejde.</p>\r\n<p>Vi bemærker endvidere, at din virksomheds deltagelse i den årligt tilbagevendende fodboldturnering ikke anses for at være omfattet af arbejdsskadeloven, fordi din arbejdsgiver ikke har fastsat rammerne for arrangementet, herunder praktiske forhold og tilrettelæggelse. Arbejdsgiverens finansiering af deltagelsen er tillagt mindre betydning.</p>\r\n<p>Vi bemærker yderligere, at vi ikke lægger afgørende vægt på, at der har været tale om varierende deltagelse fra ledelsens side til fodboldkampene.</p>\r\n<p>Vi bemærker, at deltagelsen i firmafodboldturneringen har begrænset reklamemæssig værdi for virksomheden, og at medarbejdernes deltagelse i turneringen navnlig sker i egen interesse og kun i begrænset omfang i virksomhedens interesse.</p>\r\n<p>Vi henviser i øvrigt til begrundelsen for afgørelsen ovenfor.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 8. juli 2010. Ved denne afgørelse fik du afslag på, at du er omfattet af loven</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 11. november 2019, idet den er erstattet af principafgørelse nr. 58-19.\r\n"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111023825"
        },
        {
            "displayName": "Entydig dokumentidentifikation",
            "displayValue": "BS006340"
        },
        {
            "displayName": "Dato for indlæggelse",
            "displayValue": "12/11/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10238"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "01/11/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1217473-10"
        },
        {
            "displayName": "Stikord",
            "displayValue": "205-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}