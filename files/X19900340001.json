{
    "id": 38768,
    "title": "Højtryksspuling ",
    "documentTypeId": "230",
    "isSagsforlobPeriodValid": false,
    "shortName": "AFG nr 3400 af 01/06/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klage over påbud om indretning og brug af udstyr til højtryksspuling.  \r\n\r\n</I> </P>  \r\n\r\n<P> <I>Direktoratet fastholder påbudet om, at udstyret i den konkrete  \r\n\r\n situation skal være indrettet således, at operatøren ikke utilsigtet kan  \r\n\r\n ramme sig selv med vandstrålen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Højtryksspuling </H1>  \r\n\r\n<P></P>  \r\n\r\n<BR>  \r\n\r\n<P>Klage over påbud om højtryksspuling, Farum Midtpunkt. </P>  \r\n\r\n<P>Ved brev af 23. marts 1990 har Brancheforeningen for Højtryksarbejde på  \r\n\r\n vegne af Køster Entreprise A/S, Hillerød klaget over Arbejdstilsynet kreds   \r\n\r\n Frederiksborg amts afgørelse af 21. februar 1990 om indretning og brug af  \r\n\r\n udstyr til højtryksspuling, anvendt på byggepladsen Farum Midtpunkt af  \r\n\r\n firmaet Køster Entreprise A/S, Hillerød. </P>  \r\n\r\n<P>Sagens indhold. </P>  \r\n\r\n<P>Arbejdstilsynets kreds Frederiksborg amt har ved besøg den 21. februar  \r\n\r\n 1990 på arbejdspladsen Farum Midtpunkt konstateret, at der blev arbejdet med  \r\n\r\n højtryksspuling, - udstyret var som beskrevet i brancheforeningens klage.  \r\n\r\n</P>  \r\n\r\n<P>Kredsen afgav ved besøget et påbud af 21. februar 1990, som i pkt. 2  \r\n\r\n anfører, at udstyret skal indrettes således, at man ikke kan ramme sig selv  \r\n\r\n med vandstrålen. </P>  \r\n\r\n<P>Kredsen angiver som eksempel, at påbudet kan opfyldes med en længere  \r\n\r\n lanse, der måler 900 mm, i stedet for den anvendte lanse, der målte 680 mm.  \r\n\r\n</P>  \r\n\r\n<P>Klagens indhold. </P>  \r\n\r\n<P>Brancheforeningen anmoder i sin klageskrivelse af 23. marts 1990, om at  \r\n\r\n kredsens påbud om anvendelse af en lanselængde på 900 mm bliver tilbagekaldt.  \r\n\r\n</P>  \r\n\r\n<P>Som begrundelse herfor anfører barncheforeningen, at den lange lanselængde  \r\n\r\n giver operatøren større fysiske påvirkninger og gør arbejdet mere usikkert.  \r\n\r\n Endvidere er det ikke brancheforeningen bekendt, at andre eurpoæiske lande og  \r\n\r\n den fremtidige europæiske standard har eller vil få specifikke krav til  \r\n\r\n lanselængden. </P>  \r\n\r\n<P>Endvidere anføres det, at At-meddelelse nr. 1/1974 ikke indeholder nogen  \r\n\r\n forskrift om spulerørets længde. </P>  \r\n\r\n<P>Direktoratets sagsbehandling. </P>  \r\n\r\n<P>Direktoratet har med kredsens brev af 18. april 1990 modtaget  \r\n\r\n brancheforeningens klage af 23. marts 1990 samt kredsens bemærkninger til  \r\n\r\n klagen. </P>  \r\n\r\n<P>Det er kredsens opfattelse, at de dødsulykker, der er sket ved tilsvarende  \r\n\r\n arbejde, havde været undgået, hvis udstyret havde været indrettet med en  \r\n\r\n lanse af den foreslåede længde, 900 mm. </P>  \r\n\r\n<P>Kredsen indstiller at direktoratet i den konkrete situation fastholder  \r\n\r\n kredsens påbud om, at udstyret skal være indrettet således, at operatøren  \r\n\r\n ikke kan ramme sig selv. </P>  \r\n\r\n<P>At-meddelelse nr. 1/1974, som er nævnt i klageskrivelsen, er ophævet i  \r\n\r\n 1987. </P>  \r\n\r\n<P>Bl.a. fordi nyere højtryksrenseanlæg arbejder med langt højere tryk end  \r\n\r\n ældre anlæg, er direktoratet ved at udarbejde et udkast til en ny  \r\n\r\n At-meddelelse om arbejde med højtryksrenseanlæg, som oplyser, hvordan  \r\n\r\n højtryksrenseanlæg skal benyttes, og hvilke forhold man skal være særlig  \r\n\r\n opmærksom på under arbejdet. Udkastet indeholder ingen indretningskrav og  \r\n\r\n derfor heller ingen specifikke krav om lanselængder, men det nævnes, at  \r\n\r\n højtryksrenseanlæg med et maksimalt tryk over 800 bar rummer særlige farer og  \r\n\r\n bør aldrig anvendes håndholdt. </P>  \r\n\r\n<P>Det skal fremhæves, at At-meddelelsen endnu ikke er færdigbearbejdet. </P>  \r\n\r\n<P>Den oprindeligt planlagte At-anvisning for indretning af højtryksanlæg vil  \r\n\r\n ikke blive udgivet fordi der udgives en CEN-standard på området i TC197 regi.  \r\n\r\n Arbejdstilsynet vil gennem deltagelse i standardiseringsgruppens arbejde  \r\n\r\n fremføre ønske om at få indarbejdet danske sikkerheds- og sundhedsmæssige  \r\n\r\n krav i standarden. </P>  \r\n\r\n<P>Direktoratets vurdering af sagen. </P>  \r\n\r\n<P>Højtryksanlæg som arbejder med en vandstråle, der udsendes med et tryk på  \r\n\r\n 1000 bar, har en udpræget skærende effekt og vil medføre alvorlige og  \r\n\r\n livstruende legemsbeskadigelser, hvis man rammes af den. </P>  \r\n\r\n<P>I den konkrete situation vurderes det derfor, at der skal tages de  \r\n\r\n nødvendige forholdsregler for at sikre operatøren. Anvendelse af kropsstøtte  \r\n\r\n giver operatøren sikkerhed mod at blive væltet af rekylkraften fra lansen,  \r\n\r\n men vil ikke sikre ham mod at ramme sig selv i hals og ansigt samt i den  \r\n\r\n nederste del af benene. </P>  \r\n\r\n<P>Kredsens bemærkning om en lanselængde på 900 mm, er et forslag til  \r\n\r\n opfyldelse af påbuddet; også andre løsninger kan anvendes, fx maskinholdt  \r\n\r\n udstyr. </P>  \r\n\r\n<P>Direktoratets afgørelse. </P>  \r\n\r\n<P>Direktoratet fastholder kredsens påbud om, at udstyret i den konkrete  \r\n\r\n situation skal være indrettet således, at operatøren ikke utilsigtet kan  \r\n\r\n ramme sig selv med vandstrålen. </P>  \r\n\r\n<P>Der skal derfor ved valg af arbejdsmetode og udstyr tages de nødvendige  \r\n\r\n forholdsregler for at sikre dette, fx vil en lanselængde på mindst 900 mm  \r\n\r\n opfylde påbudet i den konkrete situation. </P>  \r\n\r\n<P>Direktoratets afgørelse er truffet med hjemmel i AML § 38 og §45 samt  \r\n\r\n Arbejdsministeriets bekendtgørelse nr. 43 af 22. januar 1981 om tekniske  \r\n\r\n hjælpemidlers indretning og anvendelse § 7, stk. 2. </P>  \r\n\r\n<P>Klagevejledning. </P>  \r\n\r\n<P>Direktoratets afgørelse kan inden for en frist af 4 uger, jf.  \r\n\r\n arbejdsmiljølovens § 81, stk. 2, indbringes for Arbejdsministeren, Laksegade  \r\n\r\n 19, 1063 København K. </P>  \r\n\r\n<P>Underretning. </P>  \r\n\r\n<P>Efter arbejdsmiljølovens § 18 påhviler der arbejdsgiveren en pligt til at  \r\n\r\n informere sikkerhedsorganisationen eller repræsentanter for de ansatte om  \r\n\r\n Arbejdstilsynets afgørelser. Direktoratet henleder opmærksomheden på denne  \r\n\r\n forpligtelse og vedlægger en kopi af denne afgørelse til brug herfor. </P>  \r\n\r\n<P>Direktoratet har samtidig underrettet Arbejdstilsynets kreds Frederiksborg  \r\n\r\n amt om direktoratets afgørelse. </P>  \r\n\r\n<P>P.D.V. </P>  \r\n\r\n<P>Kaj Pedersen </P>  \r\n\r\n<P>Bent Wulff-Høyer </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19900340001"
        },
        {
            "displayName": "Entydig dokumentidentifikation",
            "displayValue": "CA006703"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3400"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "01/06/1990"
        },
        {
            "displayName": "Administrerende myndighed",
            "displayValue": "Direktoratet for Arbejdstilsynet"
        },
        {
            "displayName": "Ressortministeriets journalnummer",
            "displayValue": "Direktoratet for arbejdstilsynet jn.nr. 90-2399-91."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}