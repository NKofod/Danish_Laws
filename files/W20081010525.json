{
    "id": 125677,
    "title": "Medlemmet sagde selv op, tvivl om hvornår medlemmet sagde op, psykisk arbejdsmiljø, arbejdsgivers oplysninger lagt til grund",
    "documentTypeId": "240",
    "isSagsforlobPeriodValid": true,
    "shortName": "KEN nr 10105 af 13/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Medlemmet sagde selv op, tvivl om hvornår medlemmet sagde op, psykisk arbejdsmiljø, arbejdsgivers oplysninger lagt til grund</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet blev den 4. oktober 2007 ansat som medhjælper til klargøring af biler.</div>\r\n        </p>\r\n        <p class=\"Tekst2\">\r\n          <div>Medlemmet sygemelder sig den 8. oktober 2007 (efter medlemmets efterfølgende og lægeerklæringens oplysninger er det dog den 16. oktober 2007, hvilket medlemmet bekræfter til Arbejdsdirektoratet den 2. april 2008, mens hun jf. arbejdsgivers oplysning den 22. oktober 2008 sygemeldte sig den 11. oktober 2007).</div>\r\n        </p>\r\n        <p class=\"Tekst2\">\r\n          <div>Medlemmet henvendte sig til a-kassen den 1. februar 2008, og hun oplyste, at hun ønskede at opsige sit arbejde, da hun ikke kunne holde til at være der, arbejdsgiver behandlede ikke medarbejderne ordentligt og medlemmet havde det dårligt med det.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at medlemmets tidligere arbejdsgiver havde oplyst, at medlemmet sygemeldte sig den 11. oktober 2007, og at arbejdsgiver gik ud fra at medlemmet sagde op samme dag. og der ikke blev indhentet en lægeerklæring på medlemmet, hvilket arbejdsgiver ville have krævet ved længere tids sygdom.</div>\r\n        </p>\r\n        <p class=\"Tekst2\">\r\n          <div>Medlemmet havde ingen bemærkninger til arbejdsgiverens oplysninger.</div>\r\n        </p>\r\n        <p class=\"Tekst2\">\r\n          <div>Ankenævnet fandt på baggrund heraf, at medlemmet skulle anses for at have sygemeldt sig og for samtidig at have opsagt sit job den 11. oktober 2007.</div>\r\n        </p>\r\n        <p class=\"Tekst2\">\r\n          <div>Ankenævnet fandt herefter, at medlemmet varr selvforskyldt ledig og skulle have en karantæne på 3 uger med virkning fra den 12. oktober 2007, da dette var dagen efter ophøret.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 13. november 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">De er selvforskyldt ledig, og De skal have en effektiv karantæne på 3 uger .</p>\r\n      <p class=\"TekstV\">Deres karantæne er udstået den 12. januar 2008.</p>\r\n      <p class=\"TekstV\">Ankenævnet ændrer således delvist Arbejdsdirektoratets afgørelse af den 2. april 2008.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De startede hos X den 4. oktober 2007,</p>\r\n        <p class=\"Liste1\"><span class=\"Liste1Nr\" id=\"\">–</span> De den 1. februar 2008 henvendte Dem i a-kassen, da De ønskede at sige Deres arbejde op hos X,</p>\r\n        <p class=\"Liste1\"><span class=\"Liste1Nr\" id=\"\">–</span> De den 5. februar 2008 meldte Dem ledig, og</p>\r\n        <p class=\"Liste1\"><span class=\"Liste1Nr\" id=\"\">–</span> lægeerklæringen er dateret den 5. februar 2008.</p>\r\n      </p>\r\n      <p class=\"TekstV\">Det følger af reglerne, at et medlem, er selvforskyldt ledig, hvis medlemmet opsiger arbejdet uden gyldig grund.</p>\r\n      <p class=\"TekstV\">De gyldige grunde følger af kapitel 4 i bekendtgørelse om selvforskyldt ledighed.</p>\r\n      <p class=\"TekstV\">Det følger af bekendtgørelsen om selvforskyldt ledighed, at et medlem kan opsige arbejdet uden karantæne, hvis der er lægelig dokumentation for, at arbejdet vil medføre, at der opstår eller sker en forværring af helbredsmæssige problemer. Det er en betingelse, at medlemmet har prøvet at få andet arbejde på arbejdspladsen.</p>\r\n      <p class=\"TekstV\">Den lægelige dokumentation skal som hovedregel foreligge på tidspunktet for opsigelsen, men efterfølgende lægelig dokumentation kan accepteres, såfremt denne giver samme grad af sikkerhed for, at et medlem ikke kunne eller burde tage eller forblive i arbejdet på grund af helbredsmæssige forhold.</p>\r\n      <p class=\"TekstV\">Ankenævnet har lagt til grund, at De selv har oplyst, at De sygemeldte Dem den 8. oktober 2007, samt at det efterfølgende på lægeerklæringen er oplyst, at det var den 16. oktober, hvilket De efterfølgende overfor Arbejdsdirektoratet har bekræftet, og at Deres tidligere arbejdsgiver den 22. oktober 2008 oplyste, at De sygemeldte Dem pr. 11. oktober 2007.</p>\r\n      <p class=\"TekstV\">Ankenævnet har lagt vægt på, at Deres tidligere arbejdsgiver har oplyst, at De sygemeldte Dem den 11. oktober 2007, og at arbejdsgiver gik ud fra at De sagde op samme dag. og der ikke er indhentet en lægeerklæring på Dem, hvilket arbejdsgiver ville kræve ved længere tids sygdom.</p>\r\n      <p class=\"TekstV\">De har ikke haft bemærkninger til arbejdsgiverens oplysninger.</p>\r\n      <p class=\"TekstV\">Ankenævnet finder på grundlag af ovennævnte, at De skal anses for at have sygemeldt Dem og for samtidig at have opsagt Deres job den 11. oktober 2007.</p>\r\n      <p class=\"TekstV\">Ankenævnet har videre lagt vægt på, at den lægelige dokumentation er dateret den 5. februar 2008, hvilket vil sige næsten 4 måneder efter De har sygemeldt Dem og opsagt Deres arbejde.</p>\r\n      <p class=\"TekstV\">Ankenævnet finder ikke, at den lægelige dokumentation af 5. februar 2008 giver tilstrækkelig dokumentation for, at der ved opsigelsen den 11. oktober 2007 var tale om helbredsmæssige problemer, som bevirkede, at De ikke eller kun med vanskelighed kunne varetage arbejdet.</p>\r\n      <p class=\"TekstV\">Det faktum, at De på ny rettede henvendelse til lægen den 27. marts 2008, og at det fremgår af den ordinationsblanket, som lægen har udfyldt, at De har konsulteret lægen flere gange vedrørende arbejdsgiveren, og at lægen herefter lavede en frigørelsesattest til Dem, da det af helbredsmæssige årsager ikke var godt at gå tilbage til arbejdsgiveren, kan ikke føre til en anden vurdering, da De anses for at have opsagt Deres arbejde allerede den 11. oktober 2007.</p>\r\n      <p class=\"TekstV\">Endvidere opfylder De ej heller betingelsen om forud for opsigelsen at have forsøgt at få andet arbejde på arbejdspladsen.</p>\r\n      <p class=\"TekstV\">Det følger dog videre af reglerne, at et arbejde kan opsiges med gyldig grund såfremt almindelige arbejdsretlige principper gør, at man ikke skal fortsætte arbejdet. Dette er tilfældet, hvis arbejdsgiver væsentligt misligholder ansættelsesforholdet, eksempelvis hvis arbejdsgiveren ikke udbetaler løn, eller hvis løn- og ansættelsesvilkår væsentligt fraviger, hvad arbejdsgiveren har stillet i udsigt.</p>\r\n      <p class=\"TekstV\">De har oplyst, at De skulle arbejde over for egen regning, såfremt De ikke nåede at klargøre to biler pr. dag.</p>\r\n      <p class=\"TekstV\">Ankenævnet har lagt til grund, at det af Deres ansættelseskontrakt fremgår, at De mindst skulle nå to biler pr. dag.</p>\r\n      <p class=\"TekstV\">Deres tidligere arbejdsgiver har oplyst, at medarbejderne ikke skulle arbejde over for egen regning, såfremt de ikke kunne nå at klargøre to biler pr. dag, og at det ved ansættelsen blev gjort klart, at nye ikke kunne nå dette i begyndelsen, men at de ikke skulle stresse over det, og at de ville blive oplært af erfarne medarbejdere.</p>\r\n      <p class=\"TekstV\">De har ikke haft bemærkninger til arbejdsgiverens oplysninger</p>\r\n      <p class=\"TekstV\">Ankenævnet lægger herefter til grund, at forholdet har været som af arbejdsgiver anført. Dvs. at nyansatte havde fået at vide, at arbejdsgiver var opmærksom på og accepterede, at nyansatte ikke kunne nå det mål, der var anført i kontrakten.</p>\r\n      <p class=\"TekstV\">Ankenævnet finder derfor ikke, at der er tale om en væsentlig misligholdelse af ansættelsesforholdet fra arbejdsgivers side.</p>\r\n      <p class=\"TekstV\">Ankenævnet finder herefter, at De er selvforskyldt ledig og skal have en karantæne på 3 uger med virkning fra den 12. oktober 2007, da dette er dagen efter ophøret.</p>\r\n      <p class=\"TekstV\">Karantænen kan dog først afvikles i perioder, hvor De ville have ret til dagpenge, hvilket vil sige den 5. februar 2008.</p>\r\n      <p class=\"TekstV\">Dog følger det videre af reglerne, at en karantæne er udstået, hvis karantænen ikke er afviklet senest 3 måneder fra den dag, hvor den får virkning.</p>\r\n      <p class=\"TekstV\">Deres karantæne er således udstået den 12. januar 2008.</p>\r\n      <p class=\"TekstV\">Hvis De 2 gange inden for de seneste 12 måneder er blevet selvforskyldt ledig efter reglerne i nedenstående bekendtgørelse, mister De retten til dagpenge. Se § 41 i bekendtgørelsen.</p>\r\n      <p class=\"TekstV\">Angående dispensation så er det alene Arbejdsdirektoratet, der kan dispensere fra egne regler, hvorfor Ankenævnet ikke har taget stilling hertil.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 63, stk. 1, nr. 2 og stk. 6 i lov om arbejdsløshedsforsikring mv., jf. lovbekendtgørelse nr. 994 af 8. august 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 7, §§ 14-36, § 38, stk. 2 og §§ 39- 41 i Arbejdsdirektoratets bekendtgørelse nr. 178 af 19. februar 2007 om selvforskyldt ledighed med de ændringer, der følger af ændringsbekendtgørelse nr. 750 af 22. juni 2007.</p>\r\n      </p>\r\n      <p class=\"TekstV\"><span class=\"Italic\">O P L Y S N I N G E R N E </span><span class=\"Italic\">I </span><span class=\"Italic\">S A G E N</span></p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet, samt oplysninger indhentet hos X.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">xx</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet,</p>\r\n      <p class=\"TekstV\">A-kassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 994 af 8. august 2007</span></p>\r\n      <p class=\"TekstV\"><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p class=\"TekstV\">...</p>\r\n      <p>\r\n        <p class=\"Liste1\"><span class=\"Liste1Nr\" id=\"\">2)</span> at medlemmet uden fyldestgørende grund ophører med sit arbejde,</p>\r\n      </p>\r\n      <p class=\"TekstV\">...</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-5.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 178 af 19. februar 2007 om selvforskyldt ledighed med de ændringer der følger af ændringsbekendtgørelse nr. 750 af 22. juni 2007</span></p>\r\n      <p class=\"TekstV\"><span class=\"Bold\">§ 7.</span> Et medlem er selvforskyldt ledig, hvis medlemmet opsiger et arbejde uden en gyldig grund, jf. kap. 4. Dette gælder også, hvis medlemmet opsiger arbejdet i en periode, hvor medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er på orlov efter lov om ret til orlov og dagpenge ved barsel eller efter lov om børnepasningsorlov,</p>\r\n        <p class=\"Liste1\"><span class=\"Liste1Nr\" id=\"\">2)</span> deltager i et tilbud eller</p>\r\n        <p class=\"Liste1\"><span class=\"Liste1Nr\" id=\"\">3)</span> får godtgørelse efter lov om godtgørelse ved deltagelse i erhvervsrettet voksen- og efteruddannelse eller får voksenuddannelsesstøtte efter lov om statens voksenuddannelsesstøtte.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Det sidestilles med en opsigelse, jf. stk.1, hvis et medlem har indgået en aftale om ansættelse, men ikke møder op den første arbejdsdag, jf. dog § 12, stk. 2.</p>\r\n      <p class=\"TekstV\"><span class=\"Italic\">Stk. 3.</span> Opsiger et medlem samtidig 2 deltidsstillinger uden en gyldig grund, jf. kap. 4, anses medlemmet kun som selvforskyldt ledig én gang.</p>\r\n      <p class=\"TekstV\">Kapitel 4</p>\r\n      <p class=\"TekstV\"><span class=\"Italic\">Gyldige grunde</span></p>\r\n      <p class=\"TekstV\"><span class=\"Bold\">§ 14.</span> En gyldig grund skal foreligge på det tidspunkt, hvor et medlem afslår eller opsiger et arbejde eller et tilbud eller udebliver fra en jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 2.</span> Det er ikke en gyldig grund, hvis årsagen til afslaget, opsigelsen eller udeblivelsen er en afledt følge af en handling, som medlemmet har foretaget efter eget valg.</p>\r\n      <p class=\"TekstV\"><span class=\"Italic\">Helbred</span></p>\r\n      <p class=\"TekstV\"><span class=\"Bold\">§ 15.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis der er dokumentation fra en læge for,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmet på grund af sit helbred ikke eller kun med vanskelighed kan udføre arbejdet, eller</p>\r\n        <p class=\"Liste1\"><span class=\"Liste1Nr\" id=\"\">2)</span> at arbejdet vil medføre, at der opstår eller sker en forværring af helbredsmæssige problemer, herunder problemer ved graviditet.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Ved opsigelse eller ophør er det et krav, at medlemmet har prøvet at få et andet arbejde på arbejdspladsen.</p>\r\n      <p class=\"TekstV\"><span class=\"Italic\">Passiv rygning</span></p>\r\n      <p class=\"TekstV\"><span class=\"Bold\">§ 15 a.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis medlemmet udsættes for eller risikerer at blive udsat for passiv rygning på en arbejdsplads, hvor det er besluttet at tillade at ryge efter §§ 13 og 22 i lov om røgfri miljøer.</p>\r\n      <p class=\"TekstV\"><span class=\"Italic\">Transport</span></p>\r\n      <p class=\"TekstV\"><span class=\"Bold\">§ 16.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis afstanden mellem bopæl og arbejdssted medfører, at den tid, der går til transport, er mere end, hvad der skal accepteres efter § 9 i bekendtgørelse om rådighed.</p>\r\n      <p class=\"TekstV\"><span class=\"Italic\">Stk. 2.</span> Ved opsigelse eller ophør er det et krav, at medlemmet har prøvet at få en anden arbejdstid, og at opsigelsen sker i umiddelbar tilknytning til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> omlægning af offentlige transportmidler,</p>\r\n        <p class=\"Liste1\"><span class=\"Liste1Nr\" id=\"\">2)</span> ændring af arbejdstidens placering, eller</p>\r\n        <p class=\"Liste1\"><span class=\"Liste1Nr\" id=\"\">3)</span> bortfald af en privat aftale om samkørsel med personer uden for medlemmets husstand, hvor medlemmet ikke har råderet over transportmidlet.</p>\r\n      </p>\r\n      <p class=\"TekstV\"><span class=\"Italic\">Pasning af familie</span></p>\r\n      <p class=\"TekstV\"><span class=\"Bold\">§ 17.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis medlemmet ikke har pasningsmulighed for børn eller andre familiemedlemmer af husstanden, der kræver pleje.</p>\r\n      <p class=\"TekstV\"><span class=\"Italic\">Stk. 2.</span> Ved opsigelse skal medlemmet have prøvet at få en anden arbejdstid, og medlemmet skal have gjort rimelige forsøg på at skaffe en pasningsmulighed.</p>\r\n      <p class=\"TekstV\"><span class=\"Italic\">Stk. 3.</span> Stk. 1 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4.</span> Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\"><span class=\"Italic\">Efterløn</span></p>\r\n      <p class=\"TekstV\"><span class=\"Bold\">§ 18.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis medlemmet ønsker at gå på efterløn, og medlemmet rent faktisk går på efterløn.</p>\r\n      <p class=\"TekstV\"><span class=\"Italic\">Stk. 2.</span> Ved afslag er det et krav, at medlemmet har søgt om at gå på efterløn i umiddelbar tilknytning til afslaget og med virkning fra ansøgningen.</p>\r\n      <p class=\"TekstV\"><span class=\"Italic\">Stk. 3.</span> Stk. 1 og 2 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4.</span> Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\"><span class=\"Italic\">Deltidsforsikredes arbejdstid</span></p>\r\n      <p class=\"TekstV\"><span class=\"Bold\">§ 19.</span> Et deltidsforsikret medlem kan afslå eller opsige et arbejde eller afslå eller ophøre i et tilbud eller en aktivitet, hvis arbejdstiden er på over 6 timer i døgnet eller beregnet i gennemsnit for 1 måned er på over 30 timer om ugen.</p>\r\n      <p class=\"TekstV\"><span class=\"Italic\">Stk. 2.</span> Ved opsigelse af et arbejde eller ved ophør i et tilbud er det et krav, at den ændrede arbejdstid er pålagt medlemmet af arbejdsgiveren, og at medlemmet ikke har accepteret arbejdstiden.</p>\r\n      <p class=\"TekstV\"><span class=\"Italic\">Stk. 3.</span> Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\"><span class=\"Italic\">Tab af supplerende dagpenge</span></p>\r\n      <p class=\"TekstV\"><span class=\"Bold\">§ 20.</span> Et medlem kan afslå eller opsige et arbejde, hvis medlemmet mister retten til supplerende dagpenge, jf. § 60, stk. 1, og § 73, stk. 2, i loven.</p>\r\n      <p class=\"TekstV\"><span class=\"Italic\">Stk. 2.</span> Et medlem kan opsige et arbejde og fratræde inden for 26 uger efter, at retten til supplerende dagpenge er faldet bort.</p>\r\n      <p class=\"TekstV\"><span class=\"Italic\">Frigørelsesattest</span></p>\r\n      <p class=\"TekstV\"><span class=\"Bold\">§ 21.</span> Et medlem kan afslå eller opsige et arbejde eller afslå eller ophøre i et tilbud, hvis medlemmet mister retten til supplerende dagpenge, fordi arbejdsgiveren ikke vil udstede en frigørelsesattest eller kalder en frigørelsesattest tilbage.</p>\r\n      <p class=\"TekstV\"><span class=\"Italic\">Stk. 2.</span> Ved opsigelse og ophør er det et krav, at medlemmet ikke har accepteret at fortsætte i arbejdet uden samtidig at få supplerende dagpenge.</p>\r\n      <p class=\"TekstV\"><span class=\"Italic\">Arbejde i udlandet</span></p>\r\n      <p class=\"TekstV\"><span class=\"Bold\">§ 22.</span> Et medlem kan opsige et arbejde, hvis arbejdet bliver udført i udlandet eller i Grønland, medmindre medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> under ansættelsen har bopæl i Danmark,</p>\r\n        <p class=\"Liste1\"><span class=\"Liste1Nr\" id=\"\">2)</span> er udsendt af den danske stat eller</p>\r\n        <p class=\"Liste1\"><span class=\"Liste1Nr\" id=\"\">3)</span> er ansat hos en arbejdsgiver, der er skattemæssigt registreret i Danmark.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Et medlem kan afslå et formidlet arbejde, hvis arbejdet skal udføres i udlandet, på Færøerne eller i Grønland.</p>\r\n      <p class=\"TekstV\"><span class=\"Italic\">Produktion af krigsmateriel</span></p>\r\n      <p class=\"TekstV\"><span class=\"Bold\">§ 23.</span> Et medlem kan afslå eller opsige et arbejde eller afslå eller ophøre i et tilbud, hvis medlemmet ikke vil være med til at udvikle eller producere krigsmateriel, jf. lov om krigsmateriel m.v.</p>\r\n      <p class=\"TekstV\"><span class=\"Italic\">Stk. 2.</span> A-kassen skal indhente en skriftlig erklæring fra Justitsministeriet om, at den pågældende virksomhed er omfattet af lov om krigsmateriel m.v.</p>\r\n      <p class=\"TekstV\"><span class=\"Italic\">Pasning af handicappet eller alvorligt sygt barn eller døende nærtstående</span></p>\r\n      <p class=\"TekstV\"><span class=\"Bold\">§ 24.</span> Et medlem kan afslå eller opsige et arbejde eller afslå eller ophøre i et tilbud eller en aktivitet, hvis medlemmet får eller straks efter begynder at få</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> støtte efter lov om social service til at passe et handicappet barn,</p>\r\n        <p class=\"Liste1\"><span class=\"Liste1Nr\" id=\"\">2)</span> støtte efter lov om social service til at passe nærtstående, der ønsker at dø i eget hjem eller</p>\r\n        <p class=\"Liste1\"><span class=\"Liste1Nr\" id=\"\">3)</span> støtte efter lov om ret til orlov og dagpenge ved barsel til at passe et alvorligt sygt barn.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Ved opsigelse er det et krav, at medlemmet har fået afslag på at få orlov fra arbejdet.</p>\r\n      <p class=\"TekstV\"><span class=\"Italic\">Stk. 3.</span> Stk. 1 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4.</span> Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\"><span class=\"Italic\">Arbejdspladsen</span></p>\r\n      <p class=\"TekstV\"><span class=\"Bold\">§ 25.</span> Et medlem kan opsige et arbejde eller ophøre i et tilbud, hvis almindelige arbejdsretlige principper gør, at medlemmet ikke skal fortsætte med arbejdet.</p>\r\n      <p class=\"TekstV\"><span class=\"Italic\">Stk. 2.</span> Det er et krav, at medlemmet har henvendt sig til arbejdsgiveren for at få løst de opståede problemer eventuelt gennem den faglige organisation.</p>\r\n      <p class=\"TekstV\"><span class=\"Italic\">Flytning som skyldes, at ægtefællen eller samleveren flytter for at overtage arbejde mv.</span></p>\r\n      <p class=\"TekstV\"><span class=\"Bold\">§ 26.</span> Et medlem kan opsige et arbejde eller ophøre i et tilbud eller en aktivitet i forbindelse med en flytning, som skyldes, at ægtefællen eller samleveren er flyttet for at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\" id=\"\">2)</span> begynde på en uddannelse af mindst 18 måneders varighed, eller fortsætte i et uddannelsesforløb, hvor der er mindst 18 måneder tilbage af uddannelsesforløbet eller</p>\r\n        <p class=\"Liste1\"><span class=\"Liste1Nr\" id=\"\">3)</span> begynde eller flytte en selvstændig virksomhed, der udøves mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Det er et krav,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmets opsigelse og flytning sker inden 1 år efter, at ægtefællen eller samleveren er flyttet,</p>\r\n        <p class=\"Liste1\"><span class=\"Liste1Nr\" id=\"\">2)</span> at ægtefællens eller samleverens daglige transporttid fra den hidtidige bopæl til det nye arbejde mv. er mere end, hvad der skal accepteres efter § 9 i bekendtgørelse om rådighed, og</p>\r\n        <p class=\"Liste1\"><span class=\"Liste1Nr\" id=\"\">3)</span> at medlemmets daglige transporttid fra ægtefællens eller samleverens nye bopæl til arbejdet er mere end, hvad der skal accepteres efter § 9 i bekendtgørelse om rådighed.</p>\r\n      </p>\r\n      <p class=\"TekstV\"><span class=\"Italic\">Fratrædelsesgodtgørelse</span></p>\r\n      <p class=\"TekstV\"><span class=\"Bold\">§ 27.</span> Et medlem kan opsige et arbejde, hvis medlemmet ved en fratrædelse får en godtgørelse fra arbejdsgiveren, der medfører fradrag i dagpengene efter bekendtgørelse om fradrag i arbejdsløshedsdagpenge mv.</p>\r\n      <p class=\"TekstV\"><span class=\"Italic\">Stk. 2.</span> Det er et krav,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at godtgørelsen gives som et led i en fratrædelsesordning, og</p>\r\n        <p class=\"Liste1\"><span class=\"Liste1Nr\" id=\"\">2)</span> at godtgørelsen sammen med løn i den periode, hvor medlemmets opsigelsesvarsel løber, mindst svarer til løn for den periode, der svarer til arbejdsgiverens opsigelsesvarsel.</p>\r\n      </p>\r\n      <p class=\"TekstV\"><span class=\"Italic\">Fysisk vold</span></p>\r\n      <p class=\"TekstV\"><span class=\"Bold\">§ 28.</span> Et medlem kan opsige et arbejde eller ophøre i et tilbud eller en aktivitet, hvis en flytning fra en hidtidig bopæl skyldes, at en samboende ægtefælle eller samlever udøver fysisk vold mod medlemmet, når</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> ophøret og flytningen sker inden for 2 måneder efter, at den fysiske vold er udøvet, og</p>\r\n        <p class=\"Liste1\"><span class=\"Liste1Nr\" id=\"\">2)</span> det ved en lægeattest eller en politianmeldelse dokumenteres, at medlemmet har været udsat for fysisk vold.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Et medlem kan opsige et arbejde eller ophøre i et tilbud eller en aktivitet, selv om medlemmet ikke kan dokumentere fysisk vold, hvis det kan dokumenteres ved en politianmeldelse, at flytningen og opsigelsen skyldes en overhængende fare for medlemmets liv på grund af trusler om fysisk vold fra samboende ægtefælle eller samlevers side.</p>\r\n      <p class=\"TekstV\"><span class=\"Italic\">Det formidlede arbejde</span></p>\r\n      <p class=\"TekstV\"><span class=\"Bold\">§ 29.</span> Et medlem kan afslå et formidlet arbejde, hvis medlemmet ikke har pligt til at overtage arbejdet efter reglerne i §§ 7 og 8 i bekendtgørelse om rådighed.</p>\r\n      <p class=\"TekstV\"><span class=\"Italic\">Overtagelse af arbejde mv., som medlemmet selv har fundet</span></p>\r\n      <p class=\"TekstV\"><span class=\"Bold\">§ 30.</span> Et medlem kan afslå eller opsige et arbejde, hvis det skyldes, at medlemmet skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\" id=\"\">2)</span> begynde på en uddannelse af mindst 1 års varighed eller</p>\r\n        <p class=\"Liste1\"><span class=\"Liste1Nr\" id=\"\">3)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Et medlem kan opsige et arbejde, hvis medlemmet er blevet afskediget af en grund, der ikke væsentligst skyldes medlemmet for at overtage andet arbejde, der på opsigelsestidspunktet forventes at fortsætte udover det tidspunkt, hvor medlemmet ellers skulle have været fratrådt.</p>\r\n      <p class=\"TekstV\"><span class=\"Italic\">Stk. 3.</span> Medlemmets samlede arbejdstid efter afslaget eller efter ophøret skal være af et omfang, der ikke kan give ret til supplerende dagpenge eller være på samme eller højere ugentligt timetal end det arbejde, der afslås eller opsiges.</p>\r\n      <p class=\"TekstV\"><span class=\"Italic\">Stk. 4.</span> Et medlem kan ophøre i et tilbud eller en aktivitet, hvis det skyldes, at medlemmet skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\" id=\"\">2)</span> overtage arbejde med en daglig arbejdstid på mindst 4 timer eller en ugentlig arbejdstid på mindst 20 timer,</p>\r\n        <p class=\"Liste1\"><span class=\"Liste1Nr\" id=\"\">3)</span> begynde på en uddannelse af mindst 1 års varighed eller</p>\r\n        <p class=\"Liste1\"><span class=\"Liste1Nr\" id=\"\">4)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"TekstV\"><span class=\"Italic\">Overtagelse af formidlet arbejde</span></p>\r\n      <p class=\"TekstV\"><span class=\"Bold\">§ 31.</span> Et medlem kan ophøre i et tilbud eller en aktivitet, hvis det skyldes, at medlemmet skal overtage et arbejde, der er formidlet af a-kassen, anden aktør eller jobcenteret.</p>\r\n      <p class=\"TekstV\"><span class=\"Italic\">Flere arbejdsforhold</span></p>\r\n      <p class=\"TekstV\"><span class=\"Bold\">§ 32.</span> Et medlem kan opsige et af flere arbejdsforhold, der tilsammen er på mere end fagets normale arbejdstid om ugen, hvis medlemmets samlede arbejdstid efter ophøret ikke kommer ned på et timetal om ugen, der kan give ret til supplerende dagpenge.</p>\r\n      <p class=\"TekstV\"><span class=\"Italic\">Sammenfald mellem arbejde og bolig</span></p>\r\n      <p class=\"TekstV\"><span class=\"Bold\">§ 33.</span> Et medlem kan opsige et arbejde eller ophøre i et tilbud, hvis arbejdsstedet og boligen er sammenfaldende, og medlemmet ikke længere kan disponere over boligen.</p>\r\n      <p class=\"TekstV\"><span class=\"Italic\">Stk. 2.</span> Det er et krav,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmet ikke har haft indflydelse på grunden til, at der ikke længere kan disponeres over boligen, og</p>\r\n        <p class=\"Liste1\"><span class=\"Liste1Nr\" id=\"\">2)</span> at arbejdet ikke kan udføres fra den nye bolig.</p>\r\n      </p>\r\n      <p class=\"TekstV\"><span class=\"Italic\">Rimeligt tilbud mv.</span></p>\r\n      <p class=\"TekstV\"><span class=\"Bold\">§ 34.</span> Et medlem kan afslå eller ophøre i et tilbud, hvis tilbudet ikke er rimeligt efter en afgørelse, der er truffet af Beskæftigelsesankenævnet.</p>\r\n      <p class=\"TekstV\"><span class=\"Italic\">Aftjene værnepligt mv.</span></p>\r\n      <p class=\"TekstV\"><span class=\"Bold\">§ 35.</span> Et medlem kan afslå eller opsige et arbejde eller afslå eller ophøre i et tilbud eller en aktivitet for at aftjene militær eller civil værnepligt, udføre FN-tjeneste eller ligestillede opgaver, som er omfattet af lov om værnepligtsorlov og orlov til FN-tjeneste mv.</p>\r\n      <p class=\"TekstV\"><span class=\"Italic\">Stk. 2.</span> Det er et krav, at medlemmet ikke er omfattet af lov om værnepligtsorlov og orlov til FN-tjeneste mv.</p>\r\n      <p class=\"TekstV\"><span class=\"Italic\">Stk. 3.</span> Stk. 1 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4.</span> Stk. 1 og 2 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\"><span class=\"Italic\">Arbejde, som efter sin art normalt ikke udbydes som hovedbeskæftigelse</span></p>\r\n      <p class=\"TekstV\"><span class=\"Bold\">§ 36.</span> Direktøren for Arbejdsdirektoratet kan i særlige tilfælde bestemme, at det er en gyldig grund, hvis medlemmet opsiger et arbejde, som efter sin art normalt ikke udbydes som hovedbeskæftigelse.</p>\r\n      <p class=\"TekstV\"><span class=\"Italic\">Sanktion</span></p>\r\n      <p class=\"TekstV\"><span class=\"Bold\">§ 38.</span> ...</p>\r\n      <p class=\"TekstV\"><span class=\"Italic\">Stk. 2.</span> Et medlem skal have 3 ugers karantæne, hvis medlemmet er selvforskyldt ledig efter bestemmelserne i kapitel 3, jf. dog § 41</p>\r\n      <p class=\"TekstV\"><span class=\"Bold\">§ 39.</span> En karantæne har virkning fra den dag, et medlem afslår et arbejde eller afslår eller udebliver fra en samtale, et tilbud eller en aktivitet, jf. dog stk. 4-6.</p>\r\n      <p class=\"TekstV\"><span class=\"Italic\">Stk. 2.</span> En karantæne har virkning fra dagen efter et ophør, jf. dog stk. 3-5 og stk. 7.</p>\r\n      <p class=\"TekstV\"><span class=\"Italic\">Stk. 3.</span> En karantæne får tidligst virkning efter udløbet af den periode, hvor der foretages fradrag i dagpengene, hvis et medlem i forbindelse med et ophør får en ydelse fra arbejdsgiveren, som medfører, at medlemmet ikke får udbetalt dagpenge på grund af reglerne om fradrag i dagpenge.</p>\r\n      <p class=\"TekstV\"><span class=\"Italic\">Stk. 4.</span> Bliver et medlem selvforskyldt ledig, mens medlemmet deltager i et tilbud, og får medlemmet i perioden en ydelse, som ikke udbetales af a-kassen, får en karantæne tidligst virkning fra den dag, hvor medlemmet ophører med tilbudet.</p>\r\n      <p class=\"TekstV\"><span class=\"Italic\">Stk. 5.</span> Bliver et medlem selvforskyldt ledig, mens medlemmet er på orlov efter lov om børnepasningsorlov eller lov om ret til orlov og dagpenge ved barsel, får voksenuddannelsesstøtte efter lov om statens voksenuddannelsesstøtte eller får godtgørelse efter lov om erhvervsrettet voksen- og efteruddannelse, får en karantæne tidligst virkning fra den dag, hvor medlemmet ophører med at få orlovsydelse, barseldagpenge, voksenuddannelsesstøtte eller godtgørelse, jf. dog stk. 6.</p>\r\n      <p class=\"TekstV\"><span class=\"Italic\">Stk. 6.</span> Afslår et medlem et formidlet arbejde, mens medlemmet får godtgørelse efter reglerne for ledige i lov om erhvervsrettet voksen- og efteruddannelse, får karantænen virkning fra den dag, medlemmet afslår det formidlede arbejde.</p>\r\n      <p class=\"TekstV\"><span class=\"Italic\">Stk. 7.</span> Opsiger et medlem et arbejde uden en gyldig grund, men fortsætter i et ansættelsesforhold hos arbejdsgiveren, får karantænen tidligst virkning, når medlemmet er endeligt fratrådt.</p>\r\n      <p class=\"TekstV\"><span class=\"Bold\">§ 40.</span> En karantæne kan kun afvikles i perioder, hvor et medlem ellers ville have ret til dagpenge eller en anden ydelse, som a-kassen udbetaler.</p>\r\n      <p class=\"TekstV\"><span class=\"Italic\">Stk. 2.</span> En karantæne er udstået, hvis karantænen ikke er afviklet senest 3 måneder efter den dag, hvor den får virkning, jf. § 39. Hvis et medlem inden for 3 måneder efter den dag, hvor en karantæne har virkning, begynder at få voksenuddannelsesstøtte efter reglerne for ledige i lov om statens voksenuddannelsesstøtte eller får godtgørelse efter reglerne for ledige i lov om erhvervsrettet voksen- og efteruddannelse, forlænges de 3 måneder, jf. 1. pkt., med den periode, medlemmet får voksenuddannelsesstøtte eller godtgørelse.</p>\r\n      <p class=\"TekstV\"><span class=\"Italic\">Stk. 3.</span> En karantæne er også udstået, hvis et medlem, fra den dag karantænen har virkning, jf. § 39, har haft arbejde i et omfang, der for fuldtidsforsikrede udgør mindst 185 timer. For deltidsforsikrede er kravet 5 gange den gennemsnitlige ugentlige arbejdstid. Arbejdstiden opgøres på grundlag af arbejdet i den periode, der danner grundlag for beregningen af medlemmets dagpengesats.</p>\r\n      <p class=\"TekstV\"><span class=\"Italic\">Stk. 4.</span> Er medlemmet selvforskyldt ledig efter § 10 eller § 11, anses karantænen for udstået, hvis den ikke er afviklet senest på det tidspunkt, hvor medlemmet skulle være fratrådt efter arbejdsgiverens opsigelsesvarsel.</p>\r\n      <p class=\"TekstV\"><span class=\"Italic\">Stk. 5.</span> Et medlem, der samtidig har fået flere karantæner, skal afvikle den karantæne først, som forældes først.</p>\r\n      <p class=\"TekstV\"><span class=\"Bold\">§ 41.</span> Et medlem kan ikke få dagpenge anden gang, medlemmet inden for de seneste 12 måneder handler på en måde, der ville udløse karantæne for selvforskyldt ledighed, jf. § 38.</p>\r\n      <p class=\"TekstV\"><span class=\"Italic\">Stk. 2.</span> Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger.</p>\r\n      <p class=\"TekstV\"><span class=\"Italic\">Stk. 3.</span> Et deltidsforsikret medlem kan igen få dagpenge, når medlemmet har haft mindst 150 timers arbejde i en periode på 10 uger.</p>\r\n      <p class=\"TekstV\"><span class=\"Italic\">Stk. 4.</span> Et medlem kan igen få dagpenge, når medlemmet i mindst 26 uger uafbrudt har drevet selvstændig erhvervsvirksomhed i et omfang, der kan sidestilles med lønarbejde i over 30 timer om ugen. Medlemmet må ikke samtidig have modtaget offentligt tilskud til etablering og drift af selvstændig virksomhed.</p>\r\n      <p class=\"TekstV\"><span class=\"Italic\">Stk. 5.</span> Direktøren for Arbejdsdirektoratet kan i ganske særlige tilfælde bestemme, at et medlem ikke mister retten til dagpenge efter stk. 1, hvis medlemmet ikke tidligere er blevet vejledt herom. Hvis medlemmet ikke mister retten til dagpenge efter stk. 1, skal medlemmet have en karantæne efter § 38 for hver af de gange, medlemmet er blevet selvforskyldt ledig.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2009"
        },
        {
            "displayName": "Accession",
            "displayValue": "W20081010525"
        },
        {
            "displayName": "Entydig dokumentidentifikation",
            "displayValue": "BE003475"
        },
        {
            "displayName": "Dato for indlæggelse",
            "displayValue": "26/06/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10105"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "13/11/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j. nr. 5100222-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}