{
    "id": 66549,
    "title": "Retningslinier for konstruktion og afprøvning af landgange, faldereb og reposer (* 1) ",
    "documentTypeId": "930",
    "isSagsforlobPeriodValid": false,
    "shortName": "RTL nr 10007 af 13/06/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier for konstruktion og afprøvning af  \r\n\r\n landgange, faldereb og reposer (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> GENERELT </P>  \r\n\r\n<P>1.1. Landgange, faldereb og andre adgangsveje, incl. reposer skal  \r\n\r\n konstrueres med en sikkerhedsfaktor på mindst 2,5 i forhold til materialets  \r\n\r\n garanterede flydegrænse (for aluminium regnes flydegrænsen ved permanent  \r\n\r\n forlængelse på 0,2 pct.). </P>  \r\n\r\n<P>1.2. Faste gelændere, der udgør en integrerende del af adgangsvejen og  \r\n\r\n indgår i beregningen af styrken, må ikke fjernes under belastningsprøverne.  \r\n\r\n</P>  \r\n\r\n<P>1.3. Kæder, sjækler, ringe og lignende, der anvendes til løftning eller  \r\n\r\n ophængning af faldereb eller landgange, skal have en sikkerhedsfaktor på 5 og  \r\n\r\n være forsynet med certifikat. Tovværk skal have en sikkerhedsfaktor på 8.  \r\n\r\n Wire skal have en sikkehedsfaktor på 6. </P>  \r\n\r\n<P>1.4. Adgangsveje skal være forsynet med fornødne midler til sikker  \r\n\r\n fastgørelse af kæder, stræktove og lignende. </P>  \r\n\r\n<P>1.5. Der skal isoleres mellem aluminium og stål med ikke-hygroskopisk  \r\n\r\n materiale efter anerkendt metode. </P>  \r\n\r\n<P>1.6. Landgange, faldereb eller lignende konstruktioner samt tilhørende  \r\n\r\n resposer skal udstyres med rækværk på siderne med mindst to stænger/stræktove  \r\n\r\n eller lignende hele vejen. </P>  \r\n\r\n<UL CLASS=PLAIN-LIST>  \r\n\r\n<LI>a) Rækværkets højde skal være mindst 100 cm. </LI>  \r\n\r\n<LI>b) Afstanden mellem sceptre må ikke overstige 150 cm. </LI>  \r\n\r\n<LI>c) Stænger/stræktove skal have en diameter på mindst 2 cm. </LI>  \r\n\r\n<LI>d) Rækværksarrangementet skal kunne modstå en kraftpåvirkning på mindst  \r\n\r\n 500 N horisontalt på den øverste ende af sceptret, eller hvor faste gelændere  \r\n\r\n forefindes, en kraftpåvirkning på mindst 500 N pr. meter, jævnt fordelt.  \r\n\r\n</LI>  \r\n\r\n</UL>  \r\n\r\n<P>1.7. Adgangsveje, der i udsvunget tilstand er beregnet til at hvile på kaj  \r\n\r\n eller lignende, skal være forsynet med rulle eller hjul i den nederste ende.  \r\n\r\n</P>  \r\n\r\n<P>1.8. Det skal være muligt at fastgøre sikkerhedsnet, tilbørligt udbredt.  \r\n\r\n</P>  \r\n\r\n<P>1.9. Landgange og faldereb skal være forsynet med et iøjnefaldende skilt,  \r\n\r\n der tydeligt angiver den største og mindste vinkel i forhold til vandret, ved  \r\n\r\n hvilken det er tilladt at benytte adgangsvejen. </P>  \r\n\r\n<P CLASS=PUNKT> <B>2.</B> KONSTRUKTION AF LANDGANGE </P>  \r\n\r\n<P>2.1. Ad landgange skal der være en fri passage på mindst 55 cm. </P>  \r\n\r\n<P>2.2. Landgange skal være forsynet med tværliggende skridlister/ribber, som  \r\n\r\n giver sikkert fodfæste. </P>  \r\n\r\n<P>Afstanden mellem skridlisterne/ribberne skal være højst 40 cm og mindst 30  \r\n\r\n cm målt langs landgangen. Landgangens gangareal skal have antiskrid  \r\n\r\n overflade. </P>  \r\n\r\n<P>2.3. Landgange skal være beregnet til at kunne modstå en jævnt fordelt  \r\n\r\n statisk belastning på 4000 N/kvm plus landgangens egenvægt. Det belastede  \r\n\r\n areal beregnes som landgangens længde multipliceret med bredden mellem  \r\n\r\n vangerne. Landgangen skal være af tilstrækkelig styrke til at kunne modstå  \r\n\r\n krumning. Styrken skal afprøves. </P>  \r\n\r\n<P>2.4. Såfremt en landgang ønskes typegodkendt, skal en prototype desuden  \r\n\r\n belastes i vandret stilling uden gelænder, medmindre disse er fastmonterede  \r\n\r\n og indgår i beregningen af styrken jfr. pkt. 1.2. </P>  \r\n\r\n<P>Landgangen skal først understøttes i begge ender og derefter  \r\n\r\n understøttes/ophænges svarende til de ophængningsmuligheder, landgangen i  \r\n\r\n øvrigt er beregnet til. Prøvebelastningen skal udgøre mindst 5000 N/kvm jævnt  \r\n\r\n fordelt. </P>  \r\n\r\n<P>Nedbøjningen må ikke overstige 1/100 for stål og 1/75 for aluminium af  \r\n\r\n afstanden mellem understøtningerne. </P>  \r\n\r\n<P>Afprøvningen må ikke medføre nogen blivende formforandring. </P>  \r\n\r\n<P>2.5. Såfremt en landgang også skal anvendes som faldereb, skal den  \r\n\r\n endvidere opfylde det under pkt. 3 anførte. </P>  \r\n\r\n<P>KONSTRUKTION AF FALDEREB </P>  \r\n\r\n<P>3.1. Ad faldereb skal der være en fri passage på mindst 55 cm. </P>  \r\n\r\n<P>3.2. Faldereb skal have stilbare trin eller være af en konstruktion, som  \r\n\r\n giver sikkert fodfæste ved alle vinkler mellem 0 grader og 55 grader i  \r\n\r\n forhold til vandret. Falderebets gangareal skal have antiskrid overflade.  \r\n\r\n</P>  \r\n\r\n<P>3.3. Ikke stilbare trin er kun tilladt for faldereb, hvis  \r\n\r\n anvendelsesområde er mellem 20 grader og 50 grader i forhold til vandret.  \r\n\r\n</P>  \r\n\r\n<P>3.4. Faldereb skal som hovedregel være forsynet med en øvre og nedre  \r\n\r\n repos. </P>  \r\n\r\n<P>3.5. Faldereb med fri passage til og med 60 cm skal være beregnet til at  \r\n\r\n modstå en statisk belastning på mindst 750 N på hvert trin plus falderebets  \r\n\r\n egenvægt. Hvor passagen er over 60 cm, men ikke over 100 cm, skal falderebet  \r\n\r\n være beregnet til at modstå en statisk belastning på 2 x 750 N på hvert trin,  \r\n\r\n fordelt med 750 N i hver side af hvert trin i en afstand på ca. 1/4 af deres  \r\n\r\n længde fra vangerne plus falderebets egenvægt. Falderebet skal være af  \r\n\r\n tilstrækkelig styrke til at kunne modstå krumning. </P>  \r\n\r\n<P>Styrken skal afprøves. </P>  \r\n\r\n<P>For faldereb, hvis fri passage overstiger 100 cm, fastsættes kravene til  \r\n\r\n styrke i hvert enkelt tilfælde. </P>  \r\n\r\n<P>3.6. Såfremt et faldereb ønskes typegodkendt, skal en prototype desuden  \r\n\r\n belastes i vandret stilling uden gelænder, medmindre disse er fastmonterede  \r\n\r\n og indgår i beregningen af styrken jfr. pkt. 1.2. </P>  \r\n\r\n<P>Falderebet skal først understøttes i begge ender og derefter understøttes  \r\n\r\n svarende til de ophængningsmuligheder, falderebet er beregnet til. </P>  \r\n\r\n<P>Prøvebelastningen skal udgøre mindst 1000 N eller 2 x 1000 N som angivet  \r\n\r\n under pkt. 3.5. </P>  \r\n\r\n<P>Nedbøjningen må ikke overstige 1/100 for stål og 1/75 for aluminium af  \r\n\r\n afstanden mellem understøtningerne. </P>  \r\n\r\n<P>Afprøvningen må ikke medføre nogen blivende formforandring. </P>  \r\n\r\n<P>3.7. Såfremt et faldereb også skal anvendes som landgang, skal det  \r\n\r\n endvidere opfylde det under pkt. 2 anførte. </P>  \r\n\r\n<P CLASS=PUNKT> <B>4.</B> KONSTRUKTION AF REPOS'ER TIL LANDGANGE OG FALDEREB  \r\n\r\n</P>  \r\n\r\n<P>4.1. Reposer skal have et frit gangareal på mindst 0,36 kvm og have en  \r\n\r\n bredde af mindst 55 cm. </P>  \r\n\r\n<P>4.2. Repos'ers gangareal skal have antiskrid overflade. </P>  \r\n\r\n<P>4.3. Den øverste repos bør være forsynet med en drejeanordning eller  \r\n\r\n konstrueret således, at adgangsvejen kan drejes mod kajen. </P>  \r\n\r\n<P>4.4. Den øverste og evt. mellemliggende repos'er skal være beregnet til at  \r\n\r\n modstå en jævnt fordelt statisk belastning på 4000 N/kvm plus falderebets  \r\n\r\n eller landgangens egenvægt, ophængt i den ugunstigste stilling med belastning  \r\n\r\n som angivet under pkt. 2.3 eller 3.5. </P>  \r\n\r\n<P>4.5. Den nederste repos skal være beregnet til at modstå en jævnt fordelt  \r\n\r\n statisk belastning på 5000 N/kvm. </P>  \r\n\r\n<P>4.6. Repos'er, der ønskes typegodkendt sammen med typegodkendt faldereb  \r\n\r\n og/eller landgang, skal prøvebelastes. Prøvebelastningen for den øverste og  \r\n\r\n evt. mellemliggende repos skal udgøre mindst 5000 N/kvm plus 50 pct. af den  \r\n\r\n samlede vægt af falderebet eller landgangen og nederste repos, belastet som  \r\n\r\n angivet under pkt. 2.4 og 3.6 (for mellemliggende reposer 50 pct. af den del,  \r\n\r\n som hænger neden for reposen). </P>  \r\n\r\n<P>4.7. Repos'en skal under afprøvningen ophænges normalt om bord, og  \r\n\r\n prøvebelastningen for falderebet eller landgangen skal være ophængt svarende  \r\n\r\n til de ophængningsmuligheder, arrangementet er beregnet til. </P>  \r\n\r\n<P>Den nederste repos ophænges på normal vis fra falderebet og/eller  \r\n\r\n landgangen og prøvebelastes med 6000 N/kvm. </P>  \r\n\r\n<P>5 TYPEGODKENDELSE </P>  \r\n\r\n<P>5.1 Ansøgning om typegodkendelse skal ledsages af detaljerede tegninger og  \r\n\r\n beregninger in triplo sammen med oplysninger om den arbejdsbelastning, til  \r\n\r\n hvilken adgangsvejen er udført. </P>  \r\n\r\n<P>Typebetegnelse og det navn, adgangsvejen påtænkes solgt under, skal  \r\n\r\n angives. </P>  \r\n\r\n<P>PRAKTISK AFPRØVNING AF ADGANGSVEJE VED FØRSTE HOVEDSYN </P>  \r\n\r\n<P>Ikke typegodkendte adgangsveje skal underkastes prøverne som anført under  \r\n\r\n punkterne 2.4, 3.6, 4.6 og 4.7. </P>  \r\n\r\n<P>Ved første hovedsyn skal alle adgangsvejsystemer efter installation om  \r\n\r\n bord afprøves sammen med ophængningsarangementet, herunder spil, davider,  \r\n\r\n kæde og wire m.v. </P>  \r\n\r\n<P>Belastningen skal være som anført i henholdsvis pkt. 2.4, 3.6 og 4.6. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Skibstilsynets Meddelelser nr. 319 19770613"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19771000753"
        },
        {
            "displayName": "Entydig dokumentidentifikation",
            "displayValue": "CM025691"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10007"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "13/06/1977"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}