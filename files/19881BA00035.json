{
    "id": 105681,
    "title": "1988 BSF 35   FORSLAG TIL FOLKETINGSBESLUTNING OM UDARBEJDELSE AF EN HVIDBOG OM DANMARK   OG EF'S INDRE MARKED ",
    "documentTypeId": "480",
    "isSagsforlobPeriodValid": false,
    "shortName": "1988/1 BSF 35",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 35 </P>  \r\n\r\n<P></P>  \r\n\r\n<P>Forslag til folketingsbeslutning om udarbejdelse af en hvidbog om Danmark  \r\n\r\n og EF's indre marked </P>  \r\n\r\n<P></P>  \r\n\r\n<P>Fremsat af Gade (SF) Margrete Auken (SF) Lilli Gyldenkilde (SF) Inger  \r\n\r\n Harms (SF) Holger K. Nielsen (SF) Bjørn Poulsen (SF) Ebba Strange (SF) </P>  \r\n\r\n<P></P>  \r\n\r\n<P>den 16. december 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til efter konsultation med </P>  \r\n\r\n<P>Folketingets partier at nedsætte en kommission, der skal udarbejde </P>  \r\n\r\n<P>en række samlede oplæg om Danmark og EF's indre marked. (Hvidbog om </P>  \r\n\r\n<P>Danmark og EF's indre marked). </P>  \r\n\r\n<P>I. Kommissionens opgaver: </P>  \r\n\r\n<P>1. At analysere de problemer, som Danmark står over for, i relation til  \r\n\r\n EF's planer om realiseringen af det indre marked, som det fremgår af EF's  \r\n\r\n hvidbog om det indre marked, og sat i relation til de politiske muligheder  \r\n\r\n for at realisere disse planer. </P>  \r\n\r\n<P>2. At opstille valgmuligheder for Danmark i forlængelse af analyserne.  \r\n\r\n</P>  \r\n\r\n<P>3. At analysere mulighederne og vanskelighederne i forhold til EF's indre  \r\n\r\n marked for dansk erhvervsliv branche for branche. </P>  \r\n\r\n<P>4. At opstille en strategi - branche for branche - for udnyttelsen af de  \r\n\r\n muligheder, som EF's indre marked giver. </P>  \r\n\r\n<P>II. Kommissionens sammensætning: </P>  \r\n\r\n<P>Kommissionen skal sammensættes bredt og bestå af følgende: </P>  \r\n\r\n<P>- Repræsentanter for relevante ministerier. </P>  \r\n\r\n<P>- Repræsentanter for fagbevægelsen. </P>  \r\n\r\n<P>- Repræsentanter for erhvervslivets organisationer. </P>  \r\n\r\n<P>- Repræsentanter for græsrodsorganisationer og forbrugere. </P>  \r\n\r\n<P>- Repræsentanter for Folketingets partier. </P>  \r\n\r\n<P>- Forskere fra højere læreanstalter og lignende. </P>  \r\n\r\n<P>III. Kommissionens arbejdsform: </P>  \r\n\r\n<P>Kommissionen fastlægger selv sin forretningsorden og tager herunder  \r\n\r\n stilling til, i hvilken rækkefølge de relevante problemstillinger skal  \r\n\r\n analyseres og færdiggøres. </P>  \r\n\r\n<P>Den kan nedsætte undergrupper, inddrage særlige interesseorganisationer  \r\n\r\n samt overdrage opgaver til andre. </P>  \r\n\r\n<P>Kommissionen udstyres med et sekretariat. </P>  \r\n\r\n<P>Hvidbogsrapporterne kan løbende fremlægges for offentligheden. </P>  \r\n\r\n<P>Kommissionen skal færdiggøre sin opgave inden udløbet af 1990. </P>  \r\n\r\n<P>Bemærkninger til forslaget </P>  \r\n\r\n<P>Formål </P>  \r\n\r\n<P>Formålet med nedsættelsen af en kommission og udarbejdelsen af en hvidbog  \r\n\r\n om Danmark og det indre marked i EF er at skabe et bedre grundlag for  \r\n\r\n Folketingets, for erhvervslivets, for fagbevægelsens og for græsrods- og  \r\n\r\n forbrugerorganisationernes stillingtagen til, hvordan Danmark bedst muligt  \r\n\r\n offensivt kan besvare de udfordringer, som &#187;indre marked-processen&#171;  \r\n\r\n vil give. </P>  \r\n\r\n<P>Selv om EF-Kommissionens planer ikke kan gennemføres fuldt ud, bl.a. fordi  \r\n\r\n der stadig på vigtige punkter er fastholdt enstemmighed i EF-pakken, er det  \r\n\r\n åbenlyst, at der er betydelig enighed i de toneangivende lande for en ganske  \r\n\r\n hurtig harmonisering. I denne proces indgår også EFTA-landene i nogen  \r\n\r\n udstrækning. Det er altså klart, at Danmark på en række områder bliver udsat  \r\n\r\n for et pres. </P>  \r\n\r\n<P>Konsekvenserne for Danmark af denne &#187;indre marked-proces&#171; kan  \r\n\r\n efter forslagsstillernes opfattelse sammenskrives i følgende hovedområder:  \r\n\r\n</P>  \r\n\r\n<P>- Det nationale råderum i den økonomiske politik indskrænkes som følge af  \r\n\r\n kapitalliberaliseringer m.m. </P>  \r\n\r\n<P>- Der bliver lagt pres på Danmark for at ændre den måde, som de offentlige  \r\n\r\n udgifter finansieres på, samt for at mindske og forringe den offentlige  \r\n\r\n sektor. </P>  \r\n\r\n<P>- Det bliver endnu mere nødvendigt at blive mere konkurrencedygtig i de  \r\n\r\n eksporterende og importkonkurrerende erhvervsområder. </P>  \r\n\r\n<P>- Med målsætningen om øget økonomisk vækst er der en betydelig risiko for  \r\n\r\n at skade det hårdt belastede miljø yderligere, medmindre der gøres en  \r\n\r\n kraftanstrengelse for at formulere en vækstpolitik på naturens betingelser.  \r\n\r\n</P>  \r\n\r\n<P>- Der opstår en betydelig risiko for, at betydningen af samarbejdet mellem  \r\n\r\n de nordiske lande formindskes. </P>  \r\n\r\n<P>- Der kan opstå nye protektionistiske tendenser i EF med henblik på at  \r\n\r\n udelukke landene uden for EF. </P>  \r\n\r\n<P>- Med presset for fjernelse af nationale beskyttelsesregler vil  \r\n\r\n varetagelsen af arbejdsmiljøinteresser, forbrugerinteresser og  \r\n\r\n lønmodtagerinteresser i bred forstand kunne svækkes. </P>  \r\n\r\n<P>Afgrænsning </P>  \r\n\r\n<P>Kommissionen skal således ikke direkte tage stilling til fordele og  \r\n\r\n ulemper ved det danske EF-medlemskab. En sådan undersøgelse har en anden  \r\n\r\n karakter og må i givet fald placeres uafhængigt af den her foreslåede  \r\n\r\n kommission. Ligeledes ligger det uden for kommissionens arbejdsområde direkte  \r\n\r\n at fremlægge forslag til eventuelt nye EF-initiativer f.eks. som svar på EF-  \r\n\r\n Kommissionens udspil om &#187;Den sociale Dimension&#171;. </P>  \r\n\r\n<P>Behov </P>  \r\n\r\n<P>Efter forslagsstillernes opfattelse er der et meget stort behov i hele det  \r\n\r\n danske samfund for at få udarbejdet en hvidbog, f.eks. efter den her  \r\n\r\n foreslåede model. Selv om befolkningen gennem folkeafstemningen om EF-pakken  \r\n\r\n tog stilling til planerne for EF's indre marked, er det tydeligt, at det går  \r\n\r\n ganske langsomt med mere offensive danske forberedelser både i det politiske  \r\n\r\n system og i erhvervslivet. </P>  \r\n\r\n<P>Der er brug for samlede overblik over de forskellige problemfelter samt  \r\n\r\n angivelse af mulige handlingsmønstre for at undgå, at vi havner i en lang  \r\n\r\n række hovsabeslutninger. </P>  \r\n\r\n<P>En lang række organisationer har ifølge dagspressen således også givet  \r\n\r\n udtryk for manglende tilfredshed med den indsats, som regeringen har gjort  \r\n\r\n indtil nu. </P>  \r\n\r\n<P>Forslagsstillerne er bekendt med, at der er afsat mange midler til  \r\n\r\n information om EF's indre marked, ligesom vi har noteret os, at Det  \r\n\r\n økonomiske Råd arbejder med spørgsmålet om afgiftsharmonisering. </P>  \r\n\r\n<P>Bemærkninger til de enkelte numre </P>  \r\n\r\n<P>Til nr. I, 1 og 2 </P>  \r\n\r\n<P>EF-Kommissionens hvidbog om det indre marked opdeler de kommende  \r\n\r\n direktivforslag, der er knyttet til målsætningen om at skabe det indre  \r\n\r\n marked, i tre hovedgrupper: </P>  \r\n\r\n<P>- Fjernelse af fysiske hindringer. </P>  \r\n\r\n<P>- Fjernelse af tekniske hindringer. </P>  \r\n\r\n<P>- Fjernelse af afgiftsmæssige hindringer. </P>  \r\n\r\n<P>Dermed rejses en lang række spørgsmål. For eksempel: </P>  \r\n\r\n<P>Hvordan kan konsekvenserne af kapitalliberaliseringen blive? </P>  \r\n\r\n<P>Hvordan skal presset for at opnå afgiftsharmonisering håndteres? </P>  \r\n\r\n<P>Hvilke muligheder er der for stadig at fastholde  \r\n\r\n grænsehandelsrestriktioner og -kontroller? </P>  \r\n\r\n<P>Hertil kommer en lang række afledede spørgsmål, f.eks. spørgsmålet om  \r\n\r\n størrelsen, indretningen og formålet med den offentlige sektor.  \r\n\r\n Forslagsstillerne lægger her vægt på, at denne problemstilling også vurderes  \r\n\r\n offensivt for at sikre opbygningen af en dynamisk offentlig sektor. </P>  \r\n\r\n<P>I øvrigt henvises til de almindelige bemærkningers opstilling af  \r\n\r\n forskellige konsekvenser af det indre marked. </P>  \r\n\r\n<P>Kommissionen skal forholde sig til konsekvenserne af gennemførelsen af  \r\n\r\n bebudede forslag samt vurdere mulighederne for gennemførelse. Disse  \r\n\r\n arbejdsfelter vil kunne give anledning til diskussion og uenighed, hvorfor  \r\n\r\n der også lægges vægt på, at der kan opstilles flere forskellige scenarier.  \r\n\r\n</P>  \r\n\r\n<P>Da formålet med hvidbogen er at skabe bedre og mere sammenhængende  \r\n\r\n beslutningsgrundlag for politikere, erhvervsliv, fagforeninger,  \r\n\r\n græsrodsorganisationer m.m., skal analysen afsluttes med opstilling af  \r\n\r\n forskellige valgmuligheder for Danmarks nationale politik og dermed også  \r\n\r\n stillingtagen i forhold til EF-udspil. </P>  \r\n\r\n<P>Til nr. I, 3 og 4 </P>  \r\n\r\n<P>Som anført i de generelle bemærkninger bliver spørgsmålet om at sikre  \r\n\r\n dansk erhvervslivs konkurrenceevne et endnu mere afgørende spørgsmål, hvis  \r\n\r\n Danmark skal have en chance for at udnytte mulighederne ved skabelsen af et  \r\n\r\n større marked. I den offentlige debat antager de fleste, at Danmark på grund  \r\n\r\n af forholdsvis åben økonomi vil få stor fordel af EF's indre marked, idet  \r\n\r\n afviklingen af handelshindringer vil betyde forholdsvis mere for os. Efter  \r\n\r\n forslagsstillernes opfattelse er det desværre oplagt, at mange andre  \r\n\r\n højtudviklede EF-lande (samt eksempelvis Sverige uden for EF) er bedre rustet  \r\n\r\n til den skærpede konkurrence på grund af erhvervsstrukturen, kapitalforhold,  \r\n\r\n virksomhedsstørrelse, produktudvikling og forskning samt  \r\n\r\n markedsføringserfaring. På minussiden tæller desuden Danmarks meget dårlige  \r\n\r\n økonomiske udgangspunkt. Der eksisterer således en reel risiko for en direkte  \r\n\r\n negativ effekt, hvis vi ikke hurtigt får taget de nødvendige beslutninger.  \r\n\r\n For forslagsstillerne handler dette bl.a. om at skabe en dynamisk  \r\n\r\n erhvervspolitik i et samvirke med den offentlige sektor. Analyserne bør bl.a.  \r\n\r\n belyse behovet for produktudvikling, eksportsamarbejde, udnyttelse og  \r\n\r\n opbygning af særlige styrkeområder, behov for kapitaltilførsel,  \r\n\r\n virksomhedsstørrelse m.m. </P>  \r\n\r\n<P>Samtidig skal der opstilles en strategi for hver eneste branche. Der kan  \r\n\r\n eventuelt bygges på erfaringer fra eksisterende kontaktudvalg. </P>  \r\n\r\n<P>Til nr. II </P>  \r\n\r\n<P>Der lægges vægt på en bred repræsentation. Når det foreslås, at også  \r\n\r\n Folketingets partier sætter repræsentanter ind i kommissionen, er det for at  \r\n\r\n understrege Folketingets behov for samlede analyser om udviklingen samt for  \r\n\r\n at sikre, at forskellige alternativer bliver belyst. Det er tanken, at  \r\n\r\n kommissionen udpeges af regeringen, efter at den har rådført sig med  \r\n\r\n Folketingets Markedsudvalg. De politiske partier udpeger selv deres  \r\n\r\n repræsentanter. </P>  \r\n\r\n<P>Til nr. III </P>  \r\n\r\n<P>Den samlede kommission tilrettelægger selv sit arbejde og nedsætter  \r\n\r\n undergrupper, f.eks. branchegrupperne. Det skal være muligt at samarbejde med  \r\n\r\n andre institutioner. Udgivelsen af hvidbogen sker løbende. </P>  \r\n\r\n<P>Forslagsstillerne har ikke på forhånd opstillet et budget, men det  \r\n\r\n foreslås, at kommissionen i starten finansieres over Industriministeriets  \r\n\r\n oplysningsbevilling. </P>  \r\n\r\n<P>Det er vigtigt, at kommissionen hurtigt går i gang med sit arbejde, og det  \r\n\r\n foreslås, at arbejdet afsluttes i løbet af 1990. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/06/1989"
        },
        {
            "displayName": "Accession",
            "displayValue": "19881BA00035"
        },
        {
            "displayName": "Entydig dokumentidentifikation",
            "displayValue": "CL003847"
        },
        {
            "displayName": "Dato for førstegangsindlæggelse",
            "displayValue": "07/06/1989"
        },
        {
            "displayName": "Dato for indlæggelse",
            "displayValue": "07/06/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}