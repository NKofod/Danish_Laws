{
    "id": 154388,
    "title": "Ankestyrelsens principafgørelse C-11-04 om demens - magtanvendelse - flytning mellem to botilbud - uden samtykke - nedlæggelse af plejehjem - opsigelsesgrunde - bistandsudøvelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10098 af 20/04/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-11-04 om demens - magtanvendelse - flytning mellem to botilbud - uden samtykke - nedlæggelse af plejehjem - opsigelsesgrunde - bistandsudøvelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En afgørelse om at flytte en dement kvinde fra en plejehjemsbolig på skærmet afdeling som skulle nedlægges, til en bolig på somatisk afdeling på et af kommunens plejecentre eller til en skærmet afdeling på et andet af kommunens plejehjem, skulle ikke vurderes efter servicelovens regler om magtanvendelse og andre indgreb i selvbestemmelsesretten.</p>\r\n   <p class=\"TekstGenerel\">Ankestyrelsen lagde vægt på, at kvinden skulle fraflytte sin hidtidige plejehjemsbolig på skærmet afdeling, idet den skærmede afdeling skulle nedlægges.</p>\r\n   <p class=\"TekstGenerel\">Ankestyrelsen lagde videre vægt på, at kvinden herefter var blevet tilbudt at flytte til en bolig på skærmet afdeling på et andet plejehjem eller til en bolig på somatisk afdeling på et af kommunens plejecentre. På den somatiske afdeling ville kvinden modtage hjælp til personlig pleje mv. svarende til den hjælp der blev ydet på plejehjemmets skærmede afdeling. Kvindens bolig på somatisk afdeling ville således organisatorisk tilhøre den skærmede afdeling.</p>\r\n   <p class=\"TekstGenerel\">Ankestyrelsen lagde endelig vægt på, at kommunens afgørelse om at opsige kvinden fra sin hidtidige plejebolig var omfattet af de lovlige opsigelsesgrunde i lov om leje af almene boliger.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om leje af almene boliger - lovbekendtgørelse nr. 562 af 19. juni 2001 - § 85, stk. 1</p>\r\n<p>Lov om social service - lovbekendtgørelse nr. 764 af 26. august 2003 - § 140 og § 109e</p>\r\n<p>Lov om social service - lovbekendtgørelse nr. 979 af 1. oktober 2008 - § 129, stk. 1 og § 192 a, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en 84-årig dement kvinde, som boede på et skærmet demensafsnit på et af kommunens plejehjem.</p>\r\n<p>Kommunen meddelte på et tidspunkt beboerne på kvindens plejehjem at plejehjemmet skulle ombygges. Ombygningen ville bl.a. indebære, at den skærmede afdeling hvor kvinden hidtil havde boet ville blive nedlagt. De 8 beboere der boede på den skærmede afdeling skulle derfor flyttes varigt til skærmet afdeling på et af kommunens plejecentre.</p>\r\n<p>Kommunen meddelte senere kvinden, at hun, på grund af mangel på boliger på den skærmede afdeling, hvortil de øvrige 7 beboere skulle flytte, ikke kunne få en bolig i samme afdeling som de 7 andre. Kvinden fik derfor tilbudt at en bolig på samme plejecenters somatiske afdeling. Alternativt kunne hun få en bolig på en skærmet afdeling på et andet af kommunens plejehjem. I forhold til boligen på somatisk afdeling blev det samtidig oplyst, at hun i de vågne timer ville få mulighed for at opholde sig på det skærmede afsnit, hvor hun ville være omgivet af de beboere og det personale hun kendte fra tidligere. Hun ville videre - også under ophold i sin bolig på somatisk afdeling - få tildelt en personalenormering svarende til den normering der var på skærmet afsnit. Organisatorisk ville hun derfor tilhøre den skærmede afdeling. Kommunen oplyste samtidig, at hun ville få tildelt den første ledige bolig på den skærmede afdeling.</p>\r\n<p>Kvindens søn klagede over kommunens afgørelse om flytning. Sønnen anførte bl.a. at det var vigtigt at moderen fik en bolig i den skærmede afdeling, hvor hendes tidligere medbeboere skulle bo. Dette dels fordi hun kendte beboerne fra tidligere og dels fordi hendes hidtidige plejepersonale ville blive overflyttet sammen med de øvrige beboere. Sønnen ønskede således ikke at hun blev placeret på hverken somatisk afdeling eller et helt andet plejehjem. Sønnen henviste samtidig til at kommunen ikke kunne flytte moderen uden samtykke medmindre servicelovens betingelser for flytning uden samtykke var opfyldt.</p>\r\n<p>Det sociale nævn fandt ikke, at kvindens flytning var omfattet af servicelovens § 109e.</p>\r\n<p>Nævnet fandt at uanset om flytningen skete til den tilbudte skærmede bolig i et af kommunens plejehjem eller - under de angivne forhold - til somatisk afdeling på det plejecenter hvor de øvrige beboere blev flyttet til, så ville der reelt være tale om flytning til et andet skærmet afsnit og således ikke en flytning til en anden type botilbud, der var omfattet af bestemmelserne i servicelovens § 109e.</p>\r\n<p>Nævnet lagde ved afgørelsen vægt på, at den ene tilbudte bolig på et af kommunens plejehjem var i skærmet afdeling og at boligen på somatisk afdeling på plejecentret måtte anses for at tilhøre skærmet afdeling, selvom boligen ikke fysisk var beliggende \"inde\" i skærmet afsnit. Nævnet lagde herved vægt på, at boligen på somatisk afdeling organisatorisk ville tilhøre skærmet afdeling og at plejetilbuddets omfang ville være identisk med det plejetilbud, der blev givet til beboere med bolig \"inde i\" skærmet afdeling på samme plejecenter.</p>\r\n<p>Nævnet havde herefter behandlet sagen som en klage over at kommunen havde truffet beslutning om fraflytning af den hidtidige plejebolig.</p>\r\n<p>Da flytningen var begrundet i ombygning af det tidligere plejehjem fandt nævnet at betingelserne for flytning var opfyldt, jf. servicelovens § 140, § 3, stk. 2 i Socialministeriets bekendtgørelse af 24. juni 2002, og § 85 i lov om leje af almene boliger.</p>\r\n<p>Nævnet tiltrådte herefter kommunens afgørelse.</p>\r\n<p>Nævnet bemærkede afslutningsvist at det faldt uden for nævnets kompetence at tage stilling til om flytningen skulle ske til den ene eller den anden af de tilbudte boliger. Nævnet forudsatte at dette blev besluttet efter aftale med sønnen.</p>\r\n<p>Sønnen klagede over nævnets afgørelse.</p>\r\n<p>Sagen blev behandlet i principielt møde for at foretage en vurdering af reglerne i servicelovens kapitel 21 om magtanvendelse og andre indgreb i selvbestemmelsesretten i forhold til et tilfælde, hvor en borger skal fraflytte et skærmet afsnit på et plejehjem som nedlægges.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at kvindens sag om flytning fra en bolig på skærmet afdeling på et kommunalt plejehjem til en anden bolig på et andet plejehjem skulle vurderes efter reglerne i servicelovens kapitel 21 om magtanvendelse og andre indgreb i selvbestemmelsesretten.</p>\r\n<p>Ankestyrelsen fandt videre, at det lå uden for klageinstansernes kompetence at tage stilling til, hvilket af de 2 tilbudte plejehjem kvinden skulle flyttes til.</p>\r\n<p>Ankestyrelsen tiltrådte således nævnets afgørelse.</p>\r\n<p>Ankestyrelsen lagde ved afgørelsen vægt på, at kvinden skulle fraflytte skærmet afdeling på det plejehjem hvor hun hidtil havde boet, idet den skærmede afdeling skulle nedlægges.</p>\r\n<p>Ankestyrelsen lagde videre vægt på, at kvinden herefter havde fået tilbudt at flytte til skærmet afsnit på et andet af kommunens plejehjem eller somatisk afdeling på et af kommunens plejecentre, hvor kvinden indtil der blev en ledig plads på skærmet afdeling ville modtage hjælp til personlig pleje mv. svarende til den hjælp der blev ydet under ophold på plejecentrets skærmede afdeling. Kvindens bolig på somatisk afdeling ville herefter organisatorisk tilhøre den skærmede afdeling og kvinden ville videre i de vågne timer fysisk opholde sig i den skærmede afdeling.</p>\r\n<p>Ankestyrelsen lagde endelig vægt på, at det følger af § 3, stk. 2 i Socialministeriets bekendtgørelse om plejehjem og beskyttede boliger, at afgørelse om krav om fraflytning af plejehjem mv. kun kan gennemføres, såfremt kravet støttes på forhold, der kan sidestilles med de opsigelsesgrunde, der er nævnt i kapitel 14 i lov om leje af almene boliger. Det følger herefter af  § 85, stk. 1, nr. 1 (kapitel 14) i lov om leje af almene boliger, at udlejer kan opsige lejeaftalen når nedrivning eller ombygning af ejendommen medfører, at det lejede må fraflyttes.</p>\r\n<p>Ankestyrelsen fandt herefter ikke, at kvindens flytning fra skærmet afdeling på det hidtidige plejehjem til skærmet afdeling på et af kommunens andre plejehjem eller - under de angivne plejeforhold - somatisk afdeling på et af kommunens plejecentre skulle vurderes efter bestemmelserne i servicelovens kapitel 21 om magtanvendelse og andre indgreb i selvbestemmelsesretten.</p>\r\n<p>Ankestyrelsen lagde herved særlig vægt på, at kommunens afgørelse om at opsige kvinden var omfattet af de lovlige opsigelsesgrunde, der er hjemlet i § 85, stk. 1 i lov om leje af almene boliger og at der henset til beskrivelserne af såvel det hidtidige plejehjem som det tilbudte plejehjem og - under de oplyste pasningsforhold - kommunens plejecenter var tale om flytning mellem 2 sammenlignelige plejeboliger.</p>\r\n<p>Ankestyrelsen bemærkede afslutningsvis, at Ankestyrelsen i øvrigt var enig med nævnet i, at det lå uden for såvel nævnets som Ankestyrelsens kompetence at træffe afgørelse om, hvorvidt kvinden herefter skulle flytte til den tilbudte plads i skærmet afsnit på et andet af kommunens plejehjem eller den tilbudte plads i somatisk afsnit på et af kommunens plejecentre.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. april 2013, da den er erstattet af principafgørelse 53-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20041009825"
        },
        {
            "displayName": "Entydig dokumentidentifikation",
            "displayValue": "BS007186"
        },
        {
            "displayName": "Dato for indlæggelse",
            "displayValue": "14/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10098"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "20/04/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3600009-03"
        },
        {
            "displayName": "Stikord",
            "displayValue": "C-11-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}