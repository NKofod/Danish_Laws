{
    "id": 166183,
    "title": "Ligebehandlingsnævnets afgørelse om køn - kompetence - kommune - sagsbehandling - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10228 af 06/06/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - kompetence - kommune - sagsbehandling - ej medhold</p>\r\n<div class=\"Resume\">\r\n   <p class=\"TekstGenerel\">Klagen drejede sig om påstået forskelsbehandling i forbindelse med, at børnechecken som udgangspunkt udbetales til barnets mor. Nævnet tiltrådte sekretariatets afgørelse om, at klagen falder uden for nævnets kompetence, da den danske lovgivningsmagt er enekompetent, når det drejer sig om at fastsætte lovregler på dette område.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at børnechecken (børne- og ungeydelsen) udbetales til barnets mor, og i forbindelse med, at kommunen ikke har givet klager hjælp til husleje.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Ligebehandlingsnævnet tiltræder sekretariatets afvisning af sagen.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager, der er enlig far til en dreng på 10 år, har, efter at han og barnets moder gik fra hinanden, haft sønnen halvdelen af tiden i de første år og senere 5 dage hver anden uge.</p>\r\n<p>Moderen har efter det oplyste forældremyndigheden over sønnen.</p>\r\n<p>Klager har i en klage til Ligebehandlingsnævnet oplyst, at han fik hjælp fra kommunen til indskud til en bolig. Han kunne imidlertid ikke få hjælp til en halv måneds husleje svarende til 2.600 kr. Kommunen begrundede dette med, at hans søn ikke var truet, fordi klager mistede sin bolig, da sønnen bor hos sin mor. Klager blev herefter sat ud af fogden.</p>\r\n<p>Klager oplyste også i klagen, at børnechecken (børne- og ungeydelsen) udbetales til moderen alene grundet hendes cpr.nr.</p>\r\n<p>Ligebehandlingsnævnets sekretariat afviste ved afgørelse af 10. april 2013 sagen, idet det måtte anses for åbenbart, at klager ikke kunne få medhold i klagen.</p>\r\n<p>Sekretariatet anførte, at lovgivningen vedrørende børne- og ungeydelsen (børnechecken) udelukkende hører under den danske lovgivningsmagt, og at området efter sekretariatets vurdering falder uden for EU-retten.</p>\r\n<p>Sekretariatet vurderede derfor, at spørgsmålet faldt uden for nævnets kompetence. Afgørelsen var vedlagt kopi af Ligebehandlingsnævnets afgørelser i j.nr. 2500044-10 og 7100289-12 som vedrørte samme problemstilling.</p>\r\n<p>For så vidt angik spørgsmålet om tilskud til husleje fandt sekretariatet ikke, at klager havde fremlagt oplysninger som underbyggede, at kommunens afslag på hjælp skyldes klagers køn. Kommunen havde ifølge klagers oplysninger lagt vægt på, hvor klagers søn havde fast bopæl.</p>\r\n<p>Sekretariatet anførte i den forbindelse, at det er klager som skal kunne påvise faktiske omstændigheder, der giver anledning til at formode, at han har været udsat for forskelsbehandling på grund af køn.</p>\r\n<p>Klager har påklaget sekretariatets afgørelse til nævnet.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at der skal være ligestilling mellem kønnene i forholdet til de fælles børn samt en mere fair fordeling af støtteydelser, der reelt svarer til det ansvar, fædre påtager sig.</p>\r\n<p>Han er af den opfattelse, at det burde være sådan i de mere fleksible familiestrukturer, der findes i dag, at fædre med fælles forældremyndighed, der påtager sig et ansvar for at bryde den negative sociale arv, får del i børnechecken og huslejestøtte.</p>\r\n<p>Klager oplyser i klagen over sekretariatets afgørelse, at der ikke er taget stilling til, at SKAT for nemheds skyld har fastsat kvinders sidste 4 cifre i CPR-nummeret, som modtager af børnefamilieydelse (nu børne- og ungeydelse), hvilket er i klar modsætning til Ligebehandlingsnævnets egen indledning, om ligebehandling/forskelsbehandling grundet køn, race eller etnisk oprindelse.</p>\r\n<p>Klager mener også, at Ligebehandlingsnævnet bør se på domstolenes afgørelser, når de dømmer i sager om forældremyndighed, da disse afgørelser ikke er baseret på faktuelle sagsforløb, men alene ud fra præcedens i andre sager, der kan spores tilbage til 1960´erne.</p>\r\n<p>Klager anfører, at det forhold at kommunerne ikke ser far som en primær forsørger, er helt og aldeles ude af sync med virkeligheden og bunder i gammel lovgivning samt de familiemønstre, der var på det givne tidspunkt.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af køn.</p>\r\n<p>Nævnet tiltræder, at det falder uden for Ligebehandlingsnævnets kompetence, at træffe afgørelse om forskelsbehandling på grund af køn i forbindelse med, at børne- og ungeydelsen som udgangspunkt udbetales til moderen.</p>\r\n<p>Dette skyldes, at bestemmelse herom er fastsat ved lov, og at det tilkommer den danske lovgivningsmagt som enekompetent at fastsætte lovregler på dette område.</p>\r\n<p>Nævnet tiltræder endvidere, at klager ikke har fremlagt oplysninger, der underbygger, at han har været udsat for forskelsbehandling på grund af køn i forbindelse med, at han ikke fik hjælp til at betale husleje.</p>\r\n<p>Kommunen har ifølge sagens oplysninger afvist hjælp med henvisning til, at klagers søn havde fast bopæl hos moderen. Efter det oplyste er det således ikke klagers køn, der er årsag til, at kommunen har afvist hjælp.</p>\r\n<p>Nævnet skal i øvrigt bemærke, at Ligebehandlingsnævnet er et administrativt klageorgan, der ikke har kompetence til at efterprøve domstolenes afgørelser.</p>\r\n<p>Ligebehandlingsnævnet tiltræder derfor sekretariatets afvisning af sagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/11/2014"
        },
        {
            "displayName": "Accession",
            "displayValue": "W20141022825"
        },
        {
            "displayName": "Entydig dokumentidentifikation",
            "displayValue": "CF000547"
        },
        {
            "displayName": "Dato for indlæggelse",
            "displayValue": "28/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10228"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "06/06/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100175-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}