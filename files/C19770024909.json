{
    "id": 52442,
    "title": "Cirkulære om stemmeafgivning i beskyttede boliger. ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 249 af 05/12/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om stemmeafgivning i beskyttede  \r\n\r\n boliger. </H1>  \r\n\r\n<P></P>  \r\n\r\n<BR>  \r\n\r\n<P>I lov om valg til folketinget, jfr. lovbekendtgørelse nr. 366 af 10.  \r\n\r\n august 1970, og lov om kommunale valg, jfr. lovbekendtgørelse nr. 388 af 25.  \r\n\r\n juni 1973, begge som ændret ved lov af 16. november 1977 er adgangen til at  \r\n\r\n afgive stemme pr. brev udvidet til at omfatte vælgere, der bor i beskyttede  \r\n\r\n boliger, der drives af en kommune, amtskommune eller af en selvejende  \r\n\r\n institution, med hvilken kommunalbestyrelsen har indgået overenskomst i  \r\n\r\n henhold til lov om social bistand. </P>  \r\n\r\n<P>Afstemningen i de beskyttede boliger skal efter valglovene afholdes ved  \r\n\r\n det stedlige folkeregisters foranstaltning efter regler, der fastsættes af  \r\n\r\n indenrigsministeren. Drives kommunale beskyttede boliger i tilknytning til et  \r\n\r\n kommunalt plejehjem, kan afstemningen dog finde sted efter de for  \r\n\r\n stemmmeafgivning på offentlige helbredelses- og plejeinstitutioner fastsatte  \r\n\r\n regler. Afstemningen skal ske efter de for stemmeafgivning ved indsendelse af  \r\n\r\n stemmeseddel gældende regler. Stemmeafgivningen kan derfor finde sted de  \r\n\r\n sidste 3 uger før valgdagen, dog senest næstsidste søgnedag før valgdagen.  \r\n\r\n</P>  \r\n\r\n<P>I det følgende fastsættes nærmere regler for denne stemmeafgivning. </P>  \r\n\r\n<P>Som nævnt påhviler ansvaret for tilrettelæggelsen af afstemningen i de  \r\n\r\n beskyttede boliger det stedlige folkeregister. Skal afstemningen i kommunale  \r\n\r\n beskyttede boliger, der drives i tilknytning til et kommunalt plejehjem,  \r\n\r\n forestås af dettes administrative leder, skal vedkommende folkeregister  \r\n\r\n derfor forud meddele samtykke dertil. </P>  \r\n\r\n<P>Man skal i denne forbindelse bemærke, at vælgere, der bor i kommunale  \r\n\r\n beskyttede boliger, der drives i tilslutning til et kommunalt plejehjem, og  \r\n\r\n som opfylder betingelsen for at brevstemme, jfr. nedenfor, bør have adgang  \r\n\r\n til at afgive stemme på vedkommende plejehjem i forbindelse med den  \r\n\r\n brevstemmeafgivning, der finder sted på plejehjemmet efter reglerne i  \r\n\r\n indenrigsministeriets cirkulære af 7. januar 1974 om stemmeafgivning på  \r\n\r\n sygehuse og offentlige helbredelses- og plejeinstitutioner. </P>  \r\n\r\n<P>I god tid inden den fastsatte afstemningsdag og senest dagen før  \r\n\r\n afstemningsfristens begyndelse retter folkeregistret henvendelse til ledelsen  \r\n\r\n af de beskyttede boliger, hvor afstemningen skal finde sted ved  \r\n\r\n folkeregistrets foranstaltning for at få oplyst, 1) om der i de pågældende  \r\n\r\n boliger måtte befinde sig vælgere, som må antages at opfylde betingelserne  \r\n\r\n for afgivelse af stemme, og i bekræftende fald da hvilke, og 2) hvornår  \r\n\r\n afstemning i boligerne mest praktisk kan finde sted, idet tidspunktet for  \r\n\r\n afstemningen så vidt muligt bør fastsættes efter aftale med ledelsen for de  \r\n\r\n pågældende boliger. Folkeregistret giver, snarest efter at et svar er  \r\n\r\n modtaget fra ledelsen, denne skriftligt underretning om dato og så vidt  \r\n\r\n muligt omtrentligt klokkeslæt for, hvornår en repræsentant for folkeregistret  \r\n\r\n vil kunne komme til stede for som stemmemodtager at forestå afstemningen,  \r\n\r\n hvorefter det påhviler ledelsen at underrette de enkelte beboere om, hvornår  \r\n\r\n afstemningen vil finde sted. Afstemningen bør så vidt muligt gennemføres i  \r\n\r\n løbet af een dag i hver enkelt bebyggelse. </P>  \r\n\r\n<P CLASS=PUNKT> <B>1.</B> DE STEMMEBERETTIGEDE. </P>  \r\n\r\n<P>Adgang til at afgive stemme har kun de vælgere, der bor i en beskyttet  \r\n\r\n bolig; det til boligerne knyttede plejepersonale m.v. må derfor henvises til  \r\n\r\n at afgive stemme efter de almindelige regler. Det er endvidere en betingelse  \r\n\r\n for at afgive stemme efter de her omhandlede regler, at vælgeren ikke eller  \r\n\r\n kun med uforholdsmæssig vanskelighed kan indfinde sig på det almindelige  \r\n\r\n afstemningssted indenfor de for afstemningen fastsatte tidsfrister. </P>  \r\n\r\n<P>De beskyttede boliger er bestemt for personer, der ikke kan klare sig i en  \r\n\r\n almindelig bolig, men hvis tilstand dog ikke nødvendiggør optagelse på  \r\n\r\n plejehjem. Mange vælgere i beskyttede boliger må derfor antages at være i  \r\n\r\n stand til at møde op på et afstemningssted, og disse opfylder således ikke  \r\n\r\n betingelserne for at afgive stemme i den beskyttede bolig eller - hvor  \r\n\r\n boligen drives sammen med et kommunalt plejehjem - på plejehjemmet. Man skal  \r\n\r\n i denne forbindelse henlede opmærksomheden på, at valglovenes bestemmelser om  \r\n\r\n afstemning i beskyttede boliger og plejeinstitutioner har undtagelsens  \r\n\r\n karakter, således at det ikke er tilstrækkeligt, at en person af  \r\n\r\n bekvemmelighedshensyn foretrækker af afgive stemme, mens afstemningen foregår  \r\n\r\n i de beskyttede boliger eller i plejehjemmet. Afgørelsen af, om en person  \r\n\r\n opfylder betingelserne for at afgive stemme efter de i dette cirkulære  \r\n\r\n fastsatte regler, træffes af folkeregistrets repræsentant (stemmemodtageren).  \r\n\r\n Afgiver vælgeren stemme på et kommunalt plejehjem, eller ledes afstemningen i  \r\n\r\n de beskyttede boliger af en kommunal plejehjemsleder, træffes afgørelsen dog  \r\n\r\n af denne. </P>  \r\n\r\n<P CLASS=PUNKT> <B>2.</B> STEMMELOKALERNE. </P>  \r\n\r\n<UL CLASS=PLAIN-LIST>  \r\n\r\n<LI>a) Afholdes afstemningen ved folkeregistrets foranstaltning sker  \r\n\r\n stemmeafgivningen overfor en stemmemodtager, der skal være folkeregistrets  \r\n\r\n leder eller en af denne dertil udpeget, ved folkeregistret ansat person.  \r\n\r\n Stemmemodtageren skal være ledsaget af en af folkeregistrets leder udpeget  \r\n\r\n person, således at bistand ved stemmeafgivningen i fornødent omfang kan ydes.  \r\n\r\n</LI>  \r\n\r\n<LI>b) Afholdes afstemningen i de beskyttede boliger ved den administrative  \r\n\r\n plejehjemsleders foranstaltning, skal stemmeafgivningen ske overfor en  \r\n\r\n stemmemodtager, der enten skal være plejehjemmets administrative leder eller  \r\n\r\n en af denne dertil udpeget ved plejehjemmet ansat person i en overordnet  \r\n\r\n administrativ stilling. Stemmemodtageren skal også her være ledsaget af en  \r\n\r\n dertil udpeget person, således at der efter begæring kan ydes vælgeren den  \r\n\r\n fornødne bistand ved stemmeafgivningen. </LI>  \r\n\r\n<LI>c) Ønsker en vælger, der bor i en beskyttet bolig, at afgive stemme på  \r\n\r\n kommunalt plejehjem sker afstemningen som nævnt efter reglerne i  \r\n\r\n indenrigsministeriets cirkulære af 7. januar 1974 om stemmeafgivning på  \r\n\r\n sygehuse og offentlige helbredelses- og plejeinstitutioner. </LI>  \r\n\r\n</UL>  \r\n\r\n<P>Stemmeafgivningen bør så vidt muligt finde sted i et særligt stemmelokale  \r\n\r\n i den bebyggelse, hvori de beskyttede boliger indgår, således at  \r\n\r\n stemmeafgivning i vælgerens bolig kun finder sted i de tilfælde, hvor  \r\n\r\n vælgeren ikke kan afgive stemme andre steder. Det vil ikke være nødvendigt at  \r\n\r\n indrette egentlige stemmerum i stemmelokalet som på almindelige  \r\n\r\n afstemningssteder; det er tilstrækkeligt, at vælgerne kan få adgang til en  \r\n\r\n enligstillet pult eller lignende, hvor de ugenert kan foretage afstemningen.  \r\n\r\n Sker afstemningen i boligen, bør stemmemodtagerne opfordre vælgeren til at  \r\n\r\n foretage afstemningen uset af eventuelle tilstedeværende. </P>  \r\n\r\n<P CLASS=PUNKT> <B>3.</B> STEMMEAFGIVNINGEN. </P>  \r\n\r\n<P>Stemmemodtageren skal give vælgerne den fornødne mundtlige vejledning om  \r\n\r\n fremgangsmåden ved stemmeafgivningen, men må på ingen måde give vælgeren råd,  \r\n\r\n anvisning eller opfordring med hensyn til på hvilken kandidat eller liste han  \r\n\r\n skal stemme. </P>  \r\n\r\n<P>Stemmeafgivning sker ved indsendelse af stemmeseddel til  \r\n\r\n kommunalbestyrelsen i den kommune, hvor vælgeren er optaget på valglisten.  \r\n\r\n Ved stemmeafgivningen skal anvendes det af indenrigsministeriet fremstillede  \r\n\r\n stemmemateriale, jfr. nedenfor under de enkelte valg. Stemmematerialet  \r\n\r\n medbringes af stemmemodtageren ved afstemningen i de enkelte bebyggelser.  \r\n\r\n</P>  \r\n\r\n<P>Til de personer, der ønsker af afgive stemme, udleverer stemmemodtageren  \r\n\r\n en stemmeseddel med tilhørende konvolut, følgebrev og omslag - ved kommunale  \r\n\r\n valg to stemmesedler med tilhørende konvolutter samt fælles følgebrev og  \r\n\r\n omslag. Afstemningen skal foretages straks efter modtagelsen af  \r\n\r\n stemmematerialet, og stemmemodtageren bør påse, at stemmematerialet ikke  \r\n\r\n fjernes af den stemmende. Såfremt der i det lokale, hvori afstemningen  \r\n\r\n foregår, opholder sig andre personer end den stemmende, må der under  \r\n\r\n afstemningen træffes sådanne foranstaltninger at ingen har mulighed for at  \r\n\r\n se, hvorledes der er stemt. Er vælgeren blind eller svagtsynet, eller er han  \r\n\r\n af anden årsag ikke i stand til på egen hånd at foretage afstemningen, må der  \r\n\r\n på begæring ydes ham fornåden bistand ved stemmeafgivningen. </P>  \r\n\r\n<P>Afstemningen foretages i øvrigt på følgende måde: </P>  \r\n\r\n<P>A. FOLKETINGSVALG. </P>  \r\n\r\n<P>Stemmematerialet består af en hvid stemmeseddel indlagt i en blå konvolut,  \r\n\r\n et følgebrev samt et omslag (en stor gul konvolut). </P>  \r\n\r\n<P>På stemmesedlen skriver vælgeren enten navnet på eller bogstavbetegnelsen  \r\n\r\n for et af de partier, der har kandidater på valg i den stor- eller amtskreds,  \r\n\r\n der omfatter det afstemningssted, hvor vælgeren er opført på valglisten,  \r\n\r\n eller navnet på en af de opstillede kandidater, eventuelt med tilføjelse af  \r\n\r\n partibetegnelsen eller bogstavbetegnelsen. </P>  \r\n\r\n<P>Når stemmesedlen er udfyldt, indlægger vælgeren sedlen i den dertil  \r\n\r\n hørende blå konvolut, som han tilklæber. Derefter udfylder han følgebrevet og  \r\n\r\n underskriver dette i overværelse af stemmemodtageren, som derpå skal  \r\n\r\n underskrive den på følgebrevet optagne attest. Foruden stemmemodtagerens  \r\n\r\n underskrift skal attesten forsynes med folkeregistrets eller  \r\n\r\n plejehjemsinstitutionens stempel. </P>  \r\n\r\n<P>Når attesten er underskrevet, nedlægger vælgeren konvolutten med  \r\n\r\n stemmesedlen og følgebrevet i omslaget (den store gule konvolut), som han -  \r\n\r\n om fornødent med bistand fra stemmemodtageren - tilklæber og adresserer til  \r\n\r\n kommunalbestyrelsen i den kommune, hvor han er opført på valglisten. Vælgeren  \r\n\r\n udfylder dernæst den på bagsiden af omslaget anbragte rubrik med tydelig  \r\n\r\n angivelse af sit navn og sin nøjagtige bopæl i den nævnte kommune.  \r\n\r\n Stemmemodtageren bør påse, at den nævnte rubrik er udfyldt. Endelig udfylder  \r\n\r\n vælgeren den på forsiden af omslaget anbragte rubrik, idet der her skal  \r\n\r\n angives, at stemmesedlen vedrører folketingsvalg. Omslaget skal derefter  \r\n\r\n afleveres til stemmemodtageren, som må drage omsorg for, at omslaget  \r\n\r\n opbevares på betryggende vis enten i en transportabel stemmeurne eller en  \r\n\r\n aflåselig mappe. Ved tilbagekomsten til folkeregistret overgives omslaget til  \r\n\r\n registrets leder, der drager omsorg for, at det fremsendes til vedkommende  \r\n\r\n kommunalbestyrelse. Ledes afstemningen af en plejehjemsleder, skal denne  \r\n\r\n foranledige, at omslaget uden unødigt ophold fremsendes til vedkommende  \r\n\r\n kommunalbestyrelse. Såfremt omslaget skal forsendes med postvæsenet, må  \r\n\r\n vælgeren selv betale portoen. </P>  \r\n\r\n<P>Fremsendelse af brevstemmematerialet til kommunalbestyrelsen bør ske  \r\n\r\n snarest muligt efter afstemningens foretagelse. For at forsendelse af  \r\n\r\n brevstemmemateriale kan udskilles fra anden post til kommunalbestyrelsen,  \r\n\r\n skal fremsendelsen ske i de orginale omslag, der ikke må nedlægges i andre  \r\n\r\n kuverter. </P>  \r\n\r\n<P>B. KOMMUNALE VALG. </P>  \r\n\r\n<P>Stemmematerialet består af en hvid stemmeseddel indlagt i en blå konvolut  \r\n\r\n (kommunalbestyrelsesvalget) og en gul stemmeseddel indlagt i en gul konvolut  \r\n\r\n (amtsrådsvalget), et fælles følgebrev samt et omslag (en stor blå konvolut).  \r\n\r\n</P>  \r\n\r\n<P>Vælgere, der er bosat i Københavns eller Frederiksberg kommune, skal alene  \r\n\r\n afgive stemme til kommunalbestyrelsesvalget, og skal således ikke have  \r\n\r\n udleveret stemmeseddel til amtsrådsvalget, hvorfor den gule konvolut med  \r\n\r\n tilhørende stemmeseddel må udtages af brevstemmematerialet, inden dette  \r\n\r\n overgives til vælgeren. </P>  \r\n\r\n<P>Afstemningen skal foretages særskilt for de to valg. </P>  \r\n\r\n<P>På de respektive stemmesedler skriver vælgeren enten listebetegnelsen  \r\n\r\n eller bogstavbetegnelsen for den kandidatliste (parti), som han vil stemme  \r\n\r\n på, eller navnet på en af listens kandidater, evt. med tilføjelse af  \r\n\r\n listebetegnelsen eller bogstavbetegnelsen. </P>  \r\n\r\n<P>Når stemmesedlerne er udfyldt, indlægger vælgeren dem i de dertil hørende  \r\n\r\n konvolutter, som han tilklæber. Derefter udfylder han følgebrevet og  \r\n\r\n underskriver dette i overværelse af stemmemodtageren, som derpå skal  \r\n\r\n underskrive den på følgebrevet optagne attest. </P>  \r\n\r\n<P>Med hensyn til den videre fremgangsmåde for afstemningen henvises til det  \r\n\r\n ovenfor under A (folketingsvalg) anførte. </P>  \r\n\r\n<P>C. FOLKEAFSTEMNING. </P>  \r\n\r\n<P>Stemmematerialet består af en hvid stemmeseddel indlagt i en rød  \r\n\r\n (eventuelt orange) eller grøn konvolut, et følgebrev samt et omslag (en stor  \r\n\r\n gul konvolut). I modsætning til ved folketingsvalg og kommunale valg er  \r\n\r\n stemmesedlen påtrykt ordene &#187;Ja&#171; og &#187;Nej&#171; over hinanden,  \r\n\r\n adskilt ved en trykt vandret streg. </P>  \r\n\r\n<P>Afstemningen sker ved, at den pågældende vælger på stemmesedlen sætter  \r\n\r\n kryds ud for ordet &#187;Ja&#171;, såfremt han stemmer for det lovforslag  \r\n\r\n eller den lov, der er genstand for folkeafstemningen, eller sætter kryds ud  \r\n\r\n for ordet &#187;Nej&#171;, såfremt han stemmer imod lovforslaget eller loven.  \r\n\r\n</P>  \r\n\r\n<P>I øvrigt henvises til det under A (folketingsvalg) anførte. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 5. DECEMBER  \r\n\r\n 1977 </I> </P>  \r\n\r\n<P CLASS=UNDERSKREVET-AF ALIGN=CENTER>EGON JENSEN </P>  \r\n\r\n<P CLASS=MINISTER ALIGN=RIGHT>/Vilh. Brockmeyer </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/04/1978"
        },
        {
            "displayName": "Accession",
            "displayValue": "C19770024909"
        },
        {
            "displayName": "Entydig dokumentidentifikation",
            "displayValue": "CM011275"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "249"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "05/12/1977"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin. 3.a.kt. j.nr. 4050-31/1977"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}