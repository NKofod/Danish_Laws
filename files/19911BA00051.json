{
    "id": 107016,
    "title": "1991 BSF 51   FORSLAG TIL FOLKETINGSBESLUTNING OM BEGRÆNSNING AF ENERGIFORBRUGET I   SÅKALDTE LUKSUSSOMMERHUSE ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 51",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 51 </P>  \r\n\r\n<P></P>  \r\n\r\n<P>Forslag til folketingsbeslutning om begrænsning af energiforbruget i  \r\n\r\n såkaldte luksussommerhuse </P>  \r\n\r\n<P></P>  \r\n\r\n<P>Fremsat af Riishøj (SF) Pernille Frahm (SF) Gade (SF) Jes Lunde (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 28. januar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag, der </P>  \r\n\r\n<P>kraftigt begrænser energiforbruget, især elforbruget, i de såkaldte </P>  \r\n\r\n<P>luksussommerhuse gennem indførelse af regler, hvorefter ejerne af </P>  \r\n\r\n<P>luksussommerhuse betaler en særlig afgift til netforstærkning, og </P>  \r\n\r\n<P>gennem krav til installationer og udstyr m.v. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>I sommeren 1991 var der - ikke mindst i de store sommerhusområder - en  \r\n\r\n livlig debat om de såkaldte hyperluksuriøse sommerhuse på især den jyske  \r\n\r\n vestkyst. </P>  \r\n\r\n<P>Det er særpræget, at elselskaberne i en tid, hvor der er igangsat  \r\n\r\n bestræbelser for nedbringelse af elforbruget, registrerer nye sommerboliger  \r\n\r\n med et årsforbrug svarende til mindst 11-12 parcelhuses. </P>  \r\n\r\n<P>Som oplyst i bl.a. Vendsyssel Tidende (9. juli 1991) har man i Brønderslev  \r\n\r\n og Oplands Elforsyning (BOE) problemet markant inde på livet. I  \r\n\r\n forsyningsområdet er der 6585 sommerhuse, hvoraf (dengang) 80  \r\n\r\n luksussommerhuse bruger en femtedel eller 2,2 mio. kWh af det samlede  \r\n\r\n sommerhusforbrug. Det grelleste eksempel er et hus med et årsforbrug på  \r\n\r\n 56.000 kWh. </P>  \r\n\r\n<P>I betragtning af den &#187;støj&#171;, der har været rejst omkring  \r\n\r\n problemer med nettilslutning af vindmøller, er det desværre begrænset, hvad  \r\n\r\n der er blevet gjort for at standse dette elfrådseri. Forbudet mod elvarme  \r\n\r\n undtager jo beklageligvis helt sommerhuse. I sin tid, da bekendtgørelsen blev  \r\n\r\n lavet, burde der have været en regulering også for sommerhusområder. En  \r\n\r\n løsning på problemet ville være at få indsat regler for sommerhuse i  \r\n\r\n bekendtgørelsen. </P>  \r\n\r\n<P>Til Vendsyssel Tidende (9. juli 1991) gør direktør Kaj Thiel Stouman, BOE,  \r\n\r\n opmærksom på, at de meget elforbrugende huse næsten altid placeres i allerede  \r\n\r\n etablerede sommerhusområder - altså områder, der er kabellagt med et  \r\n\r\n forsyningsnet dimensioneret til almindeligt sommerhusforbrug. Resultatet er  \r\n\r\n store investeringer i udvidelse af nettet. </P>  \r\n\r\n<P>Luksussommerhusene er i reglen forsynet med svømmepøl, spa, sauna og alt i  \r\n\r\n hårde hvidevarer bygget næsten udelukkende med udlejning for øje. Lejerne er  \r\n\r\n især tyskere, som er villige til at betale de meget store huslejer for  \r\n\r\n bekvemmelighederne. Luksushusenes elforbrug bliver også stort, fordi der i  \r\n\r\n reglen bor mange i husene, og fordi de udlejes ud over den egentlige  \r\n\r\n feriesæson. </P>  \r\n\r\n<P>Der er fremsat flere forslag til nedbringelse af elfrådseriet. Ejerne af  \r\n\r\n luksussommerhusene kunne betale for den netforstærkning, som det  \r\n\r\n ekstraordinært store elforbrug forårsager. Til Vendsyssel Tidende (18. juli  \r\n\r\n 1991) anbefaler tidligere energiminister Jens Bilgrav-Nielsen, at når der er  \r\n\r\n tale om elforbrug, som ligger over den daglige husholdning, kunne der stilles  \r\n\r\n krav om installering af solvarme, ligesom også han anbefaler en særlig afgift  \r\n\r\n til netforstærkning. Der kunne også stilles særlige krav til installationer  \r\n\r\n og udstyr i sådanne huse samt maksimalt forbrug af el pr. m2 og lignende.  \r\n\r\n</P>  \r\n\r\n<P>I svar til Folketinget (S 709, folketingsåret 1990-91 (2. samling), jf.  \r\n\r\n Folketingstidende 1990-91 (2. samling), forhandlingerne sp. 7895) har  \r\n\r\n henholdsvis boligministeren og energiministeren besvaret spørgsmål om  \r\n\r\n begrænsning af el- og varmeforbruget i blandt andet luksussommerhuse.  \r\n\r\n Boligministeren var mest positiv over for besparelser, mens energiministeren,  \r\n\r\n hos hvem krav til installationer og udstyr, som ikke kan bygningsrelateres,  \r\n\r\n sorterer, i sit svar var helt afvisende. </P>  \r\n\r\n<P>Dette er ikke tilfredsstillende, hvorfor forslagsstillerne håber, at et  \r\n\r\n flertal i Folketinget vil sikre, at der bliver skredet til handling i denne  \r\n\r\n sag. I bemærkningerne er der opstillet flere forskellige muligheder. Det  \r\n\r\n afgørende er, at der opnås et maksimum for forbrug af el og varme i  \r\n\r\n sommerhuse og fritidshuse, der ikke overskrider gennemsnittet for almindelige  \r\n\r\n parcelhuse. Emnet er blevet særlig aktuelt, efter at sommerhuse nu er blevet  \r\n\r\n en slags helårsbeboelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/01/1992"
        },
        {
            "displayName": "Accession",
            "displayValue": "19911BA00051"
        },
        {
            "displayName": "Entydig dokumentidentifikation",
            "displayValue": "CL002016"
        },
        {
            "displayName": "Dato for førstegangsindlæggelse",
            "displayValue": "28/01/1992"
        },
        {
            "displayName": "Dato for indlæggelse",
            "displayValue": "28/01/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}