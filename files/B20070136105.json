{
    "id": 105415,
    "title": "Bekendtgørelse om en praktikplads- og betalingsordning mv. ved uddannelse af lokomotivførere",
    "documentTypeId": "60",
    "isSagsforlobPeriodValid": true,
    "shortName": "BEK nr 1361 af 04/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om en praktikplads- og betalingsordning mv. ved uddannelse af lokomotivførere</p><p class=\"Indledning2\">I medfør af § 6, stk. 1 og 2, § 21 u, § 24, stk. 5, og § 24 a, stk. 1, i lov om jernbane, jf. lovbekendtgørelse nr. 1171 af 2. december 2004, som senest ændret ved lov nr. 477 af 30. maj 2007, fastsættes:</p><p class=\"Paragraf\"><span class=\"ParagrafNr\">§ 1.</span> Denne bekendtgørelse fastsætter bestemmelser om en praktikplads- og en betalingsordning ved uddannelse af lokomotivførere samt jernbanevirksomhedernes forpligtelse til at medvirke til ordningerne.</p><p class=\"Paragraf\"><span class=\"ParagrafNr\">§ 2.</span> Praktikplads- og betalingsordningen administreres af Trafikstyrelsen for Jernbane og Færger (Trafikstyrelsen).</p><p class=\"ParagrafGruppeOverskrift\">Praktikpladsordning</p><p class=\"Paragraf\"><span class=\"ParagrafNr\">§ 3. </span> Jernbanevirksomheder, der er godkendt i henhold til lov om jernbane, skal mindst en gang årligt give meddelelse til Trafikstyrelsen om virksomhedens behov for praktikpladser.</p><p class=\"Paragraf\"><span class=\"ParagrafNr\">§ 4.</span> Jernbanevirksomheder, der er godkendt i henhold til lov om jernbane, er forpligtet til at koordinere en praktikpladsordning med hinanden og til at varetage tilrettelæggelsen heraf i egen virksomhed.</p><p class=\"Paragraf\"><span class=\"ParagrafNr\">§ 5.</span> Trafikstyrelsen kan pålægge jernbanevirksomheder, der er godkendt i henhold til lov om jernbane, mod betaling og på lige og ikke-diskriminerende vilkår at stille praktikplads til rådighed for andre jernbanevirksomheder, der har elever under uddannelse til lokomotivførere. Forpligtelsen gælder dels praktik i uddannelsens grundforløb til opnåelse af lokomotivførerlicens og -certifikat, dels praktik i forbindelse med den videre uddannelse i infrastruktur- og materielkendskab (litra) i overensstemmelse med de af Trafikstyrelsen fastsatte regler om krav til lokomotivførere.</p><p class=\"Paragraf\"><span class=\"ParagrafNr\">§ 6.</span> Jernbanevirksomheder, der er godkendt i henhold til lov om jernbane, og som modtager elever i praktik, kan hos den jernbanevirksomhed, der har elever under uddannelse, opkræve et beløb i forbindelse med afholdelse af praktikpladser svarende til de gennemsnitlige dokumenterede omkostninger tillagt avance på 5 pct.</p><p class=\"ParagrafGruppeOverskrift\">Betalingsordning</p><p class=\"Paragraf\"><span class=\"ParagrafNr\">§ 7. </span> Jernbanevirksomheder, der udfører passagertrafik som offentlig service, er forpligtede til at indgå i en betalingsordning for den praktiske del af lokomotivføreruddannelsen.</p><p class=\"Stk2\"><span class=\"StkNr\">Stk. 2.</span> Jernbanevirksomhederne skal til brug for ordningen indbetale et beløb til Trafikstyrelsen. Beløbet vil udgøre virksomhedens forholdsmæssige bidrag til ordningen og vil være baseret på virksomhedens årlige produktion (antal køreplanlagte togtimer), det samlede uddannelsesbehov (for alle jernbanevirksomheder i ordningen) samt et fastsat beløb pr. elev, jf. stk. 3.</p><p class=\"Stk2\"><span class=\"StkNr\">Stk. 3.</span> Virksomhedernes bidragberegnes hvert år på grundlag af virksomhedernes indmeldinger om køreplanlagte togtimer og indmeldinger om forventet uddannelsesbehov for året. Beløbet pr. uddannet elev er fastsat til 337.000 kr. (pris- og lønniveau 2006), hvori er medregnet Trafikstyrelsens omkostninger ved administration af ordningen, jf. også stk. 6.</p><p class=\"Stk2\"><span class=\"StkNr\">Stk. 4.</span> Trafikstyrelsen kan fastsætte nærmere regler om virksomhedernes indbetaling, herunder periodisering eller indbetaling efter rater eller terminer.</p><p class=\"Stk2\"><span class=\"StkNr\">Stk. 5.</span> Ved udgangen af året reguleres den samlede ordning (uddannelsesbehovet x 337.000 kr.) i forhold til det faktiske samlede antal elever, som er påbegyndt uddannelsen i det givne år. Virksomhedernes bidrag reguleres forholdsmæssigt hertil og kan således forhøjes eller nedsættes.</p><p class=\"Stk2\"><span class=\"StkNr\">Stk. 6.</span> Trafikstyrelsens omkostninger til løn og administration af betalingsordningen afholdes af betalingsordningen.</p><p class=\"Paragraf\"><span class=\"ParagrafNr\">§ 8.</span> Jernbanevirksomheder, der udfører passagertrafik som offentlig service, modtager refusion i forbindelse med uddannelse af egne lokomotivførere under forudsætning af, at uddannelsen sker i henhold til de til enhver tid gældende bestemmelser for den offentlige lokomotivføreruddannelse (grundforløb). Refusionen udgør 327.000 kr. pr. elev (pris- og lønniveau 2006).</p><p class=\"Paragraf\"><span class=\"ParagrafNr\">§ 9.</span> Beløbene i § 7, stk. 3, og § 8 reguleres én gang årligt pr. 1. januar med satsreguleringsprocenten, jf. lov om en satsreguleringsprocent.</p><p class=\"Stk2\"><span class=\"StkNr\">Stk. 2.</span> Refusion efter § 8 udbetales til jernbanevirksomheden med halvdelen, når eleven har afsluttet uddannelsen og den resterende halvdel, når lokomotivføreren efter endt uddannelse har været ansat i virksomheden 1 år. Virksomheden skal over for Trafikstyrelsen kunne dokumentere den pågældendes ansættelsesforhold.</p><p class=\"Stk2\"><span class=\"StkNr\">Stk. 3.</span> Trafikstyrelsen kan i særlige tilfælde bestemme, at anden rate udbetales til en virksomhed, selv om lokomotivføreren efter endt uddannelse ikke har været ansat i virksomheden i 1 år.</p><p class=\"Stk2\"><span class=\"StkNr\">Stk. 4.</span> Trafikstyrelsen kan fastsætte nærmere regler om betalingsordningen.</p><p class=\"ParagrafGruppeOverskrift\">Vejledning, klage, renter og ikrafttræden</p><p class=\"Paragraf\"><span class=\"ParagrafNr\">§ 10. </span> Trafikstyrelsen offentliggør en vejledning om ordningens nærmere indhold.</p><p class=\"Paragraf\"><span class=\"ParagrafNr\">§ 11. </span> Betaler jernbanevirksomhederne ikke det pligtige beløb rettidigt, forrentes gælden fra forfaldsdagen med en årlig rente, der svarer til den officielle udlånsrente, som Nationalbanken fastsætter henholdsvis den 1. januar og den 1. juli, med et tillæg på syv procent, jf. rentelovens § 5, stk. 1.</p><p class=\"Paragraf\"><span class=\"ParagrafNr\">§ 12. </span> Afgørelser, truffet af Trafikstyrelsen i henhold til denne bekendtgørelse, kan ikke indbringes for transportministeren. Disse afgørelser kan påklages til Jernbaneklagenævnet. Afgørelser, der kan påklages til Jernbaneklagenævnet, kan ikke påklages til anden administrativ myndighed.</p><p class=\"Stk2\"><span class=\"StkNr\">Stk. 2.</span> Klager over afgørelser, som skal behandles af Jernbaneklagenævnet, skal være indgivet til Jernbaneklagenævnet senest 4 uger efter, at Trafikstyrelsens afgørelse er meddelt den pågældende.</p><p class=\"Paragraf\"><span class=\"ParagrafNr\">§ 13. </span> Bekendtgørelsen træder i kraft den 1. januar 2008.</p><p class=\"Stk2\"><span class=\"StkNr\">Stk. 2.</span> Bekendtgørelse nr. 426 af 9. maj 2007 om en praktikpladsordning ved uddannelse til fører af trækkraftenheder inden for jernbanedrift (lokomotivfører) ophæves.</p><p class=\"Stk2\"><span class=\"StkNr\">Stk. 3.</span> For året 2007 indbetaler virksomhederne et af Trafikstyrelsen fastsat forholdsmæssigt beløb, jf. § 7.</p><p class=\"Stk2\"><span class=\"StkNr\">Stk. 4.</span> Refusionsordningen i § 8 gælder for lokomotivførerelever, der påbegynder uddannelsen efter bekendtgørelsens ikrafttræden.</p><p class=\"Stk2\"><span class=\"StkNr\">Stk. 5.</span> Trafikstyrelsen kan dog bestemme, at lokomotivførerelever, der er påbegyndt uddannelsen i 2007 inden bekendtgørelsens ikrafttræden, ligeledes vil være omfattet af refusionsordningen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Transportministeriet, den 4. december 2007</I></P><P CLASS=SIGN1 ALIGN=\"CENTER\">Carina Christensen</P><P CLASS=SIGN2 ALIGN=\"RIGHT\">/ Hakon Iversen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2007"
        },
        {
            "displayName": "Accession",
            "displayValue": "B20070136105"
        },
        {
            "displayName": "Entydig dokumentidentifikation",
            "displayValue": "AR001455"
        },
        {
            "displayName": "Dato for førstegangsindlæggelse",
            "displayValue": "18/12/2007"
        },
        {
            "displayName": "Dato for indlæggelse",
            "displayValue": "18/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1361"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "04/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Trafikstyrelsen for Jernbane og Færger"
        },
        {
            "displayName": "Ressortministeriets journalnummer",
            "displayValue": "Transportmin., j.nr. 500-38"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}