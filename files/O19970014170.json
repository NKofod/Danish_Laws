{
    "id": 28154,
    "title": "Partsrepræsentation. Krav om ansøgers egenhændige underskrift på visumansøgning",
    "documentTypeId": "300",
    "isSagsforlobPeriodValid": true,
    "shortName": "FOU nr 1997.141",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n<BR>  \r\n\r\n</B>  \r\n\r\n En mand klagede over at Udlændingestyrelsen og Indenrigsministeriet i en  \r\n\r\n sag afviste at anerkende partsrepræsentantens underskrift på en  \r\n\r\n visumansøgning,  \r\n\r\n men stillede krav om ansøgerens egenhændige underskrift som en forudsætning  \r\n\r\n for at behandle ansøgningen.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte som svar på myndighedernes udtalelser at  \r\n\r\n ressourceforbrug ikke kunne begrunde en afvisning af partsrepræsentationen -  \r\n\r\n den skriftlige fuldmagt måtte anses som udtryk for en konkret interesse i det  \r\n\r\n ansøgte. Ombudsmanden udtalte videre at risikoen for forflygtigelse af  \r\n\r\n strafansvar eller risikoen for ikke at kunne bringe udlændingelovens regler  \r\n\r\n om  \r\n\r\n svig i anvendelse ikke var hensyn der generelt kunne begrunde kravet om  \r\n\r\n ansøgers  \r\n\r\n egenhændige underskrift. Endelig udtalte ombudsmanden at myndighederne ikke  \r\n\r\n generelt, med henvisning til at ansøgeren skal give samtykke til indhentelse  \r\n\r\n af  \r\n\r\n fortrolige oplysninger, kan kræve ansøgerens egenhændige underskrift på  \r\n\r\n ansøgningen.  \r\n\r\n Ombudsmanden udtalte at et sådant krav forudsatte at myndighederne ud fra en  \r\n\r\n konkret vurdering fandt at fuldmagten ikke omfattede et sådant samtykke.  \r\n\r\n Ombudsmanden  \r\n\r\n kunne ikke lægge til grund at myndighederne havde foretaget en sådan  \r\n\r\n vurdering,  \r\n\r\n og fandt det derfor beklageligt at Udlændingestyrelsen og  \r\n\r\n Indenrigsministeriet havde stillet krav om ansøgerens egenhændige  \r\n\r\n underskrift.  \r\n\r\n (J.nr. 1996-344-644).  \r\n\r\n</DIV><div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#Oversigt2\">  \r\n\r\n</A></td><td></td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#Oversigt1\">  \r\n\r\n  Ombudsmandens udtalelse  </A></td><td></td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Partsrepræsentation. Krav om ansøgers egenhændige underskrift  \r\n\r\n på visumansøgning  \r\n\r\n<BR style='mso-special-character:line-break'>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede over at  \r\n\r\n Udlændingestyrelsen og Indenrigsministeriet havde stillet krav om en indisk  \r\n\r\n statsborgers egenhændige underskrift i forbindelse med en visumansøgning og  \r\n\r\n ikke havde anerkendt partsrepræsentantens underskrift på visumansøgningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 2. oktober 1995 gav den  \r\n\r\n indiske statsborger B sin danske kæreste, C, en fuldmagt til at repræsentere  \r\n\r\n hende i forhold til de danske udlændingemyndigheder.  \r\n\r\n Ifølge fuldmagten havde C &quot;the full  \r\n\r\n authority to be my representative, and thus deal for me in any way with the  \r\n\r\n Department of Foreign Affairs.  \r\n\r\n This also regarding residence permit  \r\n\r\n and labor permit ...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 12. oktober 1995 ansøgte  \r\n\r\n C den danske ambassade i New Delhi om et tremåneders visaophold i Danmark til  \r\n\r\n B. Der var udfyldt et ansøgningsskema som var underskrevet af C på vegne af  \r\n\r\n B.  \r\n\r\n Ansøgningen var vedlagt en kopi af B's pas og fuldmagten. C sendte kopi af  \r\n\r\n ansøgningen til Udlændingestyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I brev af 12. oktober 1995  \r\n\r\n til Indenrigsministeriet skrev C bl.a.:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Har truffet en kvinde, (B) i  \r\n\r\n Indien, med hvem jeg ønsker at tilbringe resten af mit liv her i mit  \r\n\r\n fædreland.  \r\n\r\n Kvinden er i fare, og jeg står .stand by. i tilfælde af en akut situation som  \r\n\r\n påkræver min hurtige afrejse til Indien! I forbindelse med visaansøgning har  \r\n\r\n jeg derfor absolut behov for en 100% korrekt procedureinformation omkring  \r\n\r\n alle  \r\n\r\n evt. tvivlsspørgsmål! Såfremt skæbnen pludselig forlanger min tilstedeværelse  \r\n\r\n i Indien, vil det være fatalt hvis noget går galt! Kommunikation til/fra  \r\n\r\n Indien  \r\n\r\n er  \r\n\r\n<I>  \r\n\r\n ubeskrivelig  \r\n\r\n</I>  \r\n\r\n upålidelig, intet  \r\n\r\n mindre!  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 15. oktober 1995 skrev A  \r\n\r\n til Udlændingestyrelsen at han gik ud fra at det ikke var nødvendigt at B  \r\n\r\n selv  \r\n\r\n underskrev visumansøgningen. A gik ud fra at det var tilstrækkeligt at B  \r\n\r\n først  \r\n\r\n mødte op på ambassaden i New Delhi når hendes visum var klar til udlevering  \r\n\r\n således at hun kunne rejse direkte derfra til Danmark. A skrev bl.a. at B på  \r\n\r\n den måde slap for at rejse med lokalfly/bus den lange vej til New Delhi og  \r\n\r\n risikere at blive afvist ved skranken som hun var blevet ved  \r\n\r\n Madras-repræsentationen, hvor hun ikke kunne få udleveret et  \r\n\r\n visumansøgningsskema.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det var oplyst at ambassaden  \r\n\r\n i New Delhi var beliggende cirka  \r\n\r\n 2.500  \r\n\r\n km  \r\n\r\n fra ansøgerens hjem (notits af 16. oktober 1995 fra  \r\n\r\n Indenrigsministeriets Juridiske Afdeling).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 17. oktober 1995 var C  \r\n\r\n til møde i Udlændingestyrelsen med to repræsentanter fra styrelsen. I et  \r\n\r\n notat  \r\n\r\n af samme dato er bl.a. refereret følgende fra mødet:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (C) oplyste, at hans  \r\n\r\n forlovede var blevet afvist på ksl. i Madras, og undertegnede lovede at  \r\n\r\n undersøge, hvad der var passeret.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ansøgningen var nu indgivet  \r\n\r\n via New Delhi og undertegnede aftalte med (C), at han ringede mandag den  \r\n\r\n 23.10.  \r\n\r\n med henblik på at få oplyst, om ansøgningen var modtaget.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (C) blev gjort bekendt med,  \r\n\r\n at Styrelsen havde en ekspeditionstid på ca. 1 måned.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 18. oktober 1995 skrev A  \r\n\r\n til ministeriet at det fortsat var uklart om B's underskrift var nødvendig,  \r\n\r\n når  \r\n\r\n C var hendes partsrepræsentant.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev af 19. oktober 1995  \r\n\r\n til Udlændingestyrelsen bad A om at styrelsen og Indenrigsministeriet tog  \r\n\r\n stilling til spørgsmålet om hvorvidt B's underskrift på visumansøgningen var  \r\n\r\n nødvendig. A skrev at det var meget besværligt af sende telefax til Indien,  \r\n\r\n og  \r\n\r\n at B ved en tidligere lejlighed var blevet afvist ved en henvendelse på  \r\n\r\n ambassaden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som jeg har forstået sagen,  \r\n\r\n underskrev B herefter visumansøgningen som blev sendt via telefax til  \r\n\r\n ambassaden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 20. oktober 1995 sendte  \r\n\r\n den danske ambassade i New Delhi ansøgningen til behandling i  \r\n\r\n Udlændingestyrelsen. Den 25. oktober 1995 sendte styrelsen en telefax til  \r\n\r\n ambassaden hvoraf det fremgik at styrelsen bemyndigede ambassaden til at  \r\n\r\n udstede visum for tre måneders ophold.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 30. oktober og den 14.  \r\n\r\n november 1995 skrev A til Indenrigsministeriet at han ikke havde fået svar på  \r\n\r\n spørgsmålet om, hvorvidt en fuldmagt bevirkede at C kunne ansøge om visum på  \r\n\r\n sin kærestes vegne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 29. november 1995 afgav  \r\n\r\n Udlændingestyrelsen en udtalelse i anledning af klagen over styrelsen. I  \r\n\r\n udtalelsen var bl.a. anført følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere fremgår det af  \r\n\r\n forvaltningslovens § 8, stk. 1, at den, der er part i en sag, på ethvert  \r\n\r\n tidspunkt af sagens behandling kan lade sig repræsentere eller bistå af  \r\n\r\n andre.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den person, der er part i en  \r\n\r\n sag, hvori der er eller vil blive truffet afgørelse af en  \r\n\r\n forvaltningsmyndighed, kan således vælge at lade sig repræsentere eller bistå  \r\n\r\n af andre.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For så vidt angår spørgsmålet  \r\n\r\n om, hvorvidt (C) på vegne af den indiske statsborger kunne indgive en  \r\n\r\n visumansøgning, blev (A) af kontorets chef vejledt om, at en visumansøgning  \r\n\r\n skal underskrives af ansøgeren selv, samt at ansøgeren senest ved afhentelse  \r\n\r\n af  \r\n\r\n visum skal møde personligt på repræsentationen og fremvise pas.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Videre skal det bemærkes, at  \r\n\r\n ansøgningen, som var baggrund for de gentagne henvendelser til styrelsen, er  \r\n\r\n modtaget pr. telefax den 20.10.95 fra den danske ambassade i New Delhi, og at  \r\n\r\n styrelsen pr. telefax den 25.10.1995 bemyndigede ambassaden til at udstede  \r\n\r\n visum gyldigt i 3 måneder til ansøgeren på betingelse af nationalitetspas  \r\n\r\n gyldigt 2 måneder ud over tilladelsen samt returbillet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Styrelsen finder således, at  \r\n\r\n man i fuldt tilstrækkeligt omfang har opfyldt sin vejledningspligt over for  \r\n\r\n klagerne. Endvidere har styrelsen efter ansøgningens modtagelse betragtet  \r\n\r\n klagerne som ansøgerens repræsentanter efter Forvaltningslovens § 8.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 14. december 1995  \r\n\r\n forelagde Indenrigsministeriet Udlændingestyrelsens udtalelse af 29. november  \r\n\r\n 1995 for A, og den 19. december 1995 fremsatte A sine kommentarer til  \r\n\r\n udtalelsen. A skrev bl.a. at Udlændingestyrelsen havde undladt at tage  \r\n\r\n stilling  \r\n\r\n til det centrale spørgsmål om rækkevidden af forvaltningslovens § 8.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 31. januar 1996 traf Indenrigsministeriet  \r\n\r\n afgørelse i sagen. Ministeriet skrev bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere fremgår det af  \r\n\r\n forvaltningslovens § 8, stk. 1, at den, der er part i en sag, på ethvert  \r\n\r\n tidspunkt af sagens behandling kan lade sig repræsentere eller bistå af  \r\n\r\n andre.  \r\n\r\n Myndigheden kan dog kræve, at parten medvirker personligt, når det er af  \r\n\r\n betydning for sagens afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den person, der er part i en  \r\n\r\n sag, hvor der er eller vil blive truffet afgørelse af en  \r\n\r\n forvaltningsmyndighed,  \r\n\r\n kan således vælge at lade sig repræsentere eller bistå af andre.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Spørgsmålet om en ansøger  \r\n\r\n egenhændigt skal underskrive en visumansøgning, er ikke nærmere behandlet i  \r\n\r\n udlændingeloven eller udlændingebekendtgørelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af den forvaltningsretlige  \r\n\r\n litteratur fremgår det, at reglerne om partsrepræsentation ikke gælder i  \r\n\r\n tilfælde, hvor partens personlige medvirken på grund af sagens karakter i  \r\n\r\n øvrigt er af betydning. Den, der er part i en forvaltningssag, skal i sådanne  \r\n\r\n tilfælde fortsat medvirke personligt ved sagens oplysning og behandling, hvis  \r\n\r\n myndigheden finder det påkrævet, jf. 'Forvaltningsloven' med kommentarer af  \r\n\r\n John Vogter, s. 132, og 'Forvaltningsret' af Gammeltoft-Hansen m.fl. s. 352.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Udlændingemyndigheder skal  \r\n\r\n således på den ene side, i det omfang det er forsvarligt, respektere den  \r\n\r\n pågældendes ønske om repræsentation, men der må på den anden side kunne  \r\n\r\n kræves  \r\n\r\n personlig medvirken, hvis det er nødvendigt af hensyn til sagens oplysning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ansøgerens underskrift  \r\n\r\n bekræftiger ansøgerens konkrete interesse i netop denne visumansøgning,  \r\n\r\n hvilket  \r\n\r\n Indenrigsministeriet finder nødvendigt både ud fra et kontrolhensyn, og et  \r\n\r\n ressourcehensyn, således at der ikke skal behandles hypotetiske ansøgninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indenrigsministeriet finder  \r\n\r\n herefter, at der som udgangspunkt bør stilles krav om, at visumansøgninger  \r\n\r\n underskrives egenhændigt, idet det må anses for nødvendigt af hensyn til  \r\n\r\n sagens  \r\n\r\n oplysning, jf. forvaltningslovens § 8, stk. 1, 2. pkt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dette udgangspunkt er dog  \r\n\r\n ikke ufravigeligt. Såfremt der i en konkret sag er sikre holdepunkter for  \r\n\r\n ansøgerens interesse i ansøgningen og for rigtigheden af de afgivne  \r\n\r\n oplysninger, samt at indhentelse af ansøgerens underskrift vil være næsten  \r\n\r\n umuligt  \r\n\r\n eller betyde en væsentlig forsinkelse af sagsbehandlingen, bør der efter en  \r\n\r\n konkret vurdering ikke kræves, at den pågældende underskriver  \r\n\r\n visumansøgningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indenrigsministeriet finder  \r\n\r\n ikke, at der i den konkrete sag er sådanne omstændigheder, der gør, at  \r\n\r\n Udlændingestyrelsen ikke burde have krævet en underskrift fra den pågældende  \r\n\r\n på  \r\n\r\n visumansøgningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den anledning skal man  \r\n\r\n meddele, at Indenrigsministeriet efter en gennemgang af sagen ikke finder  \r\n\r\n grundlag for at kritisere Udlændingestyrelsens sagsbehandling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indenrigsministeriet kan i  \r\n\r\n øvrigt henholde sig til den begrundelse, som Udlændingestyrelsen har anført i  \r\n\r\n sin udtalelse af 29. november  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1995.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sin klage til mig har A  \r\n\r\n oplyst at B boede langt fra ambassaden og lige så godt kunne have risikeret  \r\n\r\n at  \r\n\r\n det ikke havde været muligt at telefaxe ansøgningsskemaet frem og tilbage til  \r\n\r\n underskrift hos hende. A fastholdt derfor sit synspunkt om at  \r\n\r\n partsrepræsentantens  \r\n\r\n underskrift i et tilfælde som det foreliggende måtte være tilstrækkelig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Udlændingestyrelsen og  \r\n\r\n Indenrigsministeriet henholdt sig den 18. marts og den 19. april 1996 til de  \r\n\r\n trufne afgørelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 10. maj 1996 bad jeg  \r\n\r\n Udlændingestyrelsen og Indenrigsministeriet om supplerende udtalelser. I mit  \r\n\r\n brev til ministeriet skrev jeg bl.a.:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den konkrete sag foreligger  \r\n\r\n en fuldmagt fra (B) til at (C) kunne repræsentere hende i forhold til de  \r\n\r\n danske  \r\n\r\n udlændingemyndigheder. Sagen rummer ikke oplysninger om at myndighederne har  \r\n\r\n været i tvivl om rigtigheden af repræsentationsforholdet. Myndighederne har  \r\n\r\n alligevel fundet at hensynet til sagens oplysning som udgangspunkt måtte føre  \r\n\r\n til et krav om partens personlige underskrift på en visumansøgning.  \r\n\r\n Myndighederne  \r\n\r\n har herved navnlig henvist til kontrol- og ressourcehensyn således at der  \r\n\r\n ikke  \r\n\r\n behandles hypotetiske ansøgninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg beder om at myndighederne  \r\n\r\n oplyser hvorfor partens personlige underskrift på en visumansøgning som  \r\n\r\n udgangspunkt alligevel anses for en nødvendig dokumentation for partens  \r\n\r\n konkrete interesse, selv om der foreligger et repræsentationsforhold. I  \r\n\r\n forlængelse  \r\n\r\n heraf beder jeg om at myndighederne udtaler sig om arten af de kontrol- og  \r\n\r\n ressourcehensyn der kan begrunde at myndighederne stiller krav om at  \r\n\r\n visumansøgninger  \r\n\r\n underskrives af parten selv. Endelig beder jeg om at myndighederne oplyser  \r\n\r\n hvorfor selv de repræsentationsforhold der giver 'sikre holdepunkter for  \r\n\r\n ansøgerens interesse i ansøgningen og for rigtigheden af de afgivne  \r\n\r\n oplysninger',  \r\n\r\n alene - og kun efter en konkret vurdering - kan anerkendes hvis indhentelse  \r\n\r\n af ansøgerens underskrift vil være næsten umulig eller forbundet med en  \r\n\r\n væsentlig forsinkelse af sagsbehandlingen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den anledning udtalte  \r\n\r\n Udlændingestyrelsen følgende den 6. august 1996:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Udlændingestyrelsen kan  \r\n\r\n videre til det af Folketingets Ombudsmand i brev af 10.05.1996 anførte  \r\n\r\n bemærke,  \r\n\r\n at man finder, at kravet om, at visumansøgninger underskrives af parten selv,  \r\n\r\n må være en forudsætning for at gøre strafansvar gældende efter  \r\n\r\n udlændingelovens §§ 59-60 samt for at anvende reglerne om svig, jf. f.eks.  \r\n\r\n udlændingelovens § 19, stk. 3, idet det hermed kan dokumenteres, at ansøgeren  \r\n\r\n har været bekendt med de afgivne oplysninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det bemærkes endvidere, at  \r\n\r\n ansøgeren ved sin underskrift erklærer, at de angivne oplysninger er rigtige  \r\n\r\n samt giver samtykke til, at bl.a. oplysninger om ansøgerens private forhold  \r\n\r\n kan  \r\n\r\n indhentes fra danske og udenlandske myndigheder.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Samtykkeerklæringen har  \r\n\r\n følgende ordlyd: 'Jeg erklærer hermed under strafansvar efter straffelovens §  \r\n\r\n 163, at ovennævnte oplysninger er sande og fuldstændige. Jeg giver samtidig  \r\n\r\n samtykke til, at der til brug for behandlingen af min ansøgning indhentes  \r\n\r\n oplysninger om mine rent private forhold, herunder oplysninger om eventuelle  \r\n\r\n tidligere straffesager og familiemæssige tilhørsforhold, fra danske og  \r\n\r\n udenlandske  \r\n\r\n myndigheder, herunder politimyndigheder.'  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Udlændingestyrelsen finder,  \r\n\r\n at såvel samtykkeerklæringen som erklæringen om oplysningernes rigtighed  \r\n\r\n forudsætter, at ansøgeren selv skriver under.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ligeledes indebærer kravet om  \r\n\r\n egenhændig underskrift, at risikoen for forflygtigelse af strafansvar efter  \r\n\r\n straffelovens § 163 udebliver.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Udlændingestyrelsen kan  \r\n\r\n videre oplyse, at de her nævnte forhold også er afgørende for, at det som  \r\n\r\n anført i Indenrigsministeriets brev af 31.1 1996 kun er i ganske særlige  \r\n\r\n tilfælde, man kan fravige kravet om personlig underskrift på ansøgningen. I  \r\n\r\n praksis vil det oftest forekomme i forbindelse med nødvisering for deltagelse  \r\n\r\n i  \r\n\r\n kulturelle eller videnskabelige arrangementer eller forretningsbesøg, hvor  \r\n\r\n der  \r\n\r\n ikke foreligger tvivl om oplysningernes rigtighed, og hvor der er opstået  \r\n\r\n tidsmæssige problemer således, at formålet med ansøgningen ville forspildes  \r\n\r\n hvis den skulle indgives og underskrives på sædvanlig måde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 30. oktober 1996 meddelte  \r\n\r\n Indenrigsministeriet at ministeriet kunne henholde sig til den trufne  \r\n\r\n afgørelse  \r\n\r\n og til Udlændingestyrelsens udtalelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A havde ingen kommentarer til  \r\n\r\n myndighedernes udtalelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<A name=\"Oversigt2\"> </A>  \r\n\r\n<A name=\"Oversigt1\"> <B> Ombudsmandens udtalelse </B> </A>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Udgangspunktet efter forvaltningslovens § 8, stk. 1, 1. punktum, er at  \r\n\r\n en part på ethvert tidspunkt af sagens behandling kan vælge at lade sig  \r\n\r\n repræsentere eller bistå af andre. Hvis det er af betydning for sagens  \r\n\r\n afgørelse, kan myndigheden dog kræve at parten medvirker personligt, jf. § 8,  \r\n\r\n stk. 1, 2. punktum.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvis partens interesse i at kunne lade sig repræsentere eller bistå af andre  \r\n\r\n findes at burde vige for væsentlige offentlige eller private interesser,  \r\n\r\n gælder reglen om ret for parten til at lade sig repræsentere ikke, jf.  \r\n\r\n forvaltningslovens § 8, stk. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den myndighed der behandler sagen, kan stille krav om at partsrepræsentanten  \r\n\r\n fremlægger dokumentation for repræsentationsforholdet f.eks. ved en fuldmagt  \r\n\r\n fra parten, jf. John Vogter, Forvaltningsloven med kommentarer (1992), s.  \r\n\r\n 131, og Jon Andersen mfl., Forvaltningsret (1994), s. 352. Nægtelse af at  \r\n\r\n lade en person blive repræsenteret forudsætter en konkret afvejning af på den  \r\n\r\n ene side partens interesse i at få bistand og på den anden de modstående  \r\n\r\n hensyn. Det må kræves at de modstående hensyn er forholdsvis tungtvejende,  \r\n\r\n jf. Jon Andersen mfl., Forvaltningsret (1994), s. 352.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indenrigsministeriet har oplyst at der ikke i udlændingelovgivningen er  \r\n\r\n fastsat regler om at en visumansøger egenhændigt skal underskrive  \r\n\r\n ansøgningsskemaet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg forstår myndighedernes udtalelser således at ministeriet og styrelsen  \r\n\r\n mener at hovedreglen i forvaltningslovens § 8, stk. 1, 1. punktum, normalt må  \r\n\r\n fraviges i visumsager, idet ansøgerens egenhændige underskrift er nødvendig.  \r\n\r\n Myndighederne har henvist til 1) ressourcehensyn, 2) risikoen for  \r\n\r\n forflygtigelse af straffeansvar, 3) reglerne om svig, jf. herved eksempelvis  \r\n\r\n udlændingelovens § 19, stk. 3, og 4) samtykke nødvendigt for at indhente  \r\n\r\n fortrolige oplysninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der har ikke under sagens behandling været rejst tvivl om rigtigheden af  \r\n\r\n repræsentationsforholdet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad 1) ressourcehensyn  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indenrigsministeriet har i afgørelsen af 31. januar 1996 anført at  \r\n\r\n visumansøgerens underskrift bekræfter  \r\n\r\n ansøgerens konkrete interesse i netop denne visumansøgning, hvilket  \r\n\r\n ministeriet bl.a. finder nødvendigt ud fra et ressourcehensyn således at der  \r\n\r\n ikke skal behandles hypotetiske ansøgninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I mit brev af 10. maj 1996  \r\n\r\n bad jeg Udlændingestyrelsen og Indenrigsministeriet om at udtale sig om arten  \r\n\r\n af de ressourcehensyn der kunne begrunde at myndighederne stillede krav om at  \r\n\r\n visumansøgningen skulle underskrives af parten selv. Hverken  \r\n\r\n Udlændingestyrelsen eller Indenrigsministeriet har nærmere redegjort herfor.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I denne sag - hvor  \r\n\r\n udfærdigelsen af den skriftlige fuldmagt vel må anses som udtryk for en  \r\n\r\n konkret  \r\n\r\n interesse i det ansøgte - mener jeg ikke at det over for mig er godtgjort at  \r\n\r\n hensynet til myndighedernes ressourceforbrug kan begrunde at  \r\n\r\n partsrepræsentation  \r\n\r\n kan nægtes i medfør af forvaltningslovens § 8.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad 2) risiko for forflygtigelse af straffeansvar  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I de tilfælde hvor  \r\n\r\n myndighederne nærer en begrundet mistanke om at de oplysninger som en  \r\n\r\n partsrepræsentant afgiver, ikke er korrekte, kan myndighederne naturligvis  \r\n\r\n bede  \r\n\r\n parten om at medvirke personligt, jf. forvaltningslovens § 8, stk. 1, 2.  \r\n\r\n punktum. I sagens akter er der ikke oplysninger der tyder på at myndighederne  \r\n\r\n har haft en sådan mistanke.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg mener ikke at risikoen  \r\n\r\n for forflygtigelse af straffeansvar er et hensyn der generelt kan begrunde at  \r\n\r\n myndighederne - som en forudsætning for at  \r\n\r\n<I>  \r\n\r\n påbegynde  \r\n\r\n</I>  \r\n\r\n en realitetsbehandling af visumansøgningen - kan kræve (B)'s egenhændige  \r\n\r\n underskrift  \r\n\r\n på ansøgningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg skal i den forbindelse  \r\n\r\n tilføje at det under hele sagen har været uomtvisteligt at (B) skulle møde  \r\n\r\n personligt op på ambassaden i forbindelse med udleveringen af visummet, idet  \r\n\r\n hun skulle legitimere sig. Hvis myndighederne finder ansøgerens egenhændige  \r\n\r\n underskrift nødvendig, ville det i den forbindelse have været muligt at bede  \r\n\r\n hende om - inden udleveringen af visummet - at underskrive en erklæring om at  \r\n\r\n de af partsrepræsentanten afgivne oplysninger var korrekte.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad 3) reglerne om svig, jf. herved eksempelvis udlændingelovens § 19,  \r\n\r\n stk. 3  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg mener heller ikke at risikoen  \r\n\r\n for ikke at kunne bringe udlændingelovens regler om svig (udlændingelovens §  \r\n\r\n 19, stk. 3) i anvendelse kan føre til at myndigheden som en forudsætning for  \r\n\r\n at  \r\n\r\n<I>  \r\n\r\n påbegynde  \r\n\r\n</I>  \r\n\r\n en realitetsbehandling  \r\n\r\n af visumansøgningen kan kræve (B)'s egenhændige underskrift på ansøgningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg henviser til det jeg har  \r\n\r\n anført under pkt. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Ad 4) samtykke nødvendigt for at indhente fortrolige oplysninger  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Myndighederne har anført at  \r\n\r\n det er nødvendigt med ansøgerens samtykke, således at myndighederne kan  \r\n\r\n indhente de fortrolige oplysninger der er nødvendige for at behandle  \r\n\r\n visumansøgningen. Jeg er enig i at myndighederne skal sikre at der foreligger  \r\n\r\n det fornødne samtykke til at der om nødvendigt kan indhentes fortrolige  \r\n\r\n oplysninger om ansøgeren.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om (C) kunne give et sådant samtykke,  \r\n\r\n bygger på en vurdering af repræsentationsforholdet, herunder en fortolkning  \r\n\r\n af  \r\n\r\n fuldmagten, jf. John Vogter, Forvaltningsloven med kommentarer (1992), s.  \r\n\r\n 130.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Er omfanget af et  \r\n\r\n partsrepræsentationsforhold ikke angivet præcist, må myndigheden normalt  \r\n\r\n kunne  \r\n\r\n gå ud fra at repræsentanten varetager alle partens interesser i sagen. Er  \r\n\r\n myndigheden i tvivl med hensyn til repræsentationsomfanget, må myndigheden  \r\n\r\n tage initiativ til at få spørgsmålet afklaret, jf. Jon Andersen mfl.,  \r\n\r\n Forvaltningsret (1994), s. 351.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er således min opfattelse  \r\n\r\n at myndighederne ikke generelt - under hensyn til at ansøgeren skal give  \r\n\r\n samtykke til indhentelse af fortrolige oplysninger - kan kræve ansøgerens  \r\n\r\n egenhændige underskrift på ansøgningen. Det forudsætter at myndighederne ud  \r\n\r\n fra en konkret vurdering finder at fuldmagten ikke omfatter et sådant  \r\n\r\n samtykke.  \r\n\r\n I (B)'s sag kan jeg ikke lægge til grund at myndighederne har foretaget en  \r\n\r\n sådan vurdering.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg finder det på den  \r\n\r\n baggrund beklageligt at Udlændingestyrelsen og Indenrigsministeriet krævede  \r\n\r\n (B)'s egenhændige underskrift som en forudsætning for at påbegynde  \r\n\r\n behandlingen  \r\n\r\n af visumansøgningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort  \r\n\r\n Udlændingestyrelsen og Indenrigsministeriet bekendt med min opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg foretager mig herefter  \r\n\r\n ikke mere i sagen.&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/03/2003"
        },
        {
            "displayName": "Accession",
            "displayValue": "O19970014170"
        },
        {
            "displayName": "Entydig dokumentidentifikation",
            "displayValue": "AX003304"
        },
        {
            "displayName": "Dato for førstegangsindlæggelse",
            "displayValue": "03/03/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "141"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Integrationsministeriet"
        },
        {
            "displayName": "Underskriftdato",
            "displayValue": "01/01/1997"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Partsrepræsentation",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Partsmedvirken"
            ]
        },
        {
            "tag": "Udlændinge",
            "parents": [
                "Forvaltningsret",
                "Enkelte forvaltningsområder",
                "Andre forvaltningsområder"
            ]
        }
    ],
    "hasFobTags": true
}