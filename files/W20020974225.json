{
    "id": 155954,
    "title": "Ankestyrelsens principafgørelse U-16-02 om klageregler - genvurdering - forvaltningsret - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9742 af 06/09/2002",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-16-02 om klageregler - genvurdering - forvaltningsret - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fandt, at Arbejdsskadestyrelsen som led i den fra 1. juli 2001 gældende genvurderingsordning ikke havde haft adgang til at genoptage spørgsmålet om tab af erhvervsevne, og dermed undlade at oversende denne del af den påklagede afgørelse til behandling i Ankestyrelsen.</p>\r\n   <p class=\"TekstGenerel\">Sikrede var i forbindelse med klagen fremkommet med oplysninger om hans erhvervsmæssige situation, der vedrørte tiden efter Arbejdsskadestyrelsens afgørelse.</p>\r\n   <p class=\"TekstGenerel\">Da den påklagede afgørelse ikke indeholdt retlige eller faktiske fejl, skulle spørgsmålet om erstatning for tab af erhvervsevne derfor sendes til Ankestyrelsen til behandling som klagesag.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 55, stk. 7</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sikrede havde i november 1999 været udsat for et rygtraume. Ved afgørelse af 10. juli 2001 fandt Arbejdsskadestyrelsen, at sikredes mén som følge af skaden var mindre end 5%, og at hans tab af erhvervsevne var nedsat med mindre end 15%.</p>\r\n<p>I brev af 11. juli 2001 blev afgørelsen påklaget af sikrede. I forbindelse med klagen anførte han blandt andet, at han var ophørt med sit hidtidige arbejde som chauffør, og at han nu var indstillet til et fleksjob.</p>\r\n<p>I brev af 27. juli 2001 meddelte Arbejdsskadestyrelsen, at spørgsmålet om tab af erhvervsevne var genoptaget, da der var kommet nye væsentlige oplysninger vedrørende de fremtidige erhvervsmæssige forhold. Der blev i brevet henvist til klagen af 11. juli 2001.</p>\r\n<p>I brev af 7. august 2001 oversendte Arbejdsskadestyrelsen herefter alene spørgsmålet om godtgørelse for varigt mén til behandling i Ankestyrelsen. Det blev oplyst i oversendelsesbrevet, at Arbejdsskadestyrelsen på baggrund af væsentligt nye oplysninger i klagen havde genoptaget sagen om tab af erhvervsevne.</p>\r\n<p>Den 31. oktober 2001 oplyste Arbejdsskadestyrelsen, at spørgsmålet om tab af erhvervsevne var genoptaget, og at Arbejdsskadestyrelsen kun anså spørgsmålet om godtgørelse for varigt mén for påklaget til Ankestyrelsen.</p>\r\n<p>Sagen blev behandlet i principielt møde med henblik på afklaring af omfanget af Arbejdsskadestyrelsens pligt til genvurdering i henhold til reglerne i lovens § 55, stk. 7 ( som er ændret ved lov nr. 488 af 7. juni 2001. )</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at Arbejdsskadestyrelsen ikke havde haft adgang til at genoptage spørgsmålet om tab af erhvervsevne, og dermed undlade at oversende denne del af den påklagede afgørelse til behandling i Ankestyrelsen efter bekendtgørelsens § 4.</p>\r\n<p>Ankestyrelsen vurderede, at den påklagede afgørelse ikke indeholdt retlige eller faktiske fejl.</p>\r\n<p>Arbejdsskadestyrelsen kunne derfor ikke genoptage sagen om tab af erhvervsevne som led i genvurderingen. Sagen skulle behandles i Ankestyrelsen, som tog stilling til, om den oprindelige afgørelse var korrekt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20020974225"
        },
        {
            "displayName": "Entydig dokumentidentifikation",
            "displayValue": "BS008748"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9742"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "06/09/2002"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1006030-01"
        },
        {
            "displayName": "Stikord",
            "displayValue": "U-16-02"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}