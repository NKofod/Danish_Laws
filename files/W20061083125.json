{
    "id": 154007,
    "title": "Ankestyrelsens principafgørelse A-6-06 om personkredsen - ressourceprofil - tidligere berettiget - berettiget forventning - ikke opretholde - revalidering",
    "documentTypeId": "240",
    "isSagsforlobPeriodValid": true,
    "shortName": "KEN nr 10831 af 31/03/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-6-06 om personkredsen - ressourceprofil - tidligere berettiget - berettiget forventning - ikke opretholde - revalidering</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ikke grundlag for at opretholde en tidligere bevilling af revalideringsstøtte til en kvinde, som ikke havde begrænsninger i erhvervsevnen.</p>\r\n   <p class=\"TekstGenerel\">Ankestyrelsen lagde vægt på, at kvinden ikke havde påbegyndt den bevilgede uddannelse, og at hun havde modtagetkontanthjælp.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 1009 af 24. oktober 2005 - § 46</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>I 2002 blev en kvinde godkendt som revalidend til den 4-årige frisøruddannelse.</p>\r\n<p>Hun forsøgte derefter forgæves at få en praktikplads hos en frisør og modtog økonomisk støtte i form af kontanthjælp.</p>\r\n<p>I forbindelse med en klagesag om størrelsen af revalideringsydelsen under praktikophold og ansøgning om godkendelse til den 1-årige frisøruddannelse hjemviste nævnet sagen til kommunen, der skulle tage stilling til disse spørgsmål efter udarbejdelse af en ressourceprofil.</p>\r\n<p>På grundlag af den udarbejdede ressourceprofil traf kommunen afgørelse om, at kvinden ikke havde begrænsninger i arbejdsevnen i en sådan grad, at det berettigede til revalidering.</p>\r\n<p>Kvinden klagede, og nævnet hjemviste sagen til kommunen, idet kommunen tidligere havde fundet kvinden revalideringsberettiget og havde udarbejdet en jobplan. Det var nævnets opfattelse, at hun fortsat var omfattet af personkredsen for aktivlovens § 46 i kraft af den eksisterende jobplan.</p>\r\n<p>Kommunen klagede over afgørelsen og anførte, at det var i strid med formålet med indførelse af ressourceprofilen at lægge en 21/2 år gammel afgørelse til grund uanset sagens nye oplysninger.</p>\r\n<p>Sagen blev behandlet i principielt møde med henblik på afklaring af om en tidligere bevilling af støtte til revalidering i 2002 kunne ændres efter udarbejdelse af ressourceprofil i 2005.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kvinden ikke var omfattet af personkredsen for aktivlovens § 46, og at hun ikke havde begrænsninger i erhvervsevnen, der berettigede til revalideringsstøtte.</p>\r\n<p>Ankestyrelsen lagde herved vægt på, at det fremgik af ressourceprofilen, at hun ikke havde begrænsninger i erhvervsevnen i relation til at påtage sig ufaglært arbejde.</p>\r\n<p>Ankestyrelsen var opmærksom på, at kommunen i 2002 traf afgørelse om, at hun var revalideringsberettiget, og at nævnet lagde til grund, at hun var revalideringsberettiget til den 4-årige frisøruddannelse.</p>\r\n<p>Hun havde derved fået en berettiget forventning om, at hun kunne få revalideringsstøtte til den 4-årige frisøruddannelse.</p>\r\n<p>Ankestyrelsen fandt imidlertid ikke, at hun havde indrettet sig i tillid hertil, idet hun ikke var startet på frisøruddannelsen, da hun ikke havde kunnet få en praktikplads, og idet hun havde fået økonomisk støtte i form af kontanthjælp.</p>\r\n<p>Ankestyrelsen fandt således ikke, at der var tilstrækkeligt grundlag for at opretholde en afgørelse, som hun ikke var berettiget til.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 18. juni 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20061083125"
        },
        {
            "displayName": "Entydig dokumentidentifikation",
            "displayValue": "BS006806"
        },
        {
            "displayName": "Dato for indlæggelse",
            "displayValue": "19/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10831"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "31/03/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000680-05"
        },
        {
            "displayName": "Stikord",
            "displayValue": "A-6-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}