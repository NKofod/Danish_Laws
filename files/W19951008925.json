{
    "id": 40356,
    "title": "Stiftelse af anpartsselskab kunne ikke registreres, da en del af indskudskapitalen var tegnet af andre end stifteren, og da indskudskapitalen ikke var fuldt indbetalt. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10089 af 18/09/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Stiftelse af anpartsselskab kunne ikke registreres, da en del af  \r\n\r\n indskudskapitalen var tegnet af andre end stifteren, og da indskudskapitalen  \r\n\r\n ikke var fuldt indbetalt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Stiftelse af anpartsselskab kunne ikke  \r\n\r\n registreres, da en del af indskudskapitalen var tegnet af andre end  \r\n\r\n stifteren, og da indskudskapitalen ikke var fuldt indbetalt. </H1>  \r\n\r\n<P></P>  \r\n\r\n<BR>  \r\n\r\n<P>A har i skrivelse af 13. februar 1995 på vegne K ApS under stiftelse  \r\n\r\n klaget over, at Erhvervs- og Selskabsstyrelsen ved skrivelse af 7. februar  \r\n\r\n 1995 (j.nr. 95-4.418) afviste at registrere selskabet i Erhvervs- og  \r\n\r\n Selskabsstyrelsens register for anpartsselskaber med henvisning til, at  \r\n\r\n indskudskapitalen ikke som krævet i § 3, stk. 1, i lov om anpartsselskaber  \r\n\r\n udelukkende er tegnet af stifteren, og at den ikke, som krævet i samme lovs §  \r\n\r\n 6, stk. 2, er fuldt indbetalt til selskabet. </P>  \r\n\r\n<P> <B>Sagens omstændigheder:</B>  </P>  \r\n\r\n<P>Den 12. januar 1995 anmeldte klageren A det nystiftede selskab K Aps til  \r\n\r\n registrering i Erhvervs- og Selskabsstyrelsens register for anpartsselskaber.  \r\n\r\n Selskabets formål er ifølge vedtægternes § 3 at drive bedemandsforretning og  \r\n\r\n dermed beslægtet virksomhed. Af vedtægternes § 4 fremgår, at  \r\n\r\n indskudskapitalen udgør 200.000 kr., der i henhold til stiftelsesdokumentet  \r\n\r\n &#187;udbydes til tegning inden for eller uden for stifterens kreds til  \r\n\r\n parikurs&#171;. Som bilag til anmeldelsen var vedlagt kopi af  \r\n\r\n stiftelsesdokument, protokollat for konstituerende generalforsamling,  \r\n\r\n åbningsbalance samt erklæring fra statsautoriseret revisor B om, at 110.000  \r\n\r\n kr. var indbetalt til selskabet. </P>  \r\n\r\n<P>Stiftelsesdokumentet, der alene er underskrevet af A, indledes med: </P>  \r\n\r\n<P>&#187;Underskrevne A........... har dags dato besluttet at stifte et  \r\n\r\n anpartsselskab...&#171;. </P>  \r\n\r\n<P>Af stiftelsesdokumentets side 3 fremgår, at </P>  \r\n\r\n<P>&#187;Anparterne er alle tegnet til pari værdi således: A kr. 188.000  \r\n\r\n hvoraf kr.98.000 er indbetalt: C kr. 10.000 der er indbetalt: D kr. 1000 der  \r\n\r\n er indbetalt: E kr. 1000 der er indbetalt. Restbeløbet skal være indbetalt  \r\n\r\n senest den 31/12 1995&#171;. </P>  \r\n\r\n<P>Tilsvarende oplysninger om indskudskapitalens fordeling blev ifølge  \r\n\r\n protokollatet givet på den konstituerende generalforsamling. I selskabets  \r\n\r\n åbningsbalance er som aktiver anført bankindestående 110.000 kr. og  \r\n\r\n &#187;tilgode vedr. bindende tegnet anpartskapital&#171; 90.000 kr. </P>  \r\n\r\n<P>Ved den påklagede skrivelse af 7. februar 1995 afslog Erhvervs- og  \r\n\r\n Selskabsstyrelsen at registrere selskabet, &#187;da selskabets  \r\n\r\n indskudskapital ikke udelukkende er tegnet af stifteren, jf.  \r\n\r\n anpartsselskabslovens § 3, stk. 1, og da selskabets indskudskapital ikke er  \r\n\r\n fuldt indbetalt til selskabet, jf. anpartsselskabslovens § 6, stk. 2.&#171;  \r\n\r\n</P>  \r\n\r\n<P>I klageskrivelsen har A anført, at det ikke kun er ham, der er stifter,  \r\n\r\n men at der er yderligere 3 stiftere, C, D og E, og at stifterne tilsammen har  \r\n\r\n tegnet hele indskudskapitalen. Når det kun er ham, der har underskrevet  \r\n\r\n stiftelsesdokumentet, er det fordi, han har underskrevet på de øvrige  \r\n\r\n stifteres vegne ved fuldmagt. At et stiftelsesdokument kan underskrives ved  \r\n\r\n fuldmagt, fremgår af kommentaren til anpartsselskabslovens § 3, stk. 1. Som  \r\n\r\n bilag til klagen har klageren vedlagt fuldmagten, der er underskrevet af de 3  \r\n\r\n øvrige stiftere og dateret den 12. januar 1995, samme dag som stiftelsen.  \r\n\r\n Klageren har endvidere anført, at 110.000 kr. af indskudskapitalen er  \r\n\r\n indbetalt, hvilket overstiger lovens grænse på 80.000 kr. Klageren mener  \r\n\r\n derfor, at betingelserne for registrering er opfyldt, og at Erhvervs- og  \r\n\r\n Selskabsstyrelsen har pligt til at registrere selskabet. </P>  \r\n\r\n<P>I en redegørelse for sagen af 2. maj 1995 har Erhvervs- og  \r\n\r\n Selskabsstyrelsen fastholdt afgørelsen og udtalt: </P>  \r\n\r\n<P>&#187;Af det med anmeldelsen indsendte stiftelsesdokument fremgår det med  \r\n\r\n fornøden klarhed, at alene klager var stifter af selskabet. Af  \r\n\r\n stiftelsesdokumentet, side 1, 2. afsnit, og protokollatet, ad.pkt. 1, fremgår  \r\n\r\n det med fornøden klarhed, at en personkreds udover klager tegner en del af  \r\n\r\n indskudskapitalen. </P>  \r\n\r\n<P>Klager gør i sit brev af 13. februar 1995 til Erhvervsankenævnet gældende,  \r\n\r\n at han underskrev stiftelsesdokumentet på samtlige stifteres vegne i henhold  \r\n\r\n til fuldmagt. Styrelsen skal hertil bemærke, at det hverken af  \r\n\r\n stiftelsesdokumentet eller af de øvrige dokumenter fremgår, at andre end  \r\n\r\n klager var stifter af selskabet, og at han underskrev på vegne af samtlige  \r\n\r\n stiftere. Den med klagen vedlagte fuldmagt var ikke indsendt som bilag til  \r\n\r\n anmeldelsen. Den af klageren anførte argumentation om, at fuldmagt kan  \r\n\r\n benyttes til at underskrive på de samlede stifters vegne, ses derfor ikke at  \r\n\r\n kunne influere på sagens afgørelse. </P>  \r\n\r\n<P>Det må derfor lægges til grund ud fra indholdet af anmeldelsen med bilag,  \r\n\r\n at indskudskapitalen ikke udelukkende var tegnet af stifteren, og som følge  \r\n\r\n heraf var betingelsen i anpartsselskabslovens § 3, stk. 1, ikke opfyldt. </P>  \r\n\r\n<P>Af selskabets indskudskapital var alene kr. 110.000 ubestridt indbetalt på  \r\n\r\n anmeldelsestidspunktet. Af stiftelsesdokumentet fremgår at restbeløbet senest  \r\n\r\n skal være indbetalt den 31. december 1995. Betingelserne om indbetaling i  \r\n\r\n anpartsselskabslovens § 6, stk. 2, er således ikke opfyldt. </P>  \r\n\r\n<P>Når klager i sit brev til Erhvervsankenævnet af 13. februar 1995 gør  \r\n\r\n gældende, at indbetaling på kr. 110.000 overstiger lovens grænse på kr.  \r\n\r\n 80.000, må det bero på manglende kendskab til lovens kapitalkrav. &#187; </P>  \r\n\r\n<P>Erhvervs- og Selskabsstyrelsens udtalelse har været forelagt klageren, der  \r\n\r\n ikke har fremsat yderligere bemærkninger i sagen. </P>  \r\n\r\n<P> <B>Ankenævnet udtaler:</B>  </P>  \r\n\r\n<P>Efter anpartsselskabsloven (lovbekendtgørelse nr. 573 af 24. juni 1994) §  \r\n\r\n 1, stk. 3, skal et anpartsselskab have en indskudskapital på mindst 200.000  \r\n\r\n kr. Dette minimumsbeløb blev forhøjet fra 80.000 kr. ved lov nr. 886 af 21.  \r\n\r\n december 1991. Efter anpartsselskabslovens § 6, stk. 2, kan et anpartsselskab  \r\n\r\n ikke registreres, medmindre indskudskapitalen (anparternes pålydende med  \r\n\r\n tillæg af eventuel overkurs) er fuldt indbetalt. Fordringer på stifterne kan  \r\n\r\n efter § 5 a, stk. 2, ikke anvendes som indskud. Det fremgår af anmeldelsen og  \r\n\r\n de medfølgende dokumenter, at kun 110.000 kr. af indskudskapitalen på 200.000  \r\n\r\n kr. var indbetalt. Betingelserne i lovens § 6, stk. 2, var således ikke  \r\n\r\n opfyldt. Ankenævnet kan derfor tiltræde, at Erhvervs- og Selskabstyrelsen af  \r\n\r\n denne grund afslog at registrere selskabet. Efter anpartsselskabslovens § 3,  \r\n\r\n stk. 1, skal indskudskapitalen være tegnet af selskabets stiftere. I  \r\n\r\n stiftelsesoverenskomsten står, at selskabet er stiftet af A alene. Ifølge de  \r\n\r\n dokumenter, der var vedlagt ved anmeldelsen, havde A kun tegnet en del af  \r\n\r\n indskudskapitalen. Den omtalte fuldmagt, hvis indhold strider mod  \r\n\r\n stiftelsesoverenskomstens ordlyd, blev først fremsendt senere. Efter de  \r\n\r\n dokumenter, som forelå ved anmeldelsen, var betingelserne i lovens § 3, stk.  \r\n\r\n 1, således ikke opfyldt. Ankenævnet kan derfor tiltræde, at Erhvervs- og  \r\n\r\n Selskabsstyrelsen også af denne grund afslog at registrere selskabet. </P>  \r\n\r\n<P>Ankenævnet stadfæster herefter den påklagede afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19951008925"
        },
        {
            "displayName": "Entydig dokumentidentifikation",
            "displayValue": "CA008294"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10089"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "18/09/1995"
        },
        {
            "displayName": "Administrerende myndighed",
            "displayValue": "Erhvervsministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "95-16.320"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}