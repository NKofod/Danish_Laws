{
    "id": 155763,
    "title": "Ankestyrelsens principafgørelse S-1-94 om lægeudgifter - forebyggende lægeundersøgelse - livmoderhalskræft - refusion - gruppe 2-sikret",
    "documentTypeId": "240",
    "isSagsforlobPeriodValid": true,
    "shortName": "KEN nr 9262 af 15/03/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse S-1-94 om lægeudgifter - forebyggende lægeundersøgelse - livmoderhalskræft - refusion - gruppe 2-sikret</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ikke hjemmel i sygesikringsloven til refusion af egenandelenaf en lægeregning for en forebyggende celleundersøgelse for livmoder halskræft, som en kvinde i sygesikringsgruppe 2 havde fået foretaget, efter at have modtaget amtets generelle indbydelse til samtlige kvinder i amtet i en bestemt aldersgruppe.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om offentlig sygesikring - lovbekendtgørelse nr. 490 af 21. juli 1986 - § 6, stk. 4</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde i sygesikringsgruppe 2 modtog indbydelse fra amtskommunenom at få foretaget en forebyggende celleundersøgelse for livmoder halskræft. I indbydelsen fik alle kvinder mellem 23 og 59 år, der boede i amtskommunen, hvert 3. år tilbudt denne undersøgelse. Man opfordredes i indbydelsen til at ringe til egen læge og aftale tid. Omkostningsspørgsmålet var ikke omtalt i indbydelsen.</p>\r\n<p>Kvinden fik herefter foretaget den pågældende underlivsundersøgelse hos sin læge og modtog en regning fra denne på 215 kr.</p>\r\n<p>Kvinden havde opfattet indbydelsen fra amtskommunen som en indbydelse til en gratis undersøgelse, omfattende alle kvinder i den pågældende aldersgruppe, uanset om man var gruppe 1- eller gruppe 2-sikret. Hun anførte, at ellers havde indbydelsen ingen mening, da hun til enhver tid kunne henvende sig til sin læge og få foretaget en sådan undersøgelse.</p>\r\n<p>Amtskommunen afslog at refundere lægeregningen med den begrundelse, at indbydelsen skulle betragtes som en sikkerhed for den enkeltekvinde til at huske, at hun skulle sørge for at få foretaget undersøgelsen; det var kun gruppe 1-sikrede, der har ret til gratis lægehjælp hos alment praktiserende læger, mens gruppe 2-sikrede skal afholde en egenbetaling til lægen. I øvrigt fremgik det ikke af indby delsen, at undersøgelsen var gratis. Der henvistes også til, at gruppe 2-sikrede havde valgt at stå frit med hensyn til valg af lægeog speciallæge og derfor måtte påregne en egenbetaling, idet takst fastsættelsen i overenskomsten kun vedrører gruppe 1-sikrede. Denenkelte praktiserende læge stod frit ved fastsættelse af gruppe 2 sikredes egenbetaling, uden at amtskommunen havde indflydelse på det. I øvrigt betaler amtskommunen for gruppe 2-sikrede samme beløb i honorar til lægen som til gruppe 1-sikrede. Herudover afholder amtskommunen et tillæg, som svarer til det beløb, en praktiserende læge modtager i basishonorar for at have en gruppe 1-sikret tilmeldt praksis. Amtskommunens udgift var derfor ens for gruppe 1- og gruppe 2-sikrede. Da indbydelsen havde givet anledning til misforståelser hos gruppe 2-sikrede, ville den blive præciseret ved genoptryk.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Kvinden var ikke berettiget til at få refunderet beløbet, som hun var blevet afkrævet af sin læge, fordi hun var gruppe 2-sikret.</p>\r\n<p>Ankestyrelsen begrundede afgørelsen med, at der efter sygesikrings lovens § 2, stk. 2, jf. § 6, stk. 4 og stk. 5 ydes samme tilskud til gruppe 2-sikrede, som til gruppe 1-sikrede, og at der efter loven ikke er adgang til at yde større tilskud. Hertil kommer, at det ikke af indbydelsen fra amtskommunen fremgik, at undersøgelsen var gratis.</p>\r\n<p>Ankestyrelsen var enig i, at det var uheldigt, at amtskommunens indbydelse kunne misforstås af gruppe 2-sikrede, ligesom det havdeværet ønskeligt, at lægen havde orienteret kvinden om hendes egen betaling som følge af, at hun var gruppe 2-sikret.</p>\r\n<p>Ankestyrelsen tiltrådte således amtskommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19940926225"
        },
        {
            "displayName": "Entydig dokumentidentifikation",
            "displayValue": "BS008557"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9262"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/03/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 13457-93"
        },
        {
            "displayName": "Stikord",
            "displayValue": "S-1-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}