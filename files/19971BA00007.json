{
    "id": 106294,
    "title": "1997 BSF 7   FORSLAG TIL FOLKETINGSBESLUTNING OM REGELFORENKLING GENNEM OBLIGATORISK   BRUG AF ERHVERVSMINISTERIETS TESTPANEL ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 7",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 7 </P>  \r\n\r\n<P></P>  \r\n\r\n<P>Forslag til folketingsbeslutning om regelforenkling gennem obligatorisk  \r\n\r\n brug af Erhvervsministeriets testpanel </P>  \r\n\r\n<P></P>  \r\n\r\n<P>Fremsat af Svend Erik Hovmand (V) Hans Christian Schmidt (V) Niels Jørgen  \r\n\r\n Langkilde (KF) Pernille Sams (KF) </P>  \r\n\r\n<P></P>  \r\n\r\n<P>den 9. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Med henblik på at forenkle den offentlige administration, nedbringe og  \r\n\r\n forenkle regelmængden samt lette de administrative byrder opfordrer  \r\n\r\n Folketinget regeringen til at effektivisere og systematisere brugen af  \r\n\r\n Erhvervsministeriets testpanel ved </P>  \r\n\r\n<P>- at stille testpanelet til rådighed for Folketinget med henblik på at  \r\n\r\n vurdere de administrative konsekvenser af al erhvervsrelevant lovgivning,  \r\n\r\n</P>  \r\n\r\n<P>- at gøre brugen af testpanelet obligatorisk, så alle lovforslag, der har  \r\n\r\n betydning for erhvervslivet, konsekvensvurderes for administrative byrder,  \r\n\r\n inden de fremsættes i Folketinget, og </P>  \r\n\r\n<P>- at forpligte det lovforberedende ministerium til at medtage testpanelets  \r\n\r\n vurderinger i bemærkningerne til lovforslagene og herunder give en vurdering  \r\n\r\n af de administrative byrder for erhvervslivet set i forhold til lovens  \r\n\r\n formål. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Venstre og Det Konservative Folkeparti har sat regelforenkling og  \r\n\r\n afbureaukratisering højt på dagsordenen. I folketingsåret 1996-97 fremsatte  \r\n\r\n Venstre og Det Konservative Folkeparti et fælles beslutningsforslag  \r\n\r\n (beslutningsforslag nr. B 127), hvor regeringen blev pålagt at nedbringe og  \r\n\r\n forenkle regelmængden samt lette de administrative byrder. Nærværende forslag  \r\n\r\n er et led i en række af konkrete beslutningsforslag om regelforenkling og en  \r\n\r\n opfølgning på beslutningsforslaget fra sidste folketingsår. </P>  \r\n\r\n<P>Erhvervsministeriet har i 1996 nedsat et testpanel bestående af 200  \r\n\r\n virksomheder. Testpanelet er tænkt som et værktøj til at indhente information  \r\n\r\n om de administrative byrder for virksomhederne af nye love og andre regler.  \r\n\r\n Virksomhederne i testpanelet besvarer spørgsmål om, hvilke konsekvenser de  \r\n\r\n selv vurderer at love og andre regler vil få for virksomhedens  \r\n\r\n forretningsgange og andre administrative forhold. </P>  \r\n\r\n<P>I folketingsåret 1996-97 har testpanelet vurderet 6 lovforslag, inden de  \r\n\r\n blev fremsat i Folketinget. I folketingsåret 1996-97 blev der i alt fremsat  \r\n\r\n 277 lovforslag. Blandt samtlige 277 fremsatte lovforslag er det op mod hvert  \r\n\r\n femte, der på en eller anden måde har betydning for erhvervslivet. Det kan  \r\n\r\n enten være i form af nye skatter og afgifter, nye administrative byrder eller  \r\n\r\n det forhold, at virksomhederne er nødt til at sætte sig ind i nogle nye  \r\n\r\n regler, fordi betingelserne for deres virke ændres. </P>  \r\n\r\n<P>Testpanelet har desuden vurderet enkelte lovforslag, som først planlægges  \r\n\r\n fremsat i det kommende folketingsår, eller som det er besluttet alligevel  \r\n\r\n ikke at fremsætte. </P>  \r\n\r\n<P>Testpanelet har indtil videre vurderet nye lovforslag fra  \r\n\r\n Arbejdsministeriet, Erhvervsministeriet, Forskningsministeriet,  \r\n\r\n Skatteministeriet og Sundhedsministeriet. Fra den 1. januar 1997 blev  \r\n\r\n panelets arbejdsfelt udvidet med Miljø- og Energiministeriet. Indtil videre  \r\n\r\n har testpanelet ikke vurderet nogen konkrete forslag på det regeltunge miljø-  \r\n\r\n og energiområde, men er kun blevet bedt om en generel vurdering af  \r\n\r\n lovgivningen på området. </P>  \r\n\r\n<P>De deltagende ministerier er ikke forpligtede til at forelægge alle  \r\n\r\n lovforslag for testpanelet. I et svar til Folketinget om brugen af  \r\n\r\n testpanelet formulerer erhvervsministeren det således: &#187;I den  \r\n\r\n forbindelse kan jeg nævne, at de deltagende ministerier ikke har været  \r\n\r\n forpligtet til at forelægge alle lovforslag for Testpanelet, idet  \r\n\r\n ministerierne har kunnet undtage politisk følsomme lovforslag og  \r\n\r\n &#187;hastelovgivning&#171;. Endvidere har ministerierne ikke være forpligtet  \r\n\r\n til at medtage testpanelets evalueringer i lovforslagets bemærkninger. </P>  \r\n\r\n<P>Meget få lovforslag har således været forelagt testpanelet, og det  \r\n\r\n lovforberedende ministerium kan tilsyneladende efter forgodtbefindende  \r\n\r\n afgøre, om et lovforslag skal forelægges for testpanelet, og om testpanelets  \r\n\r\n vurderinger skal med i lovforslaget. Set i det lys må konklusionen være, at  \r\n\r\n testpanelet ikke kan leve op til målsætningen om at være et effektivt redskab  \r\n\r\n til at vurdere de administrative byrder, som ny lovgivning har for  \r\n\r\n virksomhederne. </P>  \r\n\r\n<P>Skal testpanelet fungere effektivt og i overensstemmelse med formålet,  \r\n\r\n forudsætter det, </P>  \r\n\r\n<P>- at testpanelet vurderer virksomhedernes byrder for <I>al</I>  \r\n\r\n  erhvervsrelevant lovgivning fra <I>samtlige</I> ministerier, </P>  \r\n\r\n<P>- at resultatet af testpanelets analyser <I>altid</I> indarbejdes i  \r\n\r\n bemærkningerne til lovforslagene, og </P>  \r\n\r\n<P>- at den minister, som er ansvarlig for lovforslaget, <I>altid</I> skal  \r\n\r\n give sin vurdering af de administrative byrder for erhvervslivet set i  \r\n\r\n forhold til lovens formål. </P>  \r\n\r\n<P>Kun derved kan testpanelet blive et effektivt redskab til at begrænse de  \r\n\r\n administrative byrder for virksomhederne. </P>  \r\n\r\n<P> <I>Skriftligt fremsættelse</I>  </P>  \r\n\r\n<P> <B>Svend Erik Hovmand</B> (V): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om regelforenkling gennem  \r\n\r\n obligatorisk brug af testpanelet.</I>  </P>  \r\n\r\n<P>(Beslutningsforslag nr. B 7). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/10/1997"
        },
        {
            "displayName": "Accession",
            "displayValue": "19971BA00007"
        },
        {
            "displayName": "Entydig dokumentidentifikation",
            "displayValue": "CL007954"
        },
        {
            "displayName": "Dato for førstegangsindlæggelse",
            "displayValue": "09/10/1997"
        },
        {
            "displayName": "Dato for indlæggelse",
            "displayValue": "09/10/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}