{
    "id": 70723,
    "title": "Bekendtgørelse af aftale af 21. oktober 1986 med Sovjetunionen om samarbejde inden for det agroindustrielle kompleks ",
    "documentTypeId": "220",
    "isSagsforlobPeriodValid": false,
    "shortName": "BKI nr 32 af 14/05/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 21. oktober 1986 med  \r\n\r\n Sovjetunionen om samarbejde inden for det agroindustrielle kompleks </H1>  \r\n\r\n<P></P>  \r\n\r\n<BR>  \r\n\r\n<P>Den 21. oktober 1986 undertegnedes i Moskva en aftale mellem Danmark og  \r\n\r\n Sovjetunionen om samarbejde inden for det agroindustrielle kompleks. </P>  \r\n\r\n<P>Aftalens danske tekst har følgende ordlyd: </P>  \r\n\r\n<P>AFTALE </P>  \r\n\r\n<P>mellem Kongeriget Danmarks regering og Unionen af Socialistiske  \r\n\r\n Sovjetrepublikkers regering om samarbejde inden for det agroindustrielle  \r\n\r\n kompleks </P>  \r\n\r\n<P>Kongeriget Danmarks regering og Unionen af Socialistiske  \r\n\r\n Sovjetrepublikkers regering, i det følgende benævnt &#187;parterne&#171;,  \r\n\r\n</P>  \r\n\r\n<P>der tager den betydning i betragtning, som produktionen af levnedsmidler  \r\n\r\n har for folkene i de to lande og for hele menneskeheden, </P>  \r\n\r\n<P>som ønsker at anvende moderne viden og teknologi inden for det  \r\n\r\n agroindustrielle kompleks, </P>  \r\n\r\n<P>som er overbevist om, at samarbejde inden for det agroindustrielle  \r\n\r\n kompleks vil bidrage til en generel styrkelse af relationerne mellem de to  \r\n\r\n lande, </P>  \r\n\r\n<P>og som tager hensyn til principperne og målene nedfældet i </P>  \r\n\r\n<P>Aftalen af 9. oktober 1965 mellem Kongeriget Danmark og Unionen af  \r\n\r\n Socialistiske Sovjetrepublikker angående samarbejde på den videnskabelige  \r\n\r\n landbrugsforsknings område og i </P>  \r\n\r\n<P>Aftalen af 17. juli 1970 mellem Kongeriget Danmark og Unionen af  \r\n\r\n Socialistiske Sovjetrepublikker om økonomisk og teknisk-videnskabeligt  \r\n\r\n samarbejde, </P>  \r\n\r\n<P>er med henblik på en yderligere udvikling af Aftalen om økonomisk,  \r\n\r\n industrielt og teknisk-videnskabeligt samarbejde mellem Kongeriget Danmark og  \r\n\r\n Unionen af Socialistiske Sovjetrepublikker af 28. august 1975, samt af  \r\n\r\n Langtidsprogrammet for udvidelse af det økonomiske og industrielle samarbejde  \r\n\r\n mellem Kongeriget Danmark og Unionen af Socialistiske Sovjetrepublikker af  \r\n\r\n 16. juni 1978 enedes om følgende: </P>  \r\n\r\n<P>Artikel I </P>  \r\n\r\n<P>Parterne vil udvikle og gennemføre samarbejde inden for det  \r\n\r\n agroindustrielle kompleks på grundlag af lighed og gensidig fordel. </P>  \r\n\r\n<P>Artikel II </P>  \r\n\r\n<P>Samarbejdet inden for rammerne af nærværende aftale vil blive gennemført  \r\n\r\n inden for de hovedretningslinier, der er anført i annekset, som er en  \r\n\r\n uadskillelig bestanddel af denne Aftale. </P>  \r\n\r\n<P>Artikel III </P>  \r\n\r\n<P>Samarbejde inden for rammerne af nærværende aftale vil bl.a. blive  \r\n\r\n gennemført under følgende former: </P>  \r\n\r\n<P CLASS=PUNKT> <B>1.</B> Udveksling af forskere, eksperter og praktikanter.  \r\n\r\n 2. Organisering </P>  \r\n\r\n<P>af bilaterale symposier, konferencer og udstillinger. </P>  \r\n\r\n<P CLASS=PUNKT> <B>3.</B> Udveksling af teknisk-videnskabelig information og  \r\n\r\n dokumentation. </P>  \r\n\r\n<P CLASS=PUNKT> <B>4.</B> Udveksling af eksemplarer af udstyr, frø,  \r\n\r\n udplantningsmateriale samt veterinære og kemiske præparater med henblik på  \r\n\r\n afprøvning. </P>  \r\n\r\n<P CLASS=PUNKT> <B>5.</B> Fælles forskning og arbejde vedrørende problemer af  \r\n\r\n gensidig interesse. </P>  \r\n\r\n<P CLASS=PUNKT> <B>6.</B> Virkeliggørelse af projekter og programmer på  \r\n\r\n kommercielt grundlag i henhold til særskilte aftaler og kontrakter. </P>  \r\n\r\n<P>Andre former for samarbejde kan fastlægges ved gensidig aftale mellem  \r\n\r\n parterne. </P>  \r\n\r\n<P>Artikel IV </P>  \r\n\r\n<P CLASS=PUNKT> <B>1.</B> Med henblik på at gennemføre nærværende aftale  \r\n\r\n oprettes en fælles dansk-sovjetisk arbejdsgruppe vedrørende samarbejde inden  \r\n\r\n for det agroindustrielle kompleks. Den fælles arbejdsgruppe vil i reglen  \r\n\r\n samles en gang om året, efter tur i Danmark og USSR, hvis ikke andet aftales.  \r\n\r\n</P>  \r\n\r\n<P CLASS=PUNKT> <B>2.</B> Den fælles arbejdsgruppe vil behandle og anbefale  \r\n\r\n til godkendelse konkrete samarbejdsprojekter og -programmer, fastlægge  \r\n\r\n proceduren for deres gennemførelse, udpege de institutioner og  \r\n\r\n organisationer, der er ansvarlige for gennemførelsen af de fælles  \r\n\r\n samarbejdsforanstaltninger. </P>  \r\n\r\n<P CLASS=PUNKT> <B>3.</B> Organisationer for koordinering af nærværende  \r\n\r\n aftale er: på dansk side - Kongeriget Danmarks Udenrigsministerium, på  \r\n\r\n sovjetisk side - USSR's Statskomite for Agroindustri. </P>  \r\n\r\n<P CLASS=PUNKT> <B>4.</B> I perioden mellem møderne i den fælles  \r\n\r\n arbejdsgruppe vil de koordinerende organisationer holde sig i forbindelse med  \r\n\r\n hinanden og udøve kontrol med det samarbejde, der gennemføres i henhold til  \r\n\r\n nærværende aftale. </P>  \r\n\r\n<P>Artikel V </P>  \r\n\r\n<P CLASS=PUNKT> <B>1.</B> Med udgangspunkt i formålene med nærværende aftale  \r\n\r\n fremmer og leder parterne på deres kompetenceområde udviklingen af  \r\n\r\n samarbejdet mellem de respektive organisationer i begge lande, herunder  \r\n\r\n vedtagelse af arbejdsprogrammer og indgåelse af kommercielle aftaler på  \r\n\r\n kontraktligt grundlag vedrørende gennemførelse af konkrete projekter og  \r\n\r\n foranstaltninger i henhold til nærværende aftale. De finansielle og juridiske  \r\n\r\n betingelser for gennemførelse af sådanne arbejdsprogrammer og kommercielle  \r\n\r\n aftaler på kontraktligt grundlag behandles og aftales i hvert enkelt konkret  \r\n\r\n tilfælde. </P>  \r\n\r\n<P CLASS=PUNKT> <B>2.</B> Samarbejde i henhold til nærværende aftale vil  \r\n\r\n blive gennemført i henhold til de love og regler, der gælder i hvert af  \r\n\r\n landene. </P>  \r\n\r\n<P>Artikel VI </P>  \r\n\r\n<P CLASS=PUNKT> <B>1.</B> Udgifter til specialisters og forskeres deltagelse  \r\n\r\n i samarbejdsforanstaltninger, der gennemføres i henhold til nærværende  \r\n\r\n aftale, dækkes af den udsendende part. </P>  \r\n\r\n<P CLASS=PUNKT> <B>2.</B> Den modtagende part forsyner om nødvendigt forskere  \r\n\r\n og specialister fra den udsendende part med tolk på lige vilkår, medmindre  \r\n\r\n anden aftale træffes. </P>  \r\n\r\n<P CLASS=PUNKT> <B>3.</B> Udveksling af teknisk-videnskabelig information,  \r\n\r\n prøver af frø og udplantningsmateriale samt af stammer af mikroorganismer og  \r\n\r\n veterinære præparater gennemføres på ikke-kommercielt grundlag i  \r\n\r\n overensstemmelse med etableret praksis. </P>  \r\n\r\n<P>Artikel VII </P>  \r\n\r\n<P>Intet i nærværende aftale vil blive fortolket som modsigende eller  \r\n\r\n ændrende nogen gældende aftale mellem de kontraherende parter. </P>  \r\n\r\n<P>Artikel VIII </P>  \r\n\r\n<P CLASS=PUNKT> <B>1.</B> Nærværende aftale træder i kraft fra og med datoen  \r\n\r\n for dens undertegnelse og gælder i fem år, hvorefter den forbliver gyldig,  \r\n\r\n indtil en af de kontraherende parter modtager en skriftlig meddelelse fra den  \r\n\r\n anden part om dennes hensigt at opsige aftalen. I så tilfælde udløber aftalen  \r\n\r\n seks måneder efter modtagelsen af en sådan meddelelse. </P>  \r\n\r\n<P CLASS=PUNKT> <B>2.</B> Nærværende aftale kan ændres eller udvides ved  \r\n\r\n gensidig aftale mellem parterne. </P>  \r\n\r\n<P CLASS=PUNKT> <B>3.</B> Udløbet af nærværende aftale berører ikke  \r\n\r\n gyldigheden af andre aftaler, der er indgået i henhold til nærværende aftale  \r\n\r\n mellem institutioner, organisationer og firmaer i begge lande. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget i Moskva, den 21. oktober  \r\n\r\n 1986 i to eksemplarer, hvert på </I> </P>  \r\n\r\n<P CLASS=UNDERSKREVET-AF ALIGN=CENTER>dansk og russisk, idet begge tekster  \r\n\r\n har samme gyldighed. </P>  \r\n\r\n<P>For Kongeriget Danmarks Regering </P>  \r\n\r\n<P> <B>Poul Schluter</B>  </P>  \r\n\r\n<P>For Unionen af Socialistiske </P>  \r\n\r\n<P>Sovjetrepublikkers Regering </P>  \r\n\r\n<P> <B>N. I. Ryzhkov</B>  </P>  \r\n\r\n<P>Hovedretningslinier for samarbejdet </P>  \r\n\r\n<P CLASS=PUNKT> <B>1.</B> Planteavl, herunder forædling og teknologi til  \r\n\r\n dyrkning af landbrugsafgrøder. </P>  \r\n\r\n<P CLASS=PUNKT> <B>2.</B> Kvægavl og foderproduktion, herunder forædling,  \r\n\r\n fysiologi, fodring, veterinære forhold og industrielle metoder til produktion  \r\n\r\n af animalske produkter, foder og veterinære præparater, udvikling af metoder  \r\n\r\n til højnelse af effektiviteten i kvægavlen, samt forbedring af  \r\n\r\n produktionsstyring på basis af moderne EDB-teknologi. </P>  \r\n\r\n<P CLASS=PUNKT> <B>3.</B> Mekanisering og elektrificering af landbruget,  \r\n\r\n herunder spørgsmål vedrørende udvikling, afprøvning og indførelse af nyt  \r\n\r\n materiel. </P>  \r\n\r\n<P CLASS=PUNKT> <B>4.</B> Kemificering af landbruget, herunder spørgsmål  \r\n\r\n vedrørende beskyttelse af planter mod sygdomme, skadedyr og ukrudt. </P>  \r\n\r\n<P CLASS=PUNKT> <B>5.</B> Instrumenter og udstyr til kvalitetsbestemmelse af  \r\n\r\n levnedsmidler og landbrugsprodukter. </P>  \r\n\r\n<P CLASS=PUNKT> <B>6.</B> Automatisering af de teknologiske processer i det  \r\n\r\n agroindustrielle kompleks. </P>  \r\n\r\n<P CLASS=PUNKT> <B>7.</B> Organisering af den agroindustrielle produktion og  \r\n\r\n dens relationer til andre brancher. </P>  \r\n\r\n<P CLASS=PUNKT> <B>8.</B> Fælles udviklingsarbejder og udveksling af  \r\n\r\n information inden for bioteknologi. </P>  \r\n\r\n<P CLASS=PUNKT> <B>9.</B> Udvikling af nye teknologier og tekniske midler til  \r\n\r\n produktionsstyring inden for drivhusavl af grønsager. </P>  \r\n\r\n<P CLASS=PUNKT> <B>10.</B> Anvendelse af energi- og ressourcebesparende  \r\n\r\n teknologier i det agroindustrielle kompleks. </P>  \r\n\r\n<P CLASS=PUNKT> <B>11.</B> Udvikling og forbedring af de teknologiske  \r\n\r\n processer og det udstyr, der anvendes i mejeriindustrien. </P>  \r\n\r\n<P CLASS=PUNKT> <B>12.</B> Fælles udvikling af teknologier og udstyr til  \r\n\r\n forarbejdning af kvæg, fjerkræ og kød, samt til produktion af kødprodukter.  \r\n\r\n</P>  \r\n\r\n<P CLASS=PUNKT> <B>13.</B> Landbrugsproduktionens økonomi, herunder  \r\n\r\n benyttelse af matematiske metoder. </P>  \r\n\r\n<P>Andre samarbejdsområder kan aftales indbyrdes. </P>  \r\n\r\n<P> <B>Udenrigsministeriet, 14. maj 1987</B>  </P>  \r\n\r\n<P>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [
        "Ved opløsningen af Sovjetunionen opstod foruden Rusland følgende nye stater: Armenien, Azerbajdjan, Georgien, Belarus (Hviderusland), Kazakstan, Kirgizistan, Moldova (Moldavien), Tadjikistan, Turkmenistan, Ukraine og Uzbekistan. Ovenstående overenskomst er ophævet i forholdet mellem Danmark og Rusland, jf. Udenrigsministeriets bkg. nr. 60 af 11. december 2000, Lovtidende C. Overenskomsten er ikke nødvendigvis bortfaldet mellem Danmark og de øvrige stater."
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/07/1987"
        },
        {
            "displayName": "Accession",
            "displayValue": "L19870003264"
        },
        {
            "displayName": "Entydig dokumentidentifikation",
            "displayValue": "CM029913"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/08/2002"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "14/05/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 74.D.9.b/2."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}