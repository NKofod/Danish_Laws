{
    "id": 109747,
    "title": "1990 BTL 102   BETÆNKNING OVER FORSLAG TIL LOV OM ÆNDRING AF DE KOMMUNALE STYRELSESLOVE   M.V. (OFFENTLIGT UDBUD AF FAST EJENDOM, DIÆTER OG TABT ARBEJDSFORTJENESTE   M.V.)    NR L 102 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 102",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 102 </P>  \r\n\r\n<P></P>  \r\n\r\n<P>Betænkning over Forslag til lov om ændring af de kommunale styrelseslove  \r\n\r\n m.v. (Offentligt udbud af fast ejendom, diæter og tabt arbejdsfortjeneste  \r\n\r\n m.v.) <BR>  \r\n\r\n Nr L 102 1990-91, 2. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19910523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>dels skriftligt, dels i samråd. Udvalget har ligeledes stillet </P>  \r\n\r\n<P>spørgsmål til boligministeren, som denne har besvaret i samråd. </P>  \r\n\r\n<P>Endvidere har udvalget modtaget mundtlig og skriftlig henvendelse fra  \r\n\r\n Kommunernes Landsforening. </P>  \r\n\r\n<P>Der er af indenrigsministeren og af forskellige mindretal stillet  \r\n\r\n ændringsforslag, hvorom henvises til de ledsagende bemærkninger. </P>  \r\n\r\n<P>Et flertal (Socialdemokratiets, Socialistisk Folkepartis og  \r\n\r\n Centrum-Demokraternes medlemmer) ønsker at udtale: </P>  \r\n\r\n<P>Regeringen opfordres til i folketingsåret 1991-92 at fremsætte lovforslag,  \r\n\r\n der sikrer, at der ved udbetaling af diæter, vederlag og erstatning for tabt  \r\n\r\n arbejdsfortjeneste i henhold til de kommunale styrelseslove ikke foretages  \r\n\r\n reduktion i arbejdsløshedsunderstøttelse og efterløn, der udbetales i henhold  \r\n\r\n til lov om arbejdsformidling og arbejdsløshedsforsikring m.v., jf.  \r\n\r\n Arbejdsministeriets lovbekendtgørelse nr. 586 af 13. august 1990. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse</I> med de under nr. 1-3, nr. 5-7 og nr. 9 stillede  \r\n\r\n ændringsforslag. </P>  \r\n\r\n<P>Et <I>andet mindretal</I> (Det Konservative Folkepartis, Venstres,  \r\n\r\n Fremskridtspartiets, Centrum-Demokraterne og Kristeligt Folkepartis medlemmer  \r\n\r\n af udvalget) indstiller lovforslaget til <I>vedtagelse</I> med de af  \r\n\r\n indenrigsministeren stillede ændringsforslag. </P>  \r\n\r\n<P>Et <I>tredje mindretal</I> (Det Radikale Venstres medlem af udvalget)  \r\n\r\n indstiller lovforslaget til <I>vedtagelse</I> med de af indenrigsministeren  \r\n\r\n og de under nr. 5 og 9 stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>indenrigsministeren,</I> tiltrådt af <I>udvalget: </I></P>  \r\n\r\n<P>  <B>1)</B> I den under <I>nr. 1</I> foreslåede affattelse af <I>§ 15,  \r\n\r\n stk. 1,</I> indsættes som <I>3. pkt.: </I></P>  \r\n\r\n<P> &#187;Er der ikke et på den pågældende kandidatliste valgt medlem, som er  \r\n\r\n i stand til at kræve stedfortræderen indkaldt, kan stedfortræderen selv kræve  \r\n\r\n sig indkaldt.&#171; </P>  \r\n\r\n<P> <B>2)</B> Efter nr. 5 indsættes som nyt nummer: </P>  \r\n\r\n<P> <B>&#187;01.</B>  <I>§ 16, stk. 3, sidste punktum,</I> ophæves.&#171;  \r\n\r\n</P>  \r\n\r\n<P>Af et <I>mindretal</I> (S og SF): </P>  \r\n\r\n<P> <B>3)</B>  <I>Nr. 15</I> udgår. </P>  \r\n\r\n<P>Af <I>indenrigsministeren,</I> tiltrådt af et <I>flertal</I> (udvalget med  \r\n\r\n undtagelse af S og SF): </P>  \r\n\r\n<P> <B>4)</B> I det under <I>nr. 15</I> foreslåede <I>§ 55, stk. 2,</I> udgår  \r\n\r\n ordene &#187;forrentning af&#171;. </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF og RV):  \r\n\r\n</P>  \r\n\r\n<P> <B>5)</B> I den under <I>nr. 16</I> foreslåede <I>§ 68</I> indsættes som  \r\n\r\n nyt stykke: </P>  \r\n\r\n<P> <I>&#187;Stk. 2.</I> Undtaget fra denne regel er salg til bygherrer, der  \r\n\r\n meddeles tilsagn om offentlig støtte i henhold til lov om boligbyggeri.&#171;  \r\n\r\n</P>  \r\n\r\n<P>Til § 2 </P>  \r\n\r\n<P>Af <I>indenrigsministeren,</I> tiltrådt af <I>udvalget: </I></P>  \r\n\r\n<P>  <B>6)</B> I den under <I>nr. 1</I> foreslåede affattelse af <I>§ 15,  \r\n\r\n stk. 1,</I> indsættes som <I>3. pkt.: </I></P>  \r\n\r\n<P> &#187;Er der ikke et på den pågældende kandidatliste valgt medlem, som er  \r\n\r\n i stand til at kræve stedfortræderen indkaldt, kan stedfortræderen selv kræve  \r\n\r\n sig indkaldt.&#171; </P>  \r\n\r\n<P>Af et <I>mindretal</I> (S og SF): </P>  \r\n\r\n<P> <B>7)</B>  <I>Nr. 5</I> udgår. </P>  \r\n\r\n<P>Af <I>indenrigsministeren,</I> tiltrådt af et <I>flertal</I> (udvalget med  \r\n\r\n undtagelse af S og SF): </P>  \r\n\r\n<P> <B>8)</B> I det under <I>nr. 5</I> foreslåede <I>§ 47, stk. 2,</I> udgår  \r\n\r\n ordene &#187;forrentning af&#171;. </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF og RV):  \r\n\r\n</P>  \r\n\r\n<P> <B>9)</B> I den under <I>nr. 6</I> foreslåede <I>§ 51 a</I> indsættes som  \r\n\r\n nyt stykke: </P>  \r\n\r\n<P> <I>&#187;Stk. 2.</I> Undtaget fra denne regel er salg til bygherrer, der  \r\n\r\n meddeles tilsagn om offentlig støtte i henhold til lov om boligbyggeri.&#171;  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget skal sikre, at også kandidatlister, som kun har fået  \r\n\r\n indvalgt eet medlem, har mulighed for at få indkaldt stedfortræderen til et  \r\n\r\n enkelt møde, når medlemmet selv er ude af stand til at fremsætte krav herom.  \r\n\r\n Hvis medlemmet således på grund af sygdom eller - ved det konstituerende møde  \r\n\r\n eller 2. behandling af budgetforslaget - af anden forfaldsgrund, f.eks.  \r\n\r\n længere fravær end forventet, ikke er i stand til at fremsætte krav om  \r\n\r\n indkaldelse af stedfortræder, vil denne selv kunne kræve sig indkaldt. </P>  \r\n\r\n<P>Ved at tillægge stedfortræderen denne ret til i ekstraordinære situationer  \r\n\r\n selv at kræve sig indkaldt til et møde i kommunalbestyrelsen sikres det især,  \r\n\r\n at en kandidatliste, der kun har fået indvalgt eet medlem, kan være  \r\n\r\n repræsenteret ved kommunalbestyrelsens konstituerende møde og ved 2.  \r\n\r\n behandling af budgetforslaget. Samtidig undgås det, at det politiske  \r\n\r\n styrkeforhold ændres i disse tilfælde. </P>  \r\n\r\n<P>Til nr. 2 </P>  \r\n\r\n<P>Ændringsforslaget er en imødekommelse af et ønske fra kommunal side.  \r\n\r\n Bestemmelsen i § 16, stk. 3, 2. pkt., om, at der altid skal ydes diæter (og  \r\n\r\n erstatning for tabt arbejdsfortjeneste) ved deltagelse i kommunalt betalte  \r\n\r\n kurser, opfattes som uhensigtsmæssig og begrænsende for kommunernes  \r\n\r\n handlefrihed på området. Blandt andet medfører den nuværende bestemmelse, at  \r\n\r\n mange kommuner er tilbageholdende med at dække kursusudgifter for at undgå  \r\n\r\n yderligere forpligelser til at udbetale diæter og erstatning for tabt  \r\n\r\n arbejdsfortjeneste. </P>  \r\n\r\n<P>Ændringsforslaget vil medføre, at kommunerne selv kan bestemme, om der ved  \r\n\r\n deltagelse i kurser skal udbetales diæter og/eller erstatning for tabt  \r\n\r\n arbejdsfortjeneste. Ændringsforslaget skal således ses i sammenhæng med de  \r\n\r\n øvrige forslag til ændringer i § 16, hvorefter sammenhængen mellem udbetaling  \r\n\r\n af diæter og erstatning for tabt arbejdsfortjeneste ophører. </P>  \r\n\r\n<P>Til nr. 3 </P>  \r\n\r\n<P>Socialdemokratiets medlemmer af udvalget begrunder ændringsforslaget  \r\n\r\n således: </P>  \r\n\r\n<P>Af besvarelsen af spørgsmål 22 fremgår, at kommunernes mellemværende med  \r\n\r\n de kommunale forsyningsvirksomheder viser et meget broget billede. Nogle  \r\n\r\n kommuner har lånt til visse forsyningsvirksomheder og samtidig lånt fra  \r\n\r\n andre. Kommunerne har helt i overensstemmelse med reglerne forskudsopkrævet  \r\n\r\n bidrag til de investeringer, der skal gennemføres i de kommende år. Motivet  \r\n\r\n herfor har været at udjævne betalingerne for borgerne, så man undgik store  \r\n\r\n engangsregninger. Tilsyneladende afhænger kommunernes dispositioner af deres  \r\n\r\n aktuelle udbygningsstade. Nogle kommuner er ved at &#187;spare op&#171; til  \r\n\r\n udbygning af en kommunal forsyningsvirksomhed, medens andre (eller måske den  \r\n\r\n samme) har ydet et lån til en kommunal forsyningsvirksomhed, som  \r\n\r\n forsyningsvirksomheden nu afdrager på. </P>  \r\n\r\n<P>Nettoudlægget på landsplan til de forskellige kommunale typer af  \r\n\r\n forsyningsvirksomheder er følgende (udlæg af kommunekassen angives med +, lån  \r\n\r\n fra forsyningsvirksomheder til kommunekassen med -): </P>  \r\n\r\n<P>Spildevandsanlæg med </P>  \r\n\r\n<P>betalingsvedtægt - 812 mio. kr. </P>  \r\n\r\n<P>Gasforsyning + 99 mio. kr. </P>  \r\n\r\n<P>El-forsyning - 79 mio. kr. </P>  \r\n\r\n<P>Varmeforsyning + 5.185 mio. kr. </P>  \r\n\r\n<P>Vandforsyning - 422 mio. kr. </P>  \r\n\r\n<P>For samtlige forsyningsvirksomheder under eet var der i 1989 tale om et  \r\n\r\n nettoudlån fra kommunekasserne på i alt 4,0 mia. kr. </P>  \r\n\r\n<P>Kommunernes Landsforening har i henvendelse til udvalget af 15. marts 1991  \r\n\r\n i stedet for lovgivning foreslået, at Indenrigsministeriet og Kommunernes  \r\n\r\n Landsforening sætter sig sammen og gennemgår de kommuner, der har store  \r\n\r\n negative saldi og lille kassebeholdning, og får en redegørelse for, hvordan  \r\n\r\n mellemregningskontoen vil udvikle sig i de kommende år. Landsforeningen er  \r\n\r\n overbevist om, at denne undersøgelse vil vise, at problemet reelt er meget  \r\n\r\n begrænset. </P>  \r\n\r\n<P>Denne fremgangsmåde kan forslagsstillerne tilslutte sig. </P>  \r\n\r\n<P>Socialistisk folkepartis medlem af udvalget begrunder ændringsforslaget  \r\n\r\n således: </P>  \r\n\r\n<P>Forslagsstillerne finder, at lovforslagets § 1, nr. 15, indebærer en for  \r\n\r\n stor grad af detailstyring. </P>  \r\n\r\n<P>Til nr. 4 </P>  \r\n\r\n<P>Ændringsforslaget indebærer, at den i lovforslagets § 1, nr. 15, søgte  \r\n\r\n bemyndigelse til at fastsætte regler ikke indskrænkes til kun at omfatte  \r\n\r\n selve forrentningen af mellemværender mellem kommunerne og de kommunale  \r\n\r\n forsyningsvirksomheder, men tillige kan omfatte andre forhold vedrørende  \r\n\r\n disse mellemværender. </P>  \r\n\r\n<P>I det af udvalget stillede spørgsmål 6 til lovforslaget blev spørgsmålet  \r\n\r\n rejst, om der ikke i bestemmelsen bør fastsættes en tidsfrist for, hvor længe  \r\n\r\n de af bestemmelsen omfattede mellemværender kan bestå. </P>  \r\n\r\n<P>Jeg gav i mit svar udtryk for enighed om, at det bør overvejes, om det  \r\n\r\n rigtigste ikke vil være at sikre mod en sammenblanding af  \r\n\r\n forsyningsvirksomhedernes eventuelle tilgodehavender i kommunekassen og den  \r\n\r\n kommunale økonomi i øvrigt. </P>  \r\n\r\n<P>Den seneste tids omtale af tilfælde, hvor kommuner er kommet i økonomiske  \r\n\r\n vanskeligheder, idet de har disponeret over ganske betydelige beløb opkrævet  \r\n\r\n som bidrag vedrørende spildevandsforsyningen til andre formål, har bestyrket  \r\n\r\n min opfattelse af, at der er behov for nærmere regler på dette område. </P>  \r\n\r\n<P>Den ved ændringsforslaget søgte udvidelse af bemyndigelsen agtes således  \r\n\r\n anvendt til at fastsætte regler, der forhindrer kommunerne i at disponere  \r\n\r\n over forsyningsvirksomhedernes midler til andre formål. Af hensyn til  \r\n\r\n kommunernes økonomiske planlægning finder jeg det rigtigst, at disse regler  \r\n\r\n først får virkning for midler, der tilføres forsyningsvirksomhederne fra og  \r\n\r\n med den 1. januar 1992. </P>  \r\n\r\n<P>Til nr. 5 </P>  \r\n\r\n<P>Med den foreslåede formulering undtages salg til andelsboligbyggeri, til  \r\n\r\n almennyttigt boligbyggeri, til ungdomsboliger og til ældreboliger fra  \r\n\r\n bestemmelsen om offentligt udbud. De pågældende ejendomme skal med den  \r\n\r\n foreslåede formulering som hidtil sælges til prisen i handel og vandel  \r\n\r\n (markedsprisen). </P>  \r\n\r\n<P>Ved ændringsforslaget fraviges alene reglen om offentligt udbud. </P>  \r\n\r\n<P>Herved sikres kommunernes mulighed for ved salg af kommunal ejendom at  \r\n\r\n fastlægge, hvilken type boliger de ønsker opført på det afhændede areal, og  \r\n\r\n dermed mulighed for at planlægge den samlede boligudbygning i kommunen. </P>  \r\n\r\n<P>Det giver samtidig kommunerne mulighed for at leve op til en af  \r\n\r\n Boligministeriet tildelt kvote af støttet byggeri. Er denne mulighed ikke til  \r\n\r\n stede, vil der ske en undergravning af de på finansloven afsatte rammer for  \r\n\r\n tilsagn til opførelse af støttet byggeri. </P>  \r\n\r\n<P>Også for bygherren til det støttede byggeri vil en sådan bestemmelse  \r\n\r\n indebære fordele. En selvgroet andelsboligforening vil kunne planlægge  \r\n\r\n opførelse af et aftalt antal andelsboliger i det pågældende område efter  \r\n\r\n forudgående aftale med kommunen. Vedtages det af regeringen fremsatte  \r\n\r\n lovforslag uændret, vil jorden skulle udbydes til salg, og  \r\n\r\n andelsboligforeningen kan se sine forhåbninger knust og sit arbejde  \r\n\r\n forspildt. Tilsvarende kan et almennyttigt boligselskab opleve, at de (ofte  \r\n\r\n omkostningskrævende) forberedelser må kasseres, fordi en anden bygherre giver  \r\n\r\n et marginalt højere tilbud på ejendommen og dermed erhverver denne. </P>  \r\n\r\n<P>Til nr. 6 </P>  \r\n\r\n<P>Der henvises til bemærkningerne under nr. 1. </P>  \r\n\r\n<P>Til nr. 7 </P>  \r\n\r\n<P>Der henvises til bemærkningerne under nr. 3. </P>  \r\n\r\n<P>Til nr. 8 </P>  \r\n\r\n<P>Der henvises til bemærkningerne under nr. 4. </P>  \r\n\r\n<P>Til nr. 9 </P>  \r\n\r\n<P>Der henvises til bemærkningerne under nr. 5. </P>  \r\n\r\n<P> <I>Hanne Andersen (S) Bakholt (S) Stavad (S) Poul Erik Dyrlund (S)  \r\n\r\n Graversen (S) Klaus Hækkerup (S)</I> fmd. <I>Peder Sass (S) Lilli Gyldenkilde  \r\n\r\n (SF) Lis Noer Holmberg (CD) Karen Højte Jensen (KF) Aagaard (KF) Per Tærsbøl  \r\n\r\n (KF) Erik Larsen (V) Mejdahl (V) Poul Nødgaard (FP)</I> nfmd. <I>Ole Vig  \r\n\r\n Jensen (RV) Glønborg (KRF)</I>  </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>andet mindretal</I> (Det Konservative Folkepartis, Venstres,  \r\n\r\n Fremskridtspartiets, Centrum-Demokraternes og Kristeligt Folkepartis  \r\n\r\n medlemmer af udvalget) indstiller lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) udtaler, at mindretallet vil stemme imod ændringsforslagene, fordi  \r\n\r\n de er udtryk for, at landets kommuner kan skalte og valte, som de har lyst  \r\n\r\n til, når kommunal jord skal afhændes til et støttet byggeri, da der ikke i  \r\n\r\n disse tilfælde skal ske offentligt udbud. </P>  \r\n\r\n<P>Der er således ikke garanti for, at en kommune opnår markedsprisen. </P>  \r\n\r\n<P>Set ud fra et skatteydersynspunkt burde det, som ændringsforslagene lægger  \r\n\r\n op til, ikke kunne finde sted. </P>  \r\n\r\n<P>Et <I>tredje mindretal</I> (Det Radikale Venstres medlem af udvalget)  \r\n\r\n indstiller lovforslaget til <I>vedtagelse</I> med de under nr. 1 og nr. 3  \r\n\r\n stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF og RV):  \r\n\r\n</P>  \r\n\r\n<P> <B>1)</B> Det under <I>nr. 17</I> foreslåede <I>§ 68, stk. 2,</I>  \r\n\r\n affattes således: </P>  \r\n\r\n<P> <I>&#187;Stk. 2.</I> Reglerne i stk. 1 gælder ikke ved salg af fast  \r\n\r\n ejendom til gennemførelse af offentligt støttet byggeri i henhold til lov om  \r\n\r\n boligbyggeri og lov om boliger for ældre og personer med handicap.&#171; </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF): </P>  \r\n\r\n<P> <B>2)</B> I den under <I>nr. 17</I> foreslåede <I>§ 68</I> indsættes  \r\n\r\n efter stk. 2 som nyt stykke: </P>  \r\n\r\n<P> <I>&#187;Stk. 3.</I> Reglerne i stk. 1 gælder ikke ved salg af grunde til  \r\n\r\n erhvervsbyggeri.&#171; </P>  \r\n\r\n<P>Til § 2 </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF og RV):  \r\n\r\n</P>  \r\n\r\n<P> <B>3)</B> Det under <I>nr. 6</I> foreslåede <I>§ 51 a, stk. 2,</I>  \r\n\r\n affattes således: </P>  \r\n\r\n<P> <I>&#187;Stk. 2.</I> Reglerne i stk. 1 gælder ikke ved salg af fast  \r\n\r\n ejendom til gennemførelse af offentligt støttet byggeri i henhold til lov om  \r\n\r\n boligbyggeri og lov om boliger for ældre og personer med handicap.&#171; </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF): </P>  \r\n\r\n<P> <B>4)</B> I den under <I>nr. 6</I> foreslåede <I>§ 51 a</I> indsættes  \r\n\r\n efter stk. 2 som nyt stykke: </P>  \r\n\r\n<P> <I>&#187;Stk. 3.</I> Reglerne i stk. 1 gælder ikke ved salg af grunde til  \r\n\r\n erhvervsbyggeri.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 3 </P>  \r\n\r\n<P>Den ændrede formulering er hovedsagelig af teknisk karakter og indebærer  \r\n\r\n en lovmæssig tydeliggørelse af bemærkningerne til ændringsforslag nr. 5 og 9  \r\n\r\n i betænkningen. </P>  \r\n\r\n<P>Til nr. 2 og 4 </P>  \r\n\r\n<P>Ændringsforslagene er begrundet i, at offentligt udbud som regel vil være  \r\n\r\n formålsløst f.eks. i de normale tilfælde, hvor en kommune har byggemodnet  \r\n\r\n større arealer til erhvervsbyggeri med henblik på en gradvis afhændelse til  \r\n\r\n købere, efterhånden som disse melder sig. </P>  \r\n\r\n<P>En kommune skal ved salg af erhvervsgrunde foretage afhændelse til  \r\n\r\n markedspriser og kan eventuelt indhente tilsynsrådets godkendelse heraf forud  \r\n\r\n for afhændelsen. </P>  \r\n\r\n<P> <I>Hanne Andersen (S) Bakholt (S) Stavad (S) Poul Erik Dyrlund (S)  \r\n\r\n Graversen (S) Klaus Hækkerup (S)</I> fmd. <I>Peder Sass (S) Lilli Gyldenkilde  \r\n\r\n (SF) Lis Noer Holmberg (CD) Karen Højte Jensen (KF) Aagaard (KF) Per Tærsbøl  \r\n\r\n (KF) Erik Larsen (V) Mejdahl (V) Poul Nødgaard (FP)</I> nfmd. <I>Ole Vig  \r\n\r\n Jensen (RV) Glønborg (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/07/1991"
        },
        {
            "displayName": "Accession",
            "displayValue": "199024K00102"
        },
        {
            "displayName": "Entydig dokumentidentifikation",
            "displayValue": "CL002884"
        },
        {
            "displayName": "Dato for førstegangsindlæggelse",
            "displayValue": "10/07/1991"
        },
        {
            "displayName": "Dato for indlæggelse",
            "displayValue": "10/07/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}