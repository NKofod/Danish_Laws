{
    "id": 106031,
    "title": "1985 BSF 71   FORSLAG TIL FOLKETINGSBESLUTNING OM ÅRSBERETNINGER FRA   EFTERRETNINGSTJENESTERNE ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 71",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 71 </P>  \r\n\r\n<P></P>  \r\n\r\n<P>Forslag til folketingsbeslutning om årsberetninger fra  \r\n\r\n efterretningstjenesterne </P>  \r\n\r\n<P></P>  \r\n\r\n<P>Fremsat af Thoft (SF) Leif Herman (SF) Ebba Strange (SF) Albrechtsen (VS)  \r\n\r\n Anne Grethe Holmsgård (VS) Lenger (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen en gang årligt til folketinget at </P>  \r\n\r\n<P>udarbejde en detaljeret beretning om efterretningstjenesternes </P>  \r\n\r\n<P>virksomhed med det formål at give såvel folketinget som </P>  \r\n\r\n<P>offentligheden indsigt i disse tjenesters arbejde. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Efter forslagsstillernes opfattelse bør de årlige beretninger som et </P>  \r\n\r\n<P>minimum indeholde følgende: </P>  \r\n\r\n<P>1) En beskrivelse af de væsentligste begivenheder med virkning for </P>  \r\n\r\n<P>tjenesternes arbejde i året. </P>  \r\n\r\n<P>2) Hovedtræk i samarbejdet med inden- og udenlandske myndigheder, </P>  \r\n\r\n<P>herunder andre efterretningstjenester. </P>  \r\n\r\n<P>3) Efterretningstjenesternes deltagelse i den internationale </P>  \r\n\r\n<P>terroristbekæmpelse samt virkningerne heraf på danske forhold. </P>  \r\n\r\n<P>4) Efterretningstjenesternes virksomhed i forbindelse med flygtninge </P>  \r\n\r\n<P>og emigranter. </P>  \r\n\r\n<P>5) Kontraspionagen, herunder efterretningstjenesternes indsats i </P>  \r\n\r\n<P>forhold til danske virksomheder og disses ansatte. </P>  \r\n\r\n<P>6) En beskrivelse af efterretningstjenesternes overvågning af danske </P>  \r\n\r\n<P>og udenlandske statsborgere samt overvågning af organisationer, </P>  \r\n\r\n<P>f.eks. faglige organisationer, foreninger, f.eks. politiske </P>  \r\n\r\n<P>foreninger og sammenslutninger m.v. </P>  \r\n\r\n<P>Herunder ønskes oplyst: </P>  \r\n\r\n<P>- indholdet i instrukser, der danner grundlag for registreringer af </P>  \r\n\r\n<P>såvel personer som organisationer og sammenslutninger m.v., </P>  \r\n\r\n<P>registreringspraksis samt ændringer heri, </P>  \r\n\r\n<P>- indholdet i instrukser for sletning af foretagne registreringer, </P>  \r\n\r\n<P>- en beskrivelse af, hvilke typer oplysninger der registreres, og </P>  \r\n\r\n<P>- efterretningstjenesternes samarbejde med danske privatpersoner og </P>  \r\n\r\n<P>organisationer uden for statens, amternes eller kommunernes regie. </P>  \r\n\r\n<P>7) En beskrivelse af det såkaldte &#187;Wamberg-udvalg's arbejde. </P>  \r\n\r\n<P>8) Et statistisk afsnit, som oplyser: </P>  \r\n\r\n<P>- antallet af registre i de enkelte tjenester med angivelse af deres </P>  \r\n\r\n<P>art, </P>  \r\n\r\n<P>- angivelse af de i året foretagne nyoptagelser og sletninger opdelt </P>  \r\n\r\n<P>for hvert register, </P>  \r\n\r\n<P>- antallet af fotoregistreringer af demonstrationer og andre lovlige </P>  \r\n\r\n<P>politiske protester, </P>  \r\n\r\n<P>- antallet af indgreb efter grundlovens § 72 opgjort efter </P>  \r\n\r\n<P>indgrebets art, herunder indgreb i boligen, husundersøgelse, </P>  \r\n\r\n<P>beslaglæggelse, undersøgelse af breve og andre papirer, brud på </P>  \r\n\r\n<P>post-, telegraf- og telefonhemmeligheden samt rumaflytning m.v. </P>  \r\n\r\n<P>opgjort for hver af efterretningstjenesterne, </P>  \r\n\r\n<P>- antallet af dommerkendelser for de i forrige punkt omtalte indgreb </P>  \r\n\r\n<P>fordelt efter retskreds og opgjort for hver af </P>  \r\n\r\n<P>efterretningstjenesterne og efter indgrebets art, </P>  \r\n\r\n<P>- antallet af tiltalerejsninger, domfældelser og diplomatiske </P>  \r\n\r\n<P>udvisninger, og </P>  \r\n\r\n<P>- hvilke økonomiske midler tjenesterne har haft til disposition fra </P>  \r\n\r\n<P>såvel private som offentlige kilder. </P>  \r\n\r\n<P>9) Oplysninger om, hvilke interne og eksterne publikationer eller </P>  \r\n\r\n<P>meddelelsesorganer tjenesterne har udsendt til bredere eller </P>  \r\n\r\n<P>snævrere kredse, med angivelse af et artikelindeks. </P>  \r\n\r\n<P>Forslagsstillerne har med pålægget om, at efterretningstjenesterne </P>  \r\n\r\n<P>skal udarbejde rimeligt detaljerede årsberetninger, ønsket at </P>  \r\n\r\n<P>sikre den nødvendige parlamentariske indsigt i tjenesternes </P>  \r\n\r\n<P>arbejde. Det er forslagsstillernes opfattelse, at </P>  \r\n\r\n<P>efterretningstjenesterne i et demokratisk retssamfund nødvendigvis </P>  \r\n\r\n<P>vil være et fremmedelement, som meget let kan udvikle sig til en </P>  \r\n\r\n<P>stat i staten. De mange skandaler, som har omgivet tjenesternes </P>  \r\n\r\n<P>arbejde i de sidste 25 år, har også vist, at den fornødne </P>  \r\n\r\n<P>politiske kontrol med tjenesterne ofte har manglet. </P>  \r\n\r\n<P>Forslagsstillerne skal således henvise til </P>  \r\n\r\n<P>kommissionsdomstolsrapporten efter den såkaldte &#187;Hans </P>  \r\n\r\n<P>Hetleraffære&#171; i 1977 og til sommerens affære omkring registrering  \r\n\r\n</P>  \r\n\r\n<P>af faglige organisationers fredspolitiske arbejde. </P>  \r\n\r\n<P>Forslagsstillerne mener, at såfremt efterretningstjenesterne pålægges </P>  \r\n\r\n<P>at udarbejde sådanne detaljerede årsberetninger, vil folketinget </P>  \r\n\r\n<P>og offentligheden have et grundlag for at tage stilling til, om </P>  \r\n\r\n<P>tjenesternes arbejde har en sådan karakter og et sådant omfang, at </P>  \r\n\r\n<P>der bør foretages ændringer i de politiske instrukser, der ligger </P>  \r\n\r\n<P>til grund for tjenesternes indsats. </P>  \r\n\r\n<P>Forslagsstillerne kan imod forslaget kun se to indvendinger. For det </P>  \r\n\r\n<P>første vil det medføre lidt mere administration at gennemføre </P>  \r\n\r\n<P>indsamling af de statistiske oplysninger, som forudsættes at indgå </P>  \r\n\r\n<P>i de årlige beregninger. For det andet vil modstanderne af </P>  \r\n\r\n<P>forslaget hævde, at det ligger i hele karakteren af tjenesternes </P>  \r\n\r\n<P>indsats, at denne må holdes hemmelig. </P>  \r\n\r\n<P>Til disse to argumenter skal anføres: </P>  \r\n\r\n<P>Politiet fører allerede i dag en ret detaljeret statistik over </P>  \r\n\r\n<P>forskellige typer kriminalitet, allerede i dag føres statistik </P>  \r\n\r\n<P>over antallet af nyoptagne og slettede personer og organisationer </P>  \r\n\r\n<P>i registrene, allerede i dag har tjenesterne en </P>  \r\n\r\n<P>regnskabsaflæggelse og en budgetlægning, og allerede i dag kan det </P>  \r\n\r\n<P>ved hver retskreds oplyses, hvilke kendelser der er afsagt i </P>  \r\n\r\n<P>henhold til grundlovens § 72. Nogen samlet statistik for hele </P>  \r\n\r\n<P>landet findes blot ikke. Men såfremt forslaget efter nogen tid </P>  \r\n\r\n<P>skulle vise sig at kræve yderligere økonomiske ressourcer til </P>  \r\n\r\n<P>dette og kun til dette formål, er forslagsstillerne også villige </P>  \r\n\r\n<P>til at overveje dette for politiets efterretningstjenestes </P>  \r\n\r\n<P>vedkommende. </P>  \r\n\r\n<P>For så vidt angår det andet argument: at efterretningstjenesternes </P>  \r\n\r\n<P>virke nødvendigvis må ske i det dunkle og uden offentlig </P>  \r\n\r\n<P>opmærksomhed, vil forslagsstillerne ikke bestride dette for så </P>  \r\n\r\n<P>vidt angår enkeltsagsniveauet. Netop derfor kræves blot </P>  \r\n\r\n<P>statistiske oplysninger, registreringsinstrukser osv. </P>  \r\n\r\n<P>offentliggjort. Antager man, at tjenesternes indsats er i </P>  \r\n\r\n<P>overensstemmelse med folketingets flertal, og det håber vi, kan </P>  \r\n\r\n<P>disse ting naturligvis også oplyses til landets politiske </P>  \r\n\r\n<P>beslutningstagere: folketinget. </P>  \r\n\r\n<P>Endelig skal det oplyses, at i Forbundsrepublikken Tyskland udsendes </P>  \r\n\r\n<P>på forbundsplan den såkaldte &#187;Verfassungsschutzbericht&#171;, en  \r\n\r\n årlig </P>  \r\n\r\n<P>publikation på 200-300 sider. På delstatsplan udsender hver enkelt </P>  \r\n\r\n<P>delstats efteretningstjenester årsberetninger på 100-200 sider pr. </P>  \r\n\r\n<P>delstat, og endelig udsender forbundsindenrigsministeriet </P>  \r\n\r\n<P>tidsskriftet &#187;Innere Sicherheit&#171;, som udkommer ca. 5 gange  \r\n\r\n årligt, </P>  \r\n\r\n<P>på 30-40 sider pr. gang. </P>  \r\n\r\n<P>De oplysninger, der forudsættes i det foregående, er mindre </P>  \r\n\r\n<P>detaljerede end de oplysninger, man kan finde i de tyske </P>  \r\n\r\n<P>efterretningstjenesters beretninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00071"
        },
        {
            "displayName": "Entydig dokumentidentifikation",
            "displayValue": "CL005670"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}