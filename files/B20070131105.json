{
    "id": 113425,
    "title": "Bekendtgørelse om revisorers, translatører og tolkes samt dispachørers udøvelse af tjenesteydelser i et andet land end etableringslandet",
    "documentTypeId": "60",
    "isSagsforlobPeriodValid": true,
    "shortName": "BEK nr 1311 af 26/11/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde</p><p class=\"Indholdsfortegnelse\"><a href=\"#Kap2\">Kapitel 2</a>   Anmeldelsespligt ved midlertidig og lejlighedsvis levering af visse revisorydelser</p><p class=\"Indholdsfortegnelse\"><a href=\"#Kap3\">Kapitel 3</a>   Oplysninger fra midlertidige tjenesteydere til modtagerne</p><p class=\"Indholdsfortegnelse\"><a href=\"#Kap4\">Kapitel 4</a>   Erhvervs- og Selskabsstyrelsens udveksling af oplysninger med andre myndigheder</p><p class=\"Indholdsfortegnelse\"><a href=\"#Kap5\">Kapitel 5</a>   Klageadgang, straf og ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om revisorers, translatører og tolkes samt dispachørers udøvelse af tjenesteydelser i et andet land end etableringslandet <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af § 8 a, stk. 3, § 8 b, stk. 3, § 25 a, stk. 5, § 27, stk. 2, og § 29, stk. 2, i lov nr. 302 af 30. april 2003 om statsautoriserede og registrerede revisorer, som ændret ved lov nr. 123 af 13. februar 2007, § 1 b, stk. 3, § 1 c, stk. 5, og § 8, stk. 2, i lov om translatører og tolke, jf. lovbekendtgørelse nr. 181 af 25. marts 1988, som ændret ved lov nr. 123 af 13. februar 2007, og § 1 b, stk. 3, § 1 c, stk. 5, og § 14, stk. 2, i lov om dispachører, jf. lovbekendtgørelse nr. 184 af 25. marts 1988, som ændret ved lov nr. 123 af 13. februar 2007, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Anvendelsesområde</p><p class=\"Paragraf\"><span class=\"ParagrafNr\">§ 1.</span> Bekendtgørelsen finder anvendelse på</p><p class=\"Tekst2\"><div><p class=\"Liste1\"><span class=\"Liste1Nr\">1)</span> personer, der er etableret her i landet som revisor, translatør og tolk eller dispachør, og som</p><p class=\"Tekst2\"><div><p class=\"Liste2\"><span class=\"Liste2Nr\">a)</span> ansøger om ret til at etablere sig inden for et tilsvarende erhverv i et andet EU-land, et EØS-land eller Schweiz i henhold til aftaler, som EU har indgået med Schweiz om adgang til udøvelse af det pågældende erhverv, eller som</p><p class=\"Liste2\"><span class=\"Liste2Nr\">b)</span> midlertidigt og lejlighedsvis leverer tjenesteydelser inden for et tilsvarende erhverv i et af de i litra a nævnte lande, og</p></div></p><p class=\"Liste1\"><span class=\"Liste1Nr\">2)</span> personer, der er etableret inden for et tilsvarende erhverv i et andet EU-land, et EØS-land eller Schweiz i henhold til aftaler, som EU har indgået med Schweiz om adgang til udøvelse af det pågældende erhverv, og som</p><p class=\"Tekst2\"><div><p class=\"Liste2\"><span class=\"Liste2Nr\">a)</span> ansøger om ret til at etablere sig her i landet som revisor, translatør og tolk eller dispachør, eller som</p><p class=\"Liste2\"><span class=\"Liste2Nr\">b)</span> midlertidigt og lejlighedsvis leverer visse revisorydelser, translatør- og tolkeydelser eller dispachørydelser her i landet.</p></div></p></div></p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Anmeldelsespligt ved midlertidig og lejlighedsvis levering af visse revisorydelser</p><p class=\"Paragraf\"><span class=\"ParagrafNr\">§ 2.</span> Første gang en revisor, der er etableret i et andet EU-land, et EØS-land eller Schweiz i henhold til aftale, som EU har indgået med Schweiz, agter midlertidigt og lejlighedsvis at afgive erklæringer her i landet, jf. § 8 a, stk. 1, i lov om statsautoriserede og registrerede revisorer, skal den pågældende før påbegyndelsen heraf indgive skriftlig anmeldelse til Erhvervs- og Selskabsstyrelsen.</p><p class=\"Stk2\"><span class=\"StkNr\">Stk. 2.</span> Med anmeldelsen skal følge:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> dokumentation for anmelderens nationalitet,</p><p class=\"Liste1\"><span class=\"Liste1Nr\">2)</span> attestation for, at anmelderen er lovligt etableret i et af de i stk. 1 nævnte lande for dér at udøve den pågældende virksomhed, og at det på tidspunktet for udstedelsen af attestationen ikke er forbudt anmelderen at udøve denne virksomhed, heller ikke midlertidigt, samt</p><p class=\"Liste1\"><span class=\"Liste1Nr\">3)</span> bevis for anmelderens erhvervsmæssige kvalifikationer.</p></div></p><p class=\"Stk2\"><span class=\"StkNr\">Stk. 3.</span> Finder styrelsen, at en fejl eller mangel ved anmeldelsen kan afhjælpes, fastsætter styrelsen en frist til forholdets berigtigelse. Sker berigtigelse ikke senest ved udløbet af den fastsatte frist, skal styrelsen nægte at optage anmelderen i registret. Anmelderen skal have skriftlig meddelelse om nægtelsen og om grunden hertil.</p><p class=\"Paragraf\"><span class=\"ParagrafNr\">§ 3.</span> På grundlag af den i § 2, stk. 2, anførte attestation optager Erhvervs- og Selskabsstyrelsen straks anmelderen i det offentlige register over revisorer, der agter midlertidigt og lejlighedsvis at afgive erklæringer her i landet, jf. § 8 a, stk. 2, i lov om statsautoriserede og registrerede revisorer.</p><p class=\"Stk2\"><span class=\"StkNr\">Stk. 2.</span> Så længe den pågældende er retmæssigt optaget i registret, kan den pågældende gyldigt afgive erklæringer her i landet i henhold til lovens § 1, stk. 2. Erklæringen må dog ikke vedrøre lovpligtig revision af årsregnskaber og koncernregnskaber, jf. lovens § 8 a, stk. 1.</p><p class=\"Stk2\"><span class=\"StkNr\">Stk. 3.</span> Når registrering er sket, jf. stk. 1, sender styrelsen bekræftelse på registreringen og udskrift af de registrerede oplysninger til anmelderen.</p><p class=\"Stk2\"><span class=\"StkNr\">Stk. 4.</span> Registret, som er offentligt tilgængeligt, kan ses på Erhvervs- og Selskabsstyrelsens hjemmeside www.cvr.dk.</p><p class=\"Paragraf\"><span class=\"ParagrafNr\">§ 4.</span> Fremgår det af de dokumenter, som Erhvervs- og Selskabsstyrelsen har modtaget fra anmelderen, jf. § 2, stk. 2, eller fra den kompetente myndighed i etableringslandet, jf. § 12, at anmelderen ikke er berettiget til at udøve den pågældende virksomhed i etableringslandet, skal styrelsen nægte at optage anmelderen i registret. Det samme er tilfældet, hvis Disciplinærnævnet har frakendt den pågældende retten til at afgive erklæringer her i landet, jf. § 19, stk. 3, og § 20, stk. 2, i lov om statsautoriserede og registrerede revisorer.</p><p class=\"Stk2\"><span class=\"StkNr\">Stk. 2.</span> Anmelderen skal have skriftlig meddelelse om nægtelsen og om grunden hertil.</p><p class=\"Paragraf\"><span class=\"ParagrafNr\">§ 5.</span> Sker der væsentlige ændringer i de forhold, som er godtgjort i de indsendte dokumenter, jf. § 2, stk. 2, nr. 2, skal revisor straks underrette Erhvervs- og Selskabsstyrelsen skriftligt om dette samt vedlægge dokumentation herfor.</p><p class=\"Stk2\"><span class=\"StkNr\">Stk. 2.</span> Indebærer ændringerne, jf. stk. 1, at revisor ikke længere har ret til at afgive tilsvarende erklæringer i etableringslandet, vil den pågældende uden videre blive slettet af det offentlige register, jf. § 3. Den pågældende skal have skriftlig meddelelse om sletningen og om grunden hertil samt meddelelse om, at den pågældende ikke længere har ret til at afgive erklæringer her i landet.</p><p class=\"Stk2\"><span class=\"StkNr\">Stk. 3.</span> Erklæringer, som er afgivet af revisor her i landet efter det tidspunkt, hvor revisor mistede retten til at afgive tilsvarende erklæringer i etableringslandet, er ugyldige.</p><p class=\"Paragraf\"><span class=\"ParagrafNr\">§ 6.</span> Frakender Disciplinærnævnet revisor retten til at afgive erklæringer her i landet, jf. § 19, stk. 3, og § 20, stk. 2, i lov om statsautoriserede og registrerede revisorer, skal revisor straks underrette Erhvervs- og Selskabsstyrelsen skriftligt herom. § 5, stk. 2 og 3, finder tilsvarende anvendelse.</p><p class=\"Paragraf\"><span class=\"ParagrafNr\">§ 7.</span> Anmeldelsen skal fornyes en gang om året, hvis revisor ønsker fortsat at være optaget i det offentlige register, jf. § 3, og dermed opretholde muligheden for midlertidigt og lejlighedsvis at afgive erklæringer her i landet.</p><p class=\"Stk2\"><span class=\"StkNr\">Stk. 2.</span> Modtager Erhvervs- og Selskabsstyrelsen ikke fornyet anmeldelse senest 12 måneder efter dagen for revisors optagelse i registret, vil revisor straks blive slettet af registret.</p><p class=\"Paragraf\"><span class=\"ParagrafNr\">§ 8.</span> Revisorer, som er optaget i registret, skal betale et årligt gebyr, der bidrager til finansieringen af Disciplinærnævnet for Statsautoriserede og Registrerede Revisorer.</p><p class=\"Stk2\"><span class=\"StkNr\">Stk. 2.</span> Gebyret pålægges fra tidspunktet for anmeldelse til Erhvervs- og Selskabsstyrelsen.</p><p class=\"Stk2\"><span class=\"StkNr\">Stk. 3.</span> Bekendtgørelsen om finansiering af driften af Revisortilsynet og Disciplinærnævnet finder anvendelse.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Oplysninger fra midlertidige tjenesteydere til modtagerne</p><p class=\"Paragraf\"><span class=\"ParagrafNr\">§ 9.</span> Revisorer, der er etableret i et andet EU-land, et EØS-land eller Schweiz i henhold til aftale, som EU har indgået med Schweiz, og som midlertidigt og lejlighedsvis afgiver erklæringer her i landet, jf. § 3, stk. 2, skal give modtageren af erklæringen oplysning om</p><p class=\"Tekst2\"><div><p class=\"Liste1\"><span class=\"Liste1Nr\">1)</span> sin faglige titel i etableringslandet på etableringslandets officielle sprog,</p><p class=\"Liste1\"><span class=\"Liste1Nr\">2)</span> navn og adresse på et handelsregister eller et lignende offentligt register i etableringslandet, som den pågældende er optaget i, samt den pågældendes registreringsnummer eller tilsvarende identifikationsmidler i dette register,</p><p class=\"Liste1\"><span class=\"Liste1Nr\">3)</span> registreringsnummer, hvis den pågældende yder en momspligtig virksomhed i etableringslandet og</p><p class=\"Liste1\"><span class=\"Liste1Nr\">4)</span> eventuel forsikringsaftale eller andre former for personlig eller kollektiv forsikringsdækning i forbindelse med erhvervsansvar, jf. stk. 2.</p></div></p><p class=\"Stk2\"><span class=\"StkNr\">Stk. 2.</span> Er den pågældendes ydelse ikke dækket af en erhvervsansvarsforsikring, jf. stk. 1, nr. 4, skal den pågældende oplyse modtageren af ydelsen herom.</p><p class=\"Paragraf\"><span class=\"ParagrafNr\">§ 10.</span> Personer, der er etableret i et tilsvarende erhverv som translatør- og tolkeerhvervet i et andet EU-land, et EØS-land eller Schweiz i henhold til aftale, som EU har indgået med Schweiz, og som midlertidigt og lejlighedsvis leverer translatør- og tolkeydelser her i landet, skal give modtageren af ydelsen oplysning om de forhold, som er nævnt i § 9.</p><p class=\"Stk2\"><span class=\"StkNr\">Stk. 2.</span> Findes der ikke en faglig titel på etableringslandets officielle sprog, skal den pågældende give oplysning om sin erhvervsmæssige uddannelse og det medlemsland, hvori uddannelsen er opnået. Oplysningerne skal angives på etableringslandets officielle sprog.</p><p class=\"Paragraf\"><span class=\"ParagrafNr\">§ 11.</span> Personer, som er etableret i et tilsvarende erhverv som dispachørerhvervet i et andet EU-land, et EØS-land eller Schweiz i henhold til aftale, som EU har indgået med Schweiz, og som midlertidigt og lejlighedsvis leverer dispachørydelser her i landet, skal give modtageren af ydelsen oplysning om de forhold, som er nævnt i § 9.</p><p class=\"Stk2\"><span class=\"StkNr\">Stk. 2.</span> § 10, stk. 2, finder tilsvarende anvendelse.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Erhvervs- og Selskabsstyrelsens udveksling af oplysninger med andre myndigheder</p><p class=\"Paragraf\"><span class=\"ParagrafNr\">§ 12.</span> Bestemmelserne om udveksling af nødvendige oplysninger imellem de kompetente myndigheder i bekendtgørelsen om anerkendelse af erhvervsmæssige kvalifikationer m.v. finder anvendelse på Erhvervs- og Selskabsstyrelsens udveksling af nødvendige oplysninger med andre kompetente myndigheder om personer, som er omfattet af denne bekendtgørelse, jf. § 1.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Klageadgang, straf og ikrafttræden</p><p class=\"Paragraf\"><span class=\"ParagrafNr\">§ 13.</span> Erhvervs- og Selskabsstyrelsens afgørelser efter denne bekendtgørelse kan indbringes for Erhvervsankenævnet senest 4 uger efter, at afgørelsen er meddelt den pågældende.</p><p class=\"Paragraf\"><span class=\"ParagrafNr\">§ 14.</span> Tjenesteydere, der undlader at afgive oplysninger eller afgiver urigtige oplysninger om de i §§ 9-11 nævnte forhold, kan straffes med bøde, medmindre strengere straf er forskyldt efter den øvrige lovgivning.</p><p class=\"Stk2\"><span class=\"StkNr\">Stk. 2.</span> Har en revisor afgivet en erklæring i strid med § 3, stk. 2, finder § 27, stk. 5 og 6, i lov om statsautoriserede og registrerede revisorer anvendelse.</p><p class=\"Paragraf\"><span class=\"ParagrafNr\">§ 15.</span> Bekendtgørelsen træder i kraft den 5. december 2007.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Erhvervs- og Selskabsstyrelsen, den 26. november 2007</I></P><P CLASS=SIGN1 ALIGN=\"CENTER\">Ole Blöndal</P><P CLASS=SIGN2 ALIGN=\"RIGHT\">/ Grethe Krogh Jensen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005 nr. L 255/22.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/12/2007"
        },
        {
            "displayName": "Accession",
            "displayValue": "B20070131105"
        },
        {
            "displayName": "Entydig dokumentidentifikation",
            "displayValue": "AU003057"
        },
        {
            "displayName": "Dato for førstegangsindlæggelse",
            "displayValue": "04/12/2007"
        },
        {
            "displayName": "Dato for indlæggelse",
            "displayValue": "07/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1311"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "26/11/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervs- og Selskabsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Erhvervs- og Selskabsstyrelsen, j.nr. 2007-0014355"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}