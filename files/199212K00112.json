{
    "id": 111330,
    "title": "1992 LSF 112   FORSLAG TIL LOV OM ÆNDRING AF LOV OM BANKER OG SPAREKASSER M.V. OG   REALKREDITLOV (AFSKAFFELSE AF MINISTERUDPEGEDE BESTYRELSESMEDLEMMER I   PENGEINSTITUTTER OG REALKREDITINSTITUTIONER) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 112",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 112 </P>  \r\n\r\n<P></P>  \r\n\r\n<P>Forslag til Lov om ændring af lov om banker og sparekasser m.v. og  \r\n\r\n realkreditlov (Afskaffelse af ministerudpegede bestyrelsesmedlemmer i  \r\n\r\n pengeinstitutter og realkreditinstitutioner) </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) Aage Brusgaard (FP) Pia  \r\n\r\n Kjærsgaard (FP) </P>  \r\n\r\n<P></P>  \r\n\r\n<P>den 1. december 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om banker og sparekasser m.v., jf. lovbekendtgørelse nr. 22 af 9.  \r\n\r\n januar 1991, som senest ændret ved § 3 i lov nr. 233 af 8. april 1992,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 9, stk. 1,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer.&#171; </P>  \r\n\r\n<P> <B>2.</B>  <I>§ 13, stk. 1, 1. pkt.,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer, der vælges af  \r\n\r\n repræsentantskabet.&#171; </P>  \r\n\r\n<P> <B>3.</B>  <I>§ 15 j, stk. 1,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer, der vælges af  \r\n\r\n generalforsamlingen eller, hvis sammenslutningens vedtægter bestemmer det, af  \r\n\r\n repræsentantskabet.&#171; </P>  \r\n\r\n<P> <B>4.</B>  <I>§ 16, stk. 2,</I> ophæves. </P>  \r\n\r\n<P> <B>§ 2</B>  </P>  \r\n\r\n<P>I realkreditloven, jf. lovbekendtgørelse nr. 642 af 21. juli 1992,  \r\n\r\n foretages følgende ændring: </P>  \r\n\r\n<P> <I>§ 14</I> affattes således: </P>  \r\n\r\n<P> <B>&#187;§ 14.</B> Bestyrelsen skal bestå af mindst 5 medlemmer.&#171;  \r\n\r\n</P>  \r\n\r\n<P> <B>§ 3</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <B>§ 4</B>  </P>  \r\n\r\n<P>For bestyrelsesmedlemmer, der er udpeget af industriministeren eller  \r\n\r\n boligministeren før lovens ikrafttræden, ophører bestyrelseshvervet ved  \r\n\r\n lovens ikrafttræden. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Lovforslaget er en uændret genfremsættelse af det af Fremskridtspartiet  \r\n\r\n den 31. januar 1992 fremsatte lovforslag (L 218), jf. Folketingstidende  \r\n\r\n 1991-92, forhandlingerne sp. 6016, sp. 7588, sp. 10085 og sp. 10354, tillæg A  \r\n\r\n sp. 5053 og tillæg B sp. 1369. </P>  \r\n\r\n<P>Forslagsstillerne mener, at lovforslaget er blevet aktuelt efter at  \r\n\r\n industriministeren i en artikel i dagbladet Børsen den 23. oktober 1992  \r\n\r\n fremkom med udtalelser om, at loven om offentlige repræsentanter i bankernes  \r\n\r\n bestyrelser i sin nuværende form er værdiløs. Industriministeren var i Børsen  \r\n\r\n den 23. oktober 1992 citeret for følgende: &#187;Der er næppe tvivl om, at  \r\n\r\n mange offentlige bestyrelsesmedlemmer gør et glimrende stykke arbejde. Men  \r\n\r\n derfor er loven alligevel værdiløs og kunne for så vidt lige så godt  \r\n\r\n ophæves.&#171; </P>  \r\n\r\n<P>Industriministeren udtalte i samme artikel, at mange af de lokale  \r\n\r\n indstillinger er meget politisk prægede, og at indstillingerne sker som led i  \r\n\r\n lokalpolitiske studehandler og som led i konstitueringen af en bestemt  \r\n\r\n borgmester. </P>  \r\n\r\n<P>Forslagsstillerne er enige i industriministerens vurdering om, at loven er  \r\n\r\n værdiløs, og at indstillingerne af de offentlige repræsentanter er meget  \r\n\r\n politisk prægede. </P>  \r\n\r\n<P>Lovforslaget har til formål at fjerne disse værdiløse aspekter fra loven.  \r\n\r\n</P>  \r\n\r\n<P>Som begrundelse for forslaget fremhæves navnlig: </P>  \r\n\r\n<P>I erhvervslivet eksisterer der en klar viden om, at staten og offentligt  \r\n\r\n udpegede repræsentanter ikke er i stand til at tilføre kommercielt drevne  \r\n\r\n virksomheder kvaliteter, der ikke kan tilvejebringes på anden, mere effektiv,  \r\n\r\n mere hensigtsmæssig og mere demokratisk måde. </P>  \r\n\r\n<P>Det er en fejlopfattelse, at ministerudpegede bestyrelsesmedlemmer  \r\n\r\n fungerer som repræsentanter for forbrugerne. I de år, der har eksisteret  \r\n\r\n adgang til offentligt udpegede bestyrelsesmedlemmer, er denne ret benyttet  \r\n\r\n til at udpege et trecifret antal personer. </P>  \r\n\r\n<P>Indstillingerne til de offentlige repræsentanter er, som  \r\n\r\n industriministeren udtalte til dagbladet Børsen den 23. oktober 1992,  \r\n\r\n politisk bestemt. I artiklen i Børsen den 23. oktober 1992 fremhæves det, at  \r\n\r\n flere bankdirektører oplyser, at &#187;at man aldrig har hørt så meget som et  \r\n\r\n bjæf fra offentlighedens repræsentant&#171;. </P>  \r\n\r\n<P>Der foreligger ingen eksempler på tilfælde, hvor det er forekommet, at  \r\n\r\n offentlige bestyrelsesrepræsentanter har grebet advarende ind, når den  \r\n\r\n pågældende institution var på kollisionskurs. </P>  \r\n\r\n<P>Ved flere sammenbrud i den finansielle sektor og i en række andre  \r\n\r\n insolvenssituationer har der ikke været grund til at antage, at de offentligt  \r\n\r\n udpegede bestyrelsesmedlemmer kunne tilføre virksomhederne en viden, der  \r\n\r\n kunne have medvirket til at rette op på krisen. Der synes heller ikke at være  \r\n\r\n dokumentation for, at offentlige repræsentanter i tide har kunnet advare  \r\n\r\n myndighederne om den ødelæggende udvikling i virksomheden. Det samme forhold  \r\n\r\n gælder for realkreditinstitutterne, hvor de offentlige bestyrelsesmedlemmer i  \r\n\r\n passiv tavshed har deltaget i bestyrelsesarbejdet. Dette gælder også i de  \r\n\r\n krisesituationer, hvor der kunne have været grund for bestyrelserne til at  \r\n\r\n gribe ind over for overbelåningssager og lignende. </P>  \r\n\r\n<P>Loven om offentligt udpegede bestyrelsesrepræsentanter påfører  \r\n\r\n befolkningen en urimelig og nytteløs udgift og skaber falsk tryghed i  \r\n\r\n befolkningen, hver gang der udpeges et bestyrelsesmedlem til et pengeinstitut  \r\n\r\n eller realkreditvirksomhed. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser, </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om banker og sparekasser m.v., jf. lovbekendtgørelse nr. 22 af 9.  \r\n\r\n januar 1991, som senest ændret ved § 3 i lov nr. 233 af 8. april 1992,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 9, stk. 1,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer.&#171; </P>  \r\n\r\n<P> <B>§ 9.</B> Bestyrelsen skal bestå af mindst 5 medlemmer, hvoraf 1 medlem  \r\n\r\n udnævnes af industriministeren. </P>  \r\n\r\n<P> <I>Stk. 2.</I> - - - </P>  \r\n\r\n<P> <B>2.</B>  <I>§ 13, stk. 1, 1. pkt.,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer, der vælges af  \r\n\r\n repræsentantskabet.&#171; </P>  \r\n\r\n<P> <B>§ 13.</B> Bestyrelsen skal bestå af mindst 5 medlemmer, hvoraf 1  \r\n\r\n medlem udnævnes af industriministeren, medens de øvrige medlemmer vælges af  \r\n\r\n repræsentantskabet. I sparekasser, der i de sidste 3 år har beskæftiget  \r\n\r\n gennemsnitligt mindst 35 medarbejdere, har disse ret til herudover blandt  \r\n\r\n disse og i overensstemmelse med stk. 6-9 at vælge et antal medlemmer af  \r\n\r\n bestyrelsen og suppleanter for disse svarende til halvdelen af det antal  \r\n\r\n bestyrelsesmedlemmer, der vælges af repræsentantskabet efter 1. pkt., jf. dog  \r\n\r\n §§ 16 og 17, stk. 1. Såfremt det antal bestyrelsesmedlemmer, der skal vælges,  \r\n\r\n ikke udgør et helt tal, skal der ved anvendelsen af 2. pkt. afrundes opad.  \r\n\r\n</P>  \r\n\r\n<P> <I>Stk. 2.</I> - - - </P>  \r\n\r\n<P> <B>3.</B>  <I>§ 15 j, stk. 1,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer, der vælges af  \r\n\r\n generalforsamlingen eller, hvis sammenslutningens vedtægter bestemmer det, af  \r\n\r\n repræsentantskabet.&#171; </P>  \r\n\r\n<P> <B>§ 15 j.</B> Bestyrelsen skal bestå af mindst 5 medlemmer, hvoraf 1  \r\n\r\n medlem udnævnes af industriministeren, medens de øvrige medlemmer vælges af  \r\n\r\n generalforsamlingen eller, hvis sammenslutningens vedtægter bestemmer det, af  \r\n\r\n repræsentantskabet. </P>  \r\n\r\n<P> <I>Stk. 2.</I> - - - </P>  \r\n\r\n<P> <B>4.</B>  <I>§ 16, stk. 2,</I> ophæves. </P>  \r\n\r\n<P> <B>§ 16.</B> Bestyrelsesmedlemmer og direktører skal være myndige. De  \r\n\r\n skal have bopæl her i landet, medmindre industriministeren undtager fra dette  \r\n\r\n krav. Kravet om bopæl anvendes ikke i det omfang, andet er fastsat i medfør  \r\n\r\n af international aftale eller ved bestemmelser fastsat af industriministeren.  \r\n\r\n</P>  \r\n\r\n<P> <I>Stk. 2.</I> Vederlag til det af industriministeren udnævnte  \r\n\r\n bestyrelsesmedlem udredes af vedkommende pengeinstitut og fastsættes efter  \r\n\r\n regler, der gives af industriministeren. </P>  \r\n\r\n<P> <B>§ 2</B>  </P>  \r\n\r\n<P>I realkreditloven, jf. lovbekendtgørelse nr. 642 af 21. juli 1992,  \r\n\r\n foretages følgende ændring: </P>  \r\n\r\n<P> <B>1.</B>  <I>§ 14</I> affattes således: </P>  \r\n\r\n<P> <B>&#187;§ 14.</B> Bestyrelsen skal bestå af mindst 5 medlemmer.&#171;  \r\n\r\n</P>  \r\n\r\n<P> <B>§ 14.</B> Bestyrelsen skal bestå af mindst 5 medlemmer, hvoraf  \r\n\r\n boligministeren udnævner et medlem. </P>  \r\n\r\n<P> <I>Stk. 2.</I> Direktionen skal bestå af mindst 2 personer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/12/1992"
        },
        {
            "displayName": "Accession",
            "displayValue": "199212K00112"
        },
        {
            "displayName": "Entydig dokumentidentifikation",
            "displayValue": "CL006900"
        },
        {
            "displayName": "Dato for førstegangsindlæggelse",
            "displayValue": "01/12/1992"
        },
        {
            "displayName": "Dato for indlæggelse",
            "displayValue": "01/12/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "112"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}