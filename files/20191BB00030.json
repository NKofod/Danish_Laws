{
    "id": 211040,
    "title": "Forslag til folketingsbeslutning om grænsekontrol ved indrejse fra Sverige til Danmark",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 30",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. november 2019 af Pia Kjærsgaard (DF), René Christensen (DF), Kristian Thulesen Dahl (DF), Søren Espersen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om grænsekontrol ved indrejse fra Sverige til Danmark</p>\r\n<p class=\"Tekst1Sp\">Folketinget pålægger regeringen at indføre grænsekontrol ved indrejse fra Sverige til Danmark.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en uændret genfremsættelse af B 101, Folketingsåret 2018-19, 1. samling, dog med nye afsluttende bemærkninger, der begrunder genfremsættelsen, jf. Folketingstidende 2018-19, 1. samling, tillæg A, B 101 som fremsat, tillæg B, betænkning over B 101, og tillæg F, møde 85, kl. 14:17.</p>\r\n<p class=\"NormalInd\">Forslaget pålægger regeringen at indføre grænsekontrol ved indrejse fra Sverige til Danmark. Den 4. januar 2016 blev der genindført grænsekontrol ved grænseovergangene mellem Danmark og Tyskland. Det har været en succes. Selv partier, der oprindelig var modstander af en grænsekontrol, roser nu kontrollen og de opnåede resultater.</p>\r\n<p class=\"NormalInd\">Tal fra Rigspolitiet viste i begyndelsen af januar 2019, at man i de 3 år med grænsekontrol har beslaglagt 801 våben, afvist 7.132 personer og derudover rejst 5.479 sigtelser om bl.a. menneskesmugling, våbenbesiddelse og narkosmugling (Udlændinge- og Integrationsudvalget, alm. del, spørgsmål 48-50, folketingsåret 2018-19, 1. samling). Det er resultater, der tæller.</p>\r\n<p class=\"NormalInd\">Det er vigtigt for en selvstændig og suveræn nationalstat som Danmark, at der er styr på grænsen og en rimelig kontrol med, hvem og hvad der kommer ind og ud af landet – ikke mindst af hensyn til landets og borgernes sikkerhed og tryghed.</p>\r\n<p class=\"NormalInd\">Det kan bestemt ikke udelukkes, at en tilsvarende grænsekontrol ved grænseovergangene mellem Danmark og Sverige på samme vis vil resultere i beslaglæggelser af våben og narkotika, ligesom menneskesmuglere vil blive opdaget og uønskede personer afvist.</p>\r\n<p class=\"NormalInd\">Der er uønskede personer i Sverige, der kunne tænkes at ville volde borgere i Danmark skade. De svenske myndigheder løslod omkring nytåret 2018/19 fire mænd, hvoraf de tre i december 2010 var blevet anholdt af dansk politi i en lejlighed i Herlev, hvor de var i besiddelse af skydevåben, lyddæmpere, 122 skarpe skud og 200 plastikstrips. De var helt problemfrit rejst fra Stockholm og over de åbne grænser til Danmark med det formodede formål at ville dræbe medarbejdere på Morgenavisen Jyllands-Posten ved et angreb på JP/Politikens Hus på Rådhuspladsen i København. De blev idømt 12 års fængsel, men er nu til stor bekymring i både Danmark og Sverige blevet løsladt (»Terror-dømte er stadig farlige: Men nu kommer de på fri fod«, ekstrabladet.dk, den 25. december 2018).</p>\r\n<p class=\"NormalInd\">Bekymringen går bl.a. på, at de dømte under deres afsoning har fastholdt deres radikalisering, og at den svenske kriminalforsorg har vurderet risikoen for tilbagefald til kriminalitet som høj. En af de dømte havde på et tidspunkt ophængt opskrifter på fremstilling af sprængstof i sin celle.</p>\r\n<p class=\"NormalInd\">Det er umuligt at vide, om de løsladte igen vil forsøge sig med et angreb rettet mod personer i Danmark. Men en ting er sikkert: De pågældende vil uden nogen særlig risiko kunne rejse fra Sverige til Danmark uden at blive kontrolleret, fordi der ikke er nogen grænsekontrol mellem Sverige og Danmark.</p>\r\n<p class=\"NormalInd\">Sverige er desværre et land, hvor vold og kriminalitet er ved at komme ud af kontrol. Malmø har gennem en længere periode været en by, hvor skudepisoder og sprængninger har haft et så stort omfang, at selv politiet har været ved at give op. Mange indbyggere i Malmø er bange for at færdes i deres egen by.</p>\r\n<p class=\"NormalInd\">I april 2017 var der et terrorangreb i Stockholm. Det blev udført af en afvist asylansøger, der skulle udvises. I kølvandet på terrorhandlingen udtalte udlændinge- og integrationsministeren, at regeringen overvejede grænsekontrol mellem Danmark og Sverige. Baggrunden var ikke alene terrorangrebet, men tillige det faktum, at der ikke var styr på de mere end 12.000 afviste asylansøgere i Sverige. Sverige har i mange år ført en efter danske forhold helt uansvarlig udlændingepolitik (»Støjberg efter terrorangreb: Regeringen parat til grænsekontrol imod Sverige«, jyllandsposten.dk, den 12. april 2017).</p>\r\n<p class=\"NormalInd\">Det svenske sikkerhedspoliti, Säpo, vurderede ifølge Jyllands-Posten i 2017, at de ekstremistiske radikale miljøer i Sverige var vokset eksplosivt – fra få hundrede ekstremister til flere tusinde (»Säpo: Tusindvis af voldelige islamister bor i Sverige«, Jyllands-posten.dk, den 16. juni 2017). Som situationen er, er det derfor naivt at tro, at der kan være en fuldstændig åben grænse mellem Danmark og Sverige.</p>\r\n<p class=\"NormalInd\">Forslagsstillerne ønsker med forslaget, at der hurtigt etableres grænsekontrol mellem Danmark og Sverige, så der er en rimelig kontrol med, hvem og hvad der kommer ind i landet, og så det giver en mulighed for at opnå resultater i lighed med dem, der er opnået med grænsekontrollen til Tyskland. Det er endvidere muligt, at grænsekontrol mellem Danmark og Sverige kan forhindre afviste svenske asylansøgere og andre uønskede personer i at rejse fra Sverige og ind i Danmark.</p>\r\n<p class=\"NormalInd\">Danmark kan blive et mere sikkert land med grænsekontrol mellem Danmark og Sverige.</p>\r\n<p>\r\n   <span class=\"Italic\">Afsluttende bemærkninger</span>\r\n</p>\r\n<p class=\"NormalInd\">I begyndelsen af august måned 2019 ramtes København af to bombesprængninger. Først raserede en kraftig eksplosion facaden på Skattestyrelsens bygning i Nordhavn tæt ved Nordhavn Station. Mindre end en uge efter skete endnu en bombesprængning foran Københavns Politis nærpolitistation på Hermodsgade på Nørrebro. Heldigvis kom ingen alvorligt til skade ved bombesprængningerne.</p>\r\n<p class=\"NormalInd\">De to bombesprængninger fik regeringen på banen, og ved et pressemøde onsdag den 14. august 2019 bebudede statsminister Mette Frederiksen (S) og justitsminister Nick Hækkerup (S) bedre tv-overvågning i København, øget brug af nummerpladelæsere og en styrket kontrol af grænsen til Sverige.</p>\r\n<p class=\"NormalInd\">At regeringen vil styrke grænsekontrollen til Sverige har baggrund i, at gerningsmændene bag angrebet på Skattestyrelsen menes at være tilrejsende svenskere, og det faktum, at Malmø i årevis har være plaget af bombesprængninger. Således har Malmø fra den 1. januar og frem til den 25. juli 2019 været ramt af 19 bombesprængninger. Frygten er, at de kriminelles brug af bomber i Sverige nu er ved at brede sig til København.</p>\r\n<p class=\"NormalInd\">Kriminalitet er grænseoverskridende. Det er derfor helt naturligt at have en grænsekontrol, der kan opfange en del af den passerende kriminalitet og besværliggøre resten. Grænsekontrollen er det punkt, hvor man scanner nummerplader, filmer ansigter og tjekker pas og identitet på personer. Det er alt sammen både kriminalitetsforebyggende, kriminalitetsbekæmpende og kriminalitetsopklarende.</p>\r\n<p class=\"NormalInd\">Dansk Folkeparti deltager gerne i forhandlinger med regeringen om bedre tv-overvågning i København, øget brug af nummerpladelæsere og en styrket kontrol af grænsen til Sverige, men skal med nærværende forslag opfordre regeringen til at indføre en permanent og fysisk kontrol mellem Danmark og Sverige. Grænsekontrol handler grundlæggende om at passe på Danmark.</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pia Kjærsgaard</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om grænsekontrol ved indrejse fra Sverige til Danmark.</p>\r\n<p class=\"ForslagsNummer\">(Beslutningsforslag nr. B 30)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": true,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 30",
            "stateLabel": "Forkastet",
            "references": [
                {
                    "shortName": "2019/1 BSF 30",
                    "title": "Forslag til folketingsbeslutning om grænsekontrol ved indrejse fra Sverige til Danmark",
                    "presentationName": "Beslutningsforslag som fremsat",
                    "documentTypeId": 480,
                    "documentId": 211040,
                    "eliUri": "/eli/ft/20191BB00030",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b30/index.htm"
                },
                {
                    "shortName": "2019/1 BTB 30",
                    "title": "Betænkning over Forslag til folketingsbeslutning om grænsekontrol ved indrejse fra Sverige til Danmark",
                    "presentationName": "Betænkning over beslutningsforslag",
                    "documentTypeId": 500,
                    "documentId": 212659,
                    "eliUri": "/eli/ft/20191DB00422",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/11/2019"
        },
        {
            "displayName": "Accession",
            "displayValue": "20191BB00030"
        },
        {
            "displayName": "Entydig dokumentidentifikation",
            "displayValue": "AX023791"
        },
        {
            "displayName": "Dato for førstegangsindlæggelse",
            "displayValue": "13/11/2019"
        },
        {
            "displayName": "Dato for indlæggelse",
            "displayValue": "15/11/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "30"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}