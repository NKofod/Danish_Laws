{
    "id": 163458,
    "title": "SVU – Ansøgningstidspunkt – indleveringssted - tilbagevirkende kraft – undskyldelige omstændigheder",
    "documentTypeId": "240",
    "isSagsforlobPeriodValid": true,
    "shortName": "KEN nr 9332 af 27/02/2014",
    "documentHtml": "<div class=\"bjelke\">Den fulde tekst</div><p class=\"Titel2\">SVU – Ansøgningstidspunkt – indleveringssted - tilbagevirkende kraft – undskyldelige omstændigheder</p>\r\n<div class=\"Resume\">\r\n   <p class=\"TekstGenerel\">Ansøger kunne først få SVU fra tidspunktet, hvor ansøgningen var modtaget hos SVU-administrator. En indlevering til uddannelsesstedet, der ikke samtidigt var SVU-administrator, kunne ikke virke fristafbrydende.</p>\r\n</div>\r\n<p>\r\n   <span class=\"Bold\">Din klage vedrørende afslag på dispensation for ansøgningsfristen for statens voksenuddannelsesstøtte (SVU)</span>\r\n</p>\r\n<p>I brev af 22. marts 2013 har du klaget over Styrelsen for Videregående Uddannelser og Uddannelsesstøttes afgørelse af 16. marts 2013 om, at du først tildeles SVU fra den 11. februar 2013.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 16. marts 2013 om, at du først tildeles SVU fra den 11. februar 2013.</p>\r\n<p>\r\n   <span class=\"Underline\">Retsgrundlag</span>\r\n</p>\r\n<p>SVU-bekendtgørelsen (dagældende bekendtgørelse nr. 767 af 25. juni 2010) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 17.</span> Styrelsen tildeler SVU, herunder til deltagerbetaling, efter ansøgning, jf. § 37, stk. 3.</p>\r\n<p>\r\n   <span class=\"Italic\">Stk. 2.</span> Den uddannelsessøgende afleverer ansøgningen til en SVU-administrator, jf. § 1, stk. 4. (…)SVU-administrator videresender ansøgningen til styrelsen senest 8 dage efter, at en tilstrækkeligt udfyldt ansøgning er modtaget. (…).</p>\r\n<p>\r\n   <span class=\"Bold\">§ 21.</span> SVU ydes tidligst fra den dag, hvor den uddannelsessøgende begynder på uddannelsen, og tidligst fra udgangen af den kalenderuge, hvor den uddannelsessøgende fylder 25 eller 20 år, jf. § 2, stk. 1 og 2.</p>\r\n<p>\r\n   <span class=\"Italic\">Stk. 2.</span> Er ansøgningen ikke modtaget hos SVU-administrator, jf. § 17, stk. 2, senest den dag, hvor den uddannelsessøgende begynder på uddannelsen, ydes støtte fra udgangen af den kalenderuge, hvori ansøgningen er modtaget.</p>\r\n<p>\r\n   <span class=\"Italic\">Stk. 3.</span> Uanset stk. 2 kan støtte ydes fra den dag, hvor den uddannelsessøgende begynder på uddannelsen, hvis den part, der skal have støtten udbetalt, kan godtgøre, at forsinkelsen ikke skyldes vedkommendes forhold.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>Efter reglerne skal en ansøgning om SVU indleveres til en SVU-administrator. En indlevering til et uddannelsessted træder ikke i stedet for dette krav.</p>\r\n<p>Efter SVU-bekendtgørelsens § 21, stk. 3, påhviler det modtageren af SVU at godtgøre, at forsinkelsen ved indsendelse af ansøgning ikke skyldes støttemodtagerens forhold.</p>\r\n<p>Ankenævnet finder ikke, at du har godtgjort dette.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Det fremgår blandt andet af din ansøgning om SVU, som du har dateret den 28. januar 2013, at den skal dække perioden fra den 28. januar 2013 til den 21. juni 2013. Det fremgår endvidere af ansøgningen, at den er modtaget hos SVU-administrator den 4. februar 2013.</p>\r\n<p>Ved brev af 22. februar 2013 meddelte styrelsen dig i første omgang afslag på SVU. Dette skete blandt andet under henvisning til, at din arbejdstid er sat ned med mindre end 6 timer om ugen.</p>\r\n<p>Ved brev af 16. marts 2013 omberegnede styrelsen din SVU, således du ville modtage SVU fra og med uge 7 2013 til og med uge 25 2013. Dette betød, at du først ville modtage SVU fra og med den 11. februar 2013, uagtet at uddannelsen begyndte den 28. januar 2013.</p>\r\n<p>Ved brev af 22. marts 2013 har du klaget til Ankenævnet for Statens Uddannelsesstøtteordninger over styrelsens afgørelse af 16. marts 2013, idet du ønskede at modtage SVU fra den 4. februar 2013, da du havde indleveret ansøgningen på uddannelsesstedet i [navn] den 30. januar 2013. Du anfører, at der må være sket en fejl på [uddannelsesstedet], når det fremgår, at ansøgningen først er modtaget hos SVU-administrator den 4. februar 2013.</p>\r\n<p>Styrelsen har i brev af 28. maj 2013 videresendt sagen sammen med en udtalelse til ankenævnet. Det fremgår blandt andet af udtalelsen, at det er den studerendes eget ansvar at udfylde og aflevere ansøgningen til en SVU-administrator, og at det fremgår af ansøgningen, at den først er modtaget af SVU-administrator den 4. februar 2013, hvorfor der først kan tildeles SVU fra den 11. februar 2013.</p>\r\n<p>Ankenævnet har ved brev af 3. juni 2013 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/05/2014"
        },
        {
            "displayName": "Accession",
            "displayValue": "W20140933225"
        },
        {
            "displayName": "Entydig dokumentidentifikation",
            "displayValue": "CE000077"
        },
        {
            "displayName": "Dato for indlæggelse",
            "displayValue": "28/05/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9332"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/02/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/011190"
        },
        {
            "displayName": "Stikord",
            "displayValue": "SVU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}