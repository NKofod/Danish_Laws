{
    "id": 116589,
    "title": "Vejledning om virksomheders egenkontrol for aktiviteten import af fødevarer",
    "documentTypeId": "180",
    "isSagsforlobPeriodValid": true,
    "shortName": "VEJ nr 9129 af 17/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om virksomheders egenkontrol for aktiviteten import af fødevarer</p>\r\n      <p class=\"UnderTitel2\">(Til importører og fødevareregioner)</p>\r\n      <p class=\"Kapitel\">Afsnit I</p>\r\n      <p class=\"Afsnitsoverskrift\">Indledning</p>\r\n      <p class=\"Tekst\">Importører er på samme måde som ledere af fødevareproduktionsvirksomheder ansvarlige for, at de fødevarer, de importerer og omsætter, overholder EU-krav og eventuelle nationale krav. Import­virksomheder skal derfor i deres egenkontrolprogram have beskrevet, hvorledes dette sikres og dokumenteres.</p>\r\n      <p class=\"Tekst\">Kravet om egenkontrol for importaktiviteten omfatter alle virksomheder, som indfører fødevarer såvel animalske som ikke-animalske, og uanset om fødevarerne kommer fra samhandels­lande eller tredjelande. Egenkontrolkravet gælder således også for importører af animalske fødevarer fra tredjelande, uanset disse fødevarer importeres via et grænsekontrolsted, hvor alle partier underkastes offentlig veterinærkontrol. For så vidt angår ultralavrisikovirksomheder, som importerer, henvises til beskrivelse af krav til dokumentation samt kontrol i den generelle vejledning om egenkontrol i fødevarevirksomheder.</p>\r\n      <p class=\"Tekst\">Denne vejledning beskriver de elementer, der bør indgå i importvirksomheders egenkontrol og dokumentation for udført egenkontrol. Vejledningen beskriver desuden, hvorledes fødevareregionerne kan kontrollere egenkontrollen for denne aktivitet.</p>\r\n      <p class=\"Tekst\">I vejledningen anvendes termen ”samhandel” for fødevarer, som indføres til Danmark fra en virksomhed i et andet samhandelsland, mens termen ”import” anvendes for fødevarer, som indføres fra tredjelande enten direkte til Danmark eller via et grænsekontrolsted/indgangssted i et andet samhandelsland. I begge tilfælde er den ansvarlige person ”importør”.</p>\r\n      <p class=\"Tekst\">Definitionen importør anvendes i vejledningen, iht. bekendtgørelse om veterinærkontrol ved indførsel af animalske fødevarer, som en person eller virksomhed hjemmehørende i Danmark, som foranlediger indførsel af fødevarer, og hvis aktivitet skal være bekræftet i henhold til autorisationsbekendtgørelsen.</p>\r\n      <p class=\"Kapitel\">Afsnit II</p>\r\n      <p class=\"Afsnitsoverskrift\">Elementer i importørernes egenkontrolprogram</p>\r\n      <p class=\"Tekst\">En importørs egenkontrolprogram vil typisk skulle indeholde både elementer, der er generelt relevante for alle importører, og elementer, der er specifikke for de fødevarer, som vedkommende importerer.</p>\r\n      <p class=\"Tekst\">Egenkontrolprogrammet skal beskrive procedurerne for, hvordan de enkelte elementer styres/overvåges og hvordan der skal ageres, hvis der konstateres afvigelser fra reglerne eller andre fejl og mangler. Programmet skal beskrive med hvilken frekvens og i hvilket omfang kontrollen skal foretages.</p>\r\n      <p class=\"Kapitel\">Kapitel 1</p>\r\n      <p class=\"Kapiteloverskrift\">Generelle elementer</p>\r\n      <p class=\"Tekstoverskrift\">Registrering af importaktiviteter</p>\r\n      <p class=\"Tekst\">Det er et generelt krav, at alle virksomheder skal have modtaget bekræftelse på, at deres importaktivitet er registreret hos fødevareregionen, før indførsel af fødevarer påbegyndes, jf. autorisationsbekendtgørelsen <a class=\"FodnoteHenvisning\" name=\"Henvisning_Not1\" href=\"#Not1\">1)</a>16. For animalske fødevarer er registreringen udspecificeret bl.a. med hensyn til produkttype, hvilket fremgår af registreringsblanketten.</p>\r\n      <p class=\"Tekstoverskrift\">Modtagekontrol</p>\r\n      <p class=\"Tekst\">Importøren er ansvarlig for, at fødevaresikkerheden er i orden for de importerede fødevarer, og at de overholder anden lovgivning. Importøren skal derfor fastsætte procedurer for modtagekontrol.</p>\r\n      <p class=\"Tekst\">Modtagekontrol kan omfatte såvel check af dokumenter som check af selve varen. Alt afhængig af fødevaretypen eller anvendelse heraf kan modtagekontrollen således omfatte f.eks.</p>\r\n      <p>\r\n        <p class=\"Liste1\"><span class=\"Liste1Nr\">–</span> temperaturkontrol og kontrol af kølekæde,</p>\r\n        <p class=\"Liste1\"><span class=\"Liste1Nr\">–</span> emballage,</p>\r\n        <p class=\"Liste1\"><span class=\"Liste1Nr\">–</span> mærkning,</p>\r\n        <p class=\"Liste1\"><span class=\"Liste1Nr\">–</span> transportforhold og –skader,</p>\r\n        <p class=\"Liste1\"><span class=\"Liste1Nr\">–</span> dokumentation for overholdelse af mikro­biologiske eller kemiske kriterier,</p>\r\n        <p class=\"Liste1\"><span class=\"Liste1Nr\">–</span> udtagning af prøver til analyse</p>\r\n      </p>\r\n      <p class=\"Tekst\">Modtagekontrollen kan også omfatte dokumentation for</p>\r\n      <p>\r\n        <p class=\"Liste1\"><span class=\"Liste1Nr\">–</span> godkendelse i henhold til forordningerne om novel food og GMO,</p>\r\n        <p class=\"Liste1\"><span class=\"Liste1Nr\">–</span> godkendelse af tilsætningsstoffer, og</p>\r\n        <p class=\"Liste1\"><span class=\"Liste1Nr\">–</span> anmeldelse af kosttilskud og produkter til særlig ernæring <a class=\"FodnoteHenvisning\" name=\"Henvisning_Not2\" href=\"#Not2\">3)</a>.</p>\r\n      </p>\r\n      <p class=\"Tekst\">Modtagekontrollen kan desuden omfatte andre lovpligtige forhold, som ikke er relateret til fødevaresikkerhed, f.eks. procedurer og dokumenter i henhold til økologireglerne <a class=\"FodnoteHenvisning\" name=\"Henvisning_Not3\" href=\"#Not3\">4)</a>.</p>\r\n      <p class=\"Tekst\">Hvis der konstateres afvigelser, som medfører, at fødevarerne er ulovlige i forhold til anvendelse og distribution, skal fødevareregionen orienteres. Egenkontrolprogrammet skal også beskrive, hvordan afvigelser vil blive håndteret.</p>\r\n      <p class=\"Tekst\">Den virksomhed, hvor partiet fysisk indføres (modtagevirksomheden), varetager ofte helt eller delvis det praktiske arbejde vedrørende modtagekontrollen. Der skal i sådanne tilfælde være en beskrivelse af, hvordan importøren sikrer, at disse virksomheder orienteres om kravene og overholder dem, samt en klar aftale om ansvarsfordeling.</p>\r\n      <p class=\"Tekst\">Importøren skal i forbindelse med modtagekontrollen sikre sig, at de nødvendige oplysninger vedrørende partiets sporbarhed er til stede.</p>\r\n      <p class=\"Tekstoverskrift\">Modtagekontrol i henhold til samhandelsreglerne for animalske fødevarer</p>\r\n      <p class=\"Tekst\">Hvis der er tale om samhandel med animalske fødevarer, er der krav om, at importøren, før partiet opdeles eller anvendes, foretager en kontrol af, at partiet er forsynet med den foreskrevne mærkning og af eventuelle foreskrevne dokumenter.</p>\r\n      <p class=\"Tekst\">Hvis der konstateres afvigelser, skal fødevareregionen orienteres. Egenkontrolprogrammet skal også beskrive, hvordan afvigelser vil blive håndteret.</p>\r\n      <p class=\"Tekst\">Den virksomhed, hvor partiet fysisk indføres (modtagevirksomheden), varetager ofte helt eller delvis det praktiske arbejde vedrørende modtagekontrollen. Der skal i sådanne tilfælde være en beskrivelse af, hvordan importøren sikrer, at disse virksomheder orienteres om kravene og overholder dem, samt en klar aftale om ansvarsfordeling.</p>\r\n      <p class=\"Tekstoverskrift\">Forhåndsanmeldelse og veterinær grænsekontrol ved import af animalske fødevarer fra tredjelande</p>\r\n      <p class=\"Tekst\">Hvis der er tale om import af animalske fødevarer fra tredjeland, er det et generelt krav, at hvert parti, der importeres, skal forhåndsanmeldes, og at alle partier skal indføres via et grænsekontrolsted, hvor de skal veterinærkontrolleres.</p>\r\n      <p class=\"Tekst\">Speditører og lign. virksomheder varetager ofte det praktiske arbejde vedrørende forhåndsanmeldelse og fremstilling for veterinærkontrol. Der skal i sådanne tilfælde være en beskrivelse af, hvordan importøren sikrer, at disse virksomheder orienteres om kravene og overholder dem.</p>\r\n      <p class=\"Tekst\">Selvom alle partier af animalske fødevarer underkastes officiel kontrol på grænsekontrolstedet ved indførslen til EU, påhviler det primære ansvar for fødevaresikkerheden af disse produkter fortsat importøren, som derfor skal foretage en passende modtagekontrol også af disse fødevarer.</p>\r\n      <p class=\"Tekstoverskrift\">Check af risikoudmeldinger</p>\r\n      <p class=\"Tekst\">Egenkontrolprogrammet skal indeholde procedurer for, hvordan importøren holder sig orienteret om ændringer i risikoudmeldingerne for så vidt angår specifikke fødevarer eller oprindelsesvirksomheder, hvis produkter er under skærpet kontrol (jf. kapitel 2).</p>\r\n      <p class=\"Kapitel\">Kapitel 2</p>\r\n      <p class=\"Kapiteloverskrift\">Specifikke elementer</p>\r\n      <p class=\"Tekst\">Visse fødevarer viser sig generelt eller i visse tilfælde at udgøre en særlig risiko. Importører af sådanne fødevarer skal derfor tage højde for disse risici og ved deres egenkontrol sikre, at det konkret importerede parti ikke udgør en fare for fødevaresikkerheden.</p>\r\n      <p class=\"Tekstoverskrift\">Forhåndsanmeldelse og dokumentkontrol</p>\r\n      <p class=\"Tekst\">For visse af disse produkter er der i lovgivningen fastsat særlige dokumentationskrav eller kontrolprocedurer, som skal indbygges i importørens egenkontrolprogram.</p>\r\n      <p class=\"Tekst\">For produkter under intensiveret eller skærpet kontrol er der ofte krav om forhåndsanmeldelse af modtagelsen af det enkelte parti. Egenkontrolprogrammet skal i disse tilfælde indeholde procedurer for, hvordan importøren sikrer, at der foretages forhåndsanmeldelse. Hvis importøren benytter sig af en anden virksomhed som modtagevirksomhed for disse produkter, skal egenkontrolprogrammet indeholde en beskrivelse af ansvarsfordeling med hensyn til forhåndsanmeldelse.</p>\r\n      <p class=\"Tekst\">Tilsvarende kan der være krav om særlige ledsagedokumenter for produkter under intensiveret eller skærpet kontrol. Egenkontrolprogrammet skal i disse tilfælde indeholde procedurer, som sikrer kontrol af, at partierne er ledsaget af de rigtige dokumenter.</p>\r\n      <p class=\"Tekstoverskrift\">Nationale risikoudmeldinger</p>\r\n      <p class=\"Tekst\">På baggrund af kendte eller formodede risici ved bestemte fødevarer udsender Fødevarestyrelsen udmeldinger om potentielle risikoprodukter. Der er tale dels om fødevarer, som er under skærpet kontrol som følge af konstaterede risici ved allerede indførte partier, dels om fødevarer, som for en periode ønskes kontrolleret mere intensivt for at be- eller afkræfte en mistanke om særlig risiko. Begge grupper meldes løbende ud til såvel fødevareregioner som erhvervet.</p>\r\n      <p class=\"Tekst\">Disse fødevarer fremgår i kortere eller længere tid som potentielle risikoprodukter på Fødevarestyrelsens liste. For disse fødevarer skal egenkontrolprogrammet som minimum indeholde en mere generel specifikation af, hvordan importøren vil sikre sig mod diverse aktuelle risici (garantier fra leverandøren, krav om analyseresultater, egen stikprøvekontrol med analyser el.lign.), samt en procedure for at checke hvilke produkter, der er på listen.</p>\r\n      <p class=\"Tekstoverskrift\">EU risikoudmeldinger</p>\r\n      <p class=\"Tekst\">I EU-regi vedtages specifikke kommissionsbeslutninger om importrestriktioner for bestemte fødevarer som beskyttelsesforanstaltninger i henhold til Fødevareforordningen. Beslutningerne, som implementeres i dansk lovgivning i Restriktionsbekendtgørelsen <a class=\"FodnoteHenvisning\" name=\"Henvisning_Not4\" href=\"#Not4\">5)</a>, indeholder for det meste krav om forhåndsanmeldelse ved modtagelse og for en dels vedkommende også krav om analyser eller særlig dokumentation.</p>\r\n      <p class=\"Tekst\">Herudover fastsætter og reviderer Kommissionen løbende en liste over fødevarer, som skal kontrolleres mere intensivt efter procedurerne i Kontrolforordningen <a class=\"FodnoteHenvisning\" name=\"Henvisning_Not5\" href=\"#Not5\">6)</a>, art. 15(5). Listen fremgår af Kommissionens Forordning (EF) Nr. XXX/XXXX, som også fastsætter de særlige import- og kontrolprocedurer for disse fødevarer.</p>\r\n      <p class=\"Tekst\">For fødevarer omfattet af specifikke kommissionsbeslutninger skal egenkontrolprogrammet indeholde specifikation af, hvordan importøren i det enkelte tilfælde vil sikre sig, at restriktionsbekendtgørelsens krav for de enkelte produkter er overholdt (krav til forhåndsanmeldelse, analyseattester, krav om officiel kontrol ved indførslen etc.). Desuden vil det være hensigtsmæssigt, at importøren selv sikrer sig garantier fra sin leverandør, for at mindske risikoen for at et parti falder ved importkontrollen.</p>\r\n      <p class=\"Tekst\">For de fødevarer, som fremgår af listen til Kommissionens Forordning (EF) Nr. XXX/XXXX, skal egenkontrolprogrammet som minimum indeholde en mere generel specifikation af, hvordan importøren vil sikre sig, at de generelle procedurekrav i forordningen til sådanne produkter (forhåndsanmeldelse, krav om officiel kontrol ved indførslen m.v.) overholdes og sikre sig mod diverse aktuelle risici. Egenkontrolprogrammet skal desuden indeholde en procedure for check af, hvilke produkter der er på listen.</p>\r\n      <p class=\"Tekstoverskrift\">Generelt kendte risikofaktorer</p>\r\n      <p class=\"Tekst\">I visse fødevarer er bestemte risikofaktorer så almindeligt forekommende, at fødevarerne generelt må betragtes som en potentiel risiko. Nogle af disse risici er der lovgivningsmæssigt taget højde for, idet der er fastsat kriterier eller grænseværdier for indholdet af en given risikofaktor i bestemte fødevarer (f.eks. histamin i visse fiskearter, kviksølv i fisk osv.)</p>\r\n      <p class=\"Tekst\">For sådanne fødevarer vil det være relevant, at egenkontrolprogrammet indeholder specifikationer af, hvordan importøren i det enkelte tilfælde vil sikre sig mod disse risici (garantier fra leverandøren vedr. produktet og eller produktionsforhold, krav om analyseresultater, egen stikprøvekontrol med analyser el.lign.).</p>\r\n      <p class=\"Kapitel\">Afsnit III</p>\r\n      <p class=\"Afsnitsoverskrift\">Dokumentation for udført egenkontrol</p>\r\n      <p class=\"Tekst\">Importøren skal kunne dokumentere, at egenkontrol er udført i overensstemmelse med egenkontrolprogrammets beskrivelse.</p>\r\n      <p class=\"Kapitel\">Kapitel 1</p>\r\n      <p class=\"Kapiteloverskrift\">Overordnet dokumentation</p>\r\n      <p class=\"Tekstoverskrift\">Registrering af importaktivitet</p>\r\n      <p class=\"Tekst\">Importøren skal kunne fremvise regionens bekræftelse på registreringen af den anmeldte importaktivitet.</p>\r\n      <p class=\"Kapitel\">Kapitel 2</p>\r\n      <p class=\"Kapiteloverskrift\">Partispecifik dokumentation</p>\r\n      <p class=\"Tekst\">For det enkelte partiskal importøren kunne dokumentere, at den relevante og beskrevne egenkontrol er udført.</p>\r\n      <p class=\"Tekstoverskrift\">Modtagekontrol</p>\r\n      <p class=\"Tekst\">Til brug for dokumentation for udført modtagekontrol kan importøren lave en checkliste over forhold, som skal kontrolleres. Der kan enten være specifikke lister for forskellige fødevaretyper eller en fælles checkliste, hvori det angives, hvis bestemte checks er irrelevante for bestemte fødevaretyper (temperaturcheck på helkonserves, identifikationsmærkning af vegetabilske fødevarer og lign.).</p>\r\n      <p class=\"Tekst\">Hvis importøren har krævet særlige garantier eller erklæringer fra afsendervirksomheden/producenten skal sådanne dokumenter kunne sammenkædes med den øvrige dokumentation for det/de partier, garantierne gælder for.</p>\r\n      <p class=\"Tekst\">Hvis importøren ikke selv foretager modtagekontrollen, men har uddelegeret arbejdet til modtagevirksomheden/-virksomhederne, skal importøren kunne dokumentere denne overdragelse. Da importøren er ansvarlig for fødevaresikkerheden ved de importerede fødevarer, skal importøren på anmodning kunne fremskaffedokumentationen for den modtagekontrol, modtagevirksomhederne har foretaget.</p>\r\n      <p class=\"Tekstoverskrift\">Håndtering af afvigelser</p>\r\n      <p class=\"Tekst\">Hvis der ved modtagekontrollen er konstateret forhold, som ikke er i overensstemmelse med lovgivningen, skal importøren kunne dokumentere, at fødevareregionen er orienteret, og hvilken opfølgning virksomheden i øvrigt har foretaget.</p>\r\n      <p class=\"Tekst\">Hvis der ved modtagekontrollen er konstateret forhold, som ikke er i overensstemmelse med egne fastsatte kriterier, skal importøren kunne dokumentere, at egenkontrolprogrammet er blevet fulgt med hensyn til opfølgning.</p>\r\n      <p class=\"Tekstoverskrift\">Foreskrevne dokumenter</p>\r\n      <p class=\"Tekst\">For visse fødevarer foreskriver lovgivningen, at hvert parti skal ledsages af særlige dokumenter, at modtagelse af fødevarerne forhåndsanmeldes til fødevareregionen, eller at fødevarerne underkastes særlig undersøgelse, før de må omsættes eller anvendes.</p>\r\n      <p class=\"Tekst\">Importører af animalske fødevarer fra tredjelande, som skal underkastes grænsekontrol, skal for hvert indført parti kunne fremvise kopi af forhånds­anmeldelse samt (kopi af) et veterinærkontrolcertifikat - CVED - udstedt af en grænsedyrlæge/-inspektør (CVED’et skal ledsage partiet fra grænsekontrolstedet til første bestemmelsessted).</p>\r\n      <p class=\"Tekst\">Importører af animalske fødevarer fra samhandelslande, som er underlagt særlige restriktioner, skal for hvert indført parti kunne fremvise (kopi af) det foreskrevne handelsdokument eller certifikat.</p>\r\n      <p class=\"Tekst\">Importører af vegetabilske fødevarer, som er underlagt særlige restriktioner, skal for hvert indført parti kunne fremvise eventuelt foreskrevne dokumenter (forhåndsanmeldelse, foreskrevne analyseattester, myndighedsgarantier, importkontrolcertifikat – CED – eller andet).</p>\r\n      <p class=\"Tekstoverskrift\">Risikoprodukter</p>\r\n      <p class=\"Tekst\">Importøren skal kunne fremvise dokumentation for opdatering vedrørende udmeldinger om risici ved specifikke fødevarer og udmeldinger om skærpet kontrol i henhold til den procedure, der er beskrevet i egenkontrolprogrammet.</p>\r\n      <p class=\"Tekst\">For fødevarer, der er udmeldt som potentielle risiko, skal importøren for hvert indført parti kunne fremvise dokumentation i overensstemmelse med egenkontrolprogrammets specifikationer (garantier fra leverandøren, analyseresultater fra leverandøren, resultater af egen stikprøvekontrol med analyser el.lign.).</p>\r\n      <p class=\"Tekst\">For fødevarer, som er under intensiveret eller skærpet kontrol og som skal forhåndsanmeldes, skal importøren for hvert indført parti kunne fremvise dokumentation for, at partiet er forhåndsanmeldt.</p>\r\n      <p class=\"Tekstoverskrift\">Sporbarhed og handelsveje</p>\r\n      <p class=\"Tekst\">Importører skal som andre virksomheder have et sporbarhedssystem, som kan dokumentere et givet partis vej ”et skridt tilbage og et skridt frem”. Importøren skal således ved handelsdokumenter og/eller certifikater kunne identificere den direkte leverandør og den direkte aftager af det enkelte parti.</p>\r\n      <p class=\"Tekst\">For fødevarer, som ved indførslen modtages på en anden virksomhed end importøren selv, skal importøren for det enkelte parti kunne identificere modtagevirksomheden f.eks. ved handelsdokumenter og/eller certifikater, hvoraf det fremgår, at pågældende modtagevirksomhed er den fysiske leveringsadresse.</p>\r\n      <p class=\"Kapitel\">Afsnit IV</p>\r\n      <p class=\"Afsnitsoverskrift\">Kontrol</p>\r\n      <p class=\"Tekst\">Kontrollen af egenkontrol af importaktiviteten hos de relevante virksomheder skal udføres som en del af de ordinære kontrolbesøg, og importaktiviteten skal auditeres mindst en gang årligt. Hos importører, der som følge af status som elitevirksomheder skal have tilsyn mindre end en gang årligt, foretages kontrol af egenkontrol af importaktiviteten ved hvert tilsyn.</p>\r\n      <p class=\"Tekstoverskrift\">Virksomhedsregistreringer</p>\r\n      <p class=\"Tekst\">Fødevareregionen skal kontrollere, at virksomheds­registreringerne i ScanJour vedrørende importaktiviteten er korrekte sammenholdt med de faktisk importerede fødevarekategorier (jf. oplysninger fra importøren, varer på lager, handelsdokumenter etc.).</p>\r\n      <p class=\"Tekstoverskrift\">Sporbarhed og handelsveje</p>\r\n      <p class=\"Tekst\">For fødevarer, der indføres til Danmark, er importøren den første ansvarlige person under det danske kontrolsystem, dvs. det sted hvor Fødevarestyrelsen har mulighed for at lave kontrol tættest på kilden (i modsætning til dansk producerede fødevarer, hvor der er mulighed for at kontrollere og evt. gribe ind overfor såvel producent som produkt på et tidligt tidspunkt i distributionen).</p>\r\n      <p class=\"Tekst\">I visse tilfælde omfatter fødevareregionens kontrol en fysisk kontrol af de indførte partier evt. med udtagning af stikprøver eller prøver på mistanke/skærpet kontrol.</p>\r\n      <p class=\"Tekst\">Kontrollen af dokumentation for sporbarhed af partier af indførte fødevarer er derfor en meget vigtig del af kontrollen af importørers egenkontrol. Egenkontrollen skal dokumentere, hvor de enkelte varer er oplagret m.v.</p>\r\n      <p class=\"Tekst\">Fødevareregionen skal i den forbindelse også kontrollere dokumentation for handelsveje – herunder anvendelse af modtagevirksomheder. Fødevareregionens kendskab til modtagevirksomheder er nødvendigt af hensyn til kontrol af modtagekontrollen og muligheden for prøveudtagning.</p>\r\n      <p class=\"Tekstoverskrift\">Vurdering af egenkontrolprogrammet</p>\r\n      <p class=\"Tekst\">Fødevareregionen skal vurdere om egenkontrolprogrammet er tilstrækkeligt i forhold til importaktiviteten og de indførte produktkategorier.</p>\r\n      <p class=\"Tekst\">I den forbindelse vurderes procedurerne for opdatering i forhold til risikoprodukter/skærpet kontrol.</p>\r\n      <p class=\"Tekstoverskrift\">Audit af udført egenkontrol</p>\r\n      <p class=\"Tekst\">Fødevareregionen skal gennemgå importørens dokumentation for udført egenkontrol for stikprøvevis udvalgte partier.</p>\r\n      <p class=\"Tekst\">Hvis importaktiviteten omfatter risikoprodukter skal kontrollen omfatte dokumentation for udført egenkontrol af disse fødevarer samt kontrol af, at procedurerne for opdatering er blevet fulgt.</p>\r\n      <p class=\"Tekst\">Hvis importaktiviteten omfatter produkter under skærpet kontrol eller andre produkter med krav om forhåndsanmeldelse, skal kontrollen omfatte dokumentation for, at de relevante partier har været forhåndsanmeldt.</p>\r\n      <p class=\"Tekst\">Hvis importaktiviteten omfatter fødevarer eller fødevareingredienser, som efter fødevareregionens vurdering kan betragtes som novel food, bør fødevareregionen kontrollere importørens dokumentation for, at produktet ikke er omfattet af bestemmelserne om forhåndsgodkendelse af nye fødevarer i novel food forordningen. Importøren skal kunne dokumentere, at produktet har været konsumeret i nævneværdigt omfang før maj 1997.</p>\r\n      <p class=\"Tekst\">Fødevareregionen skal kontrollere importørens dokumentation for, at der foretages modtagekontrol – også når denne opgave er uddelegeret. Hvis det er muligt, vil det være relevant at sammenholde udfyldte checklister med partier, som fortsat er i virksomheden. Kontrollen skal omfatte eventuelle uddelegerings­aftaler samt dokumentation for modtagekontrollen, herunder evt. stikprøvekontrol fra importørens side af at modtagekontrollen gennemføres som aftalt.</p>\r\n      <p class=\"Tekst\">Hvis importøren i henhold til egenkontrolprogrammet stiller leverandørkrav, bør kontrollen omfatte de modtagne garantier. Specielt i forhold til risikoprodukter bør fødevareregionen vurdere om leverandørkrav vedrørende overholdelse af lovgivningen er relevante og tilstrækkelige, f.eks. om importøren stiller krav om overholdelse af specifik lovgivning, krav om analyser el.lign.</p>\r\n      <p class=\"Kapitel\">Afsnit V</p>\r\n      <p class=\"Afsnitsoverskrift\">Registrering af kontrolresultater m.v.</p>\r\n      <p class=\"Tekstoverskrift\">Anvendelse af autotekster</p>\r\n      <p class=\"Tekst\">For at kunne vurdere, om egenkontrollen hos importørerne generelt er tilfredsstillende, eller om der er behov for særlige kontrol- eller informationskampagner eller andre tiltag, er det væsentligt at kunne følge kontrolresultaterne specifikt på dette egenkontrolområde. Fødevareregionerne skal derfor benytte autoteksterne vedrørende import-egenkontroli forbindelse med kontrol af virksomhedernes egenkontrol af importaktiviteten.</p>\r\n      <p class=\"Tekstoverskrift\">Krydscheck af virksomhedsregistreringer</p>\r\n      <p class=\"Tekst\">Fødevareregionen skal sammenholde oplysninger fra importøren om modtagevirksomheder med regionens egne virksomhedsregistreringer eller i givet fald orientere en anden region, hvor modtagevirksomheden er beliggende.</p>\r\n      <p class=\"Kapitel\">Afsnit VI</p>\r\n      <p class=\"Afsnitsoverskrift\">Sagsopfølgning</p>\r\n      <p class=\"Tekst\">Sagsopfølgning i forbindelse med kontrol af importørers egenkontrol følger de sædvanlige sanktionsprincipper.</p>\r\n      <p class=\"Tekstoverskrift\">Notifikation af overtrædelser - Rapid Alert</p>\r\n      <p class=\"Tekst\">Hvis det i forbindelse med kontrollen konstateres, at der i de indførte fødevarer er overtrædelser af grænseværdier, svindel med mærkning el.lign., skal der notificeres via Rapid Alert systemet i henhold til de sædvanlige principper, jf.Rapid Alert Instruksen.</p>\r\n      <p class=\"Tekstoverskrift\">Særlige påbudsmuligheder - generelt</p>\r\n      <p class=\"Tekst\">Det er med ændringerne i bemærkningerne til fødevarelovens § 52 specificeret, at Fødevarestyrelsen kan meddele påbud til virksomheder om at underrette styrelsen, inden virksomheden anvender eller markedsfører et parti fødevarer og om at dokumentere pågældende fødevarers status. Påbudene skal anvendes til at øge kontrollen med virksomheder, som overtræder lovgivningen og har til formål at sikre, at virksomhederne forbedrer deres egenkontrol og dermed sikkerheden af de fødevarer, de anvender og markedsfører.</p>\r\n      <p class=\"Tekst\">Påbudene skal indgå som led i den almindelige sanktionsanvendelse. Det følger af de generelle kontrolprincipper, at fødevareregionen ikke skal give påbud om forhåndsanmeldelse og dokumentation for status hver gang, det er konstateret, at egenkontrollen vedrørende importaktiviteten ikke er tilfredsstillende. Hvis fødevareregionen i henhold til de generelle principper vurderer, at det er tilstrækkeligt at give importøren en indskærpelse vedrørende egenkontrollen for importaktiviteten, kan der ikke samtidig gives et påbud om forhåndsanmeldelse og/eller dokumentation for status.</p>\r\n      <p class=\"Tekst\">Det enkelte påbud om anmeldelse af efterfølgende partier samt evt. dokumentation for disses status kan under alle omstændigheder højst omfatte 3 efterfølgende partier. Fødevareregionen vurderer, afhængigt af de konstaterede mangler ved egenkontrollen, om påbudet om anmeldelse gælder de 3 næste partier af fødevarer, som importøren har modtaget eller efterfølgende partier af specifikke produktkategorier.</p>\r\n      <p class=\"Tekstoverskrift\">Særlige påbudsmuligheder - forhåndsanmeldelse</p>\r\n      <p class=\"Tekst\">Formålet med de særlige påbud er at give fødevareregionen en mulighed for at kontrollere, at importøren har rettet op på alvorlige mangler i egenkontrollen, inden et nyt indført parti fødevarer omsættes eller anvendes. Påbud om forhåndsanmeldelse kan således være relevant i følgende situationer:</p>\r\n      <p class=\"Tekst\">1. Hvor fødevareregionen ved et tilsyn har konstateret, at en importør ikke har udført tilstrækkelig egenkontrol af et indført parti fødevarer, og partiet som følge deraf udgør en potentiel risiko.</p>\r\n      <p class=\"Tekst\">Dette kan f.eks.</p>\r\n      <p>\r\n        <p class=\"Liste1\"><span class=\"Liste1Nr\">–</span> følge direkte af, at fødevaren er et risikoprodukt (jf. afsnit 2), som importøren burde være be­kendt med,</p>\r\n        <p class=\"Liste1\"><span class=\"Liste1Nr\">–</span> følge af en åbenbar fejl ved produkterne i partiet, eller</p>\r\n        <p class=\"Liste1\"><span class=\"Liste1Nr\">–</span> være konstateret ved analyse af udtagne prøver.</p>\r\n      </p>\r\n      <p class=\"Tekst\">2. Hvor fødevareregionen som følge af en berettiget klage, et udbrud af fødevarebåren sygdom el.lign. har konstateret, at en importør ikke har udført tilstrækkelig egenkontrol af et indført parti fødevarer.</p>\r\n      <p class=\"Tekst\">I disse situationer, hvor importørens utilstrækkelige egenkontrol har medført en fødevaresikkerhedsmæssig risiko for forbrugerne, kan det være relevant, at fødevareregionen får mulighed for at kontrollere, at egenkontrollen af efterfølgende partier, som kan indebære samme risiko, er tilfredsstillende. Fødevare­regionen kan derfor give importøren påbud om at orientere regionen om partierne, inden disse fødevarer omsættes eller anvendes. Som udgangspunkt bør opfølgningen ske ved et ekstra kontrolbesøg, men fødevareregionen kan i de enkelte sager beslutte konkret, at kontrollen mest hensigtsmæssigt kan udføres som dokumentkontrol på regionskontoret. Fødevareregionen skal indsende en kopi af påbudet til Kontoret for International Omsætning.</p>\r\n      <p class=\"Tekstoverskrift\">Særlige påbudsmuligheder - dokumentation for status</p>\r\n      <p class=\"Tekst\">Hvis den fødevaresikkerhedsmæssige risiko skyldes indhold af patogener eller uønskede kemiske stoffer, kan påbud om forhåndsanmeldelse af efterfølgende partier ledsages af et påbud om, at importøren skal kunne dokumentere disse partiers status vedrørende det påviste problem. Dokumentationen skal foreligge i form af analyseresultater for prøver udtaget repræsentativt i partiet. Analyserne skal være foretaget på et akkrediteret laboratorium. Importøren kan vælge at indføre allerede undersøgte partier eller selv at forestå prøveudtagning og analyse, når partierne er indført. Fødevareregionen skal indsende en kopi af påbudet til Kontoret for International Omsætning.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 17. april 2008</I></P><P CLASS=SIGN1 ALIGN=\"CENTER\">P.S.V.<BR>Jens Munk Ebbesen</P><P CLASS=SIGN2 ALIGN=\"RIGHT\">/ Anne Ramløse</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Overholdelse af de generelle bestemmelser i fødevarelovgivningen – herunder bestemmelser i Europa-Parlamentets og Rådets forordning (EF) nr.178/2002 af 28. januar 2002 om generelle principper og krav i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed (Fø-devareforordningen), Europa-Parlamentets og Rådets forordning (EF) nr.852/2004 af 29. april 2004 om fødevarehygi-ejne (Hygiejneforordningen), Europa-Parlamentets og Rådets forordning (EF) nr. 853/2004 af 29. april 2004 om sær-lige hygiejnebestemmelser for animalske fødevarer (Hygiejneforordningen for animalske fødevarer) og Kommissio-nens forordning (EF) nr.2073/2005 af 15. november 2005 om mikrobiologiske kriterier for fødevarer</p>\r\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">3)</a> Europa-Parlamentets og Rådets forordning (EF) nr. 258/97 af 27. januar 1997 om nye levnedsmidler og nye lev-nedsmiddelingredienser, Europa-Parlamentets og Rådets forordning (EF) nr. 1829/2003 om genetisk modificerede fø-devarer og foder, Bekendtgørelse nr. 683 af 21. juli 2003 om kosttilskud med senere ændringer, Bekendtgørelse nr. 115 af 11. marts 2002 om fødevarer bestemt til særlig ernæring (med senere ændringer), Bekendtgørelse nr. 202 af 17. marts 1997 om modermælkserstatninger og tilskudsblandinger til spædbørn og småbørn (med senere ændringer), Be-kendtgørelse nr. 355 af 17. juni 1998 om forarbejdet børnemad til spædbørn og småbørn (med senere ændringer), Be-kendtgørelse nr. 786 af 20. oktober 1997 om slankekostprodukter (med senere ændringer), Bekendtgørelse nr. 268 af 13. april 2000 om levnedsmidler til særlige medicinske formål (med senere ændringer) og Bekendtgørelse nr. 22 af 11. januar 2005 om tilsætningsstoffer til fødevarer med senere ændringer.</p>\r\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\">4)</a> Rådets forordning (EØF) nr. 2092/91 af 24. juni 1991 om økologisk produktionsmetode for landbrugsprodukter og om angivelse heraf på landbrugsprodukter og levnedsmidler med senere ændringer og Kommissionens forordning (EF) Nr. 1788/2001 af 7. september 2001 om gennemførelsesbestemmelser til bestemmelserne for kontrolattesten for import fra tredjelande under artikel 11 i Rådets forordning (EØF) nr. 2092/91 om økologisk produktionsmetode for landbrugsprodukter og om angivelse heraf på landbrugsprodukter og levnedsmidler med senere ændringer.</p>\r\n      <p class=\"Fodnote\"><a class=\"FodnoteNr\" name=\"Not4\" href=\"#Henvisning_Not4\">5)</a> Bekendtgørelse nr. 935 af 8. september 2006 om indførsel af fødevarer m.v. med særlige restriktioner.</p>\r\n      <p class=\"Fodnote\"><a class=\"FodnoteNr\" name=\"Not5\" href=\"#Henvisning_Not5\">6)</a> Europa-Parlamentets og Rådets forordning (EF) Nr. 882/2004 af 29. april 2004 om offentlig kontrol med henblik på verifikation af, at foderstof- og fødevarelovgivningen samt dyresundheds- og dyrevelfærdsbestemmelserne overholdes.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/04/2008"
        },
        {
            "displayName": "Accession",
            "displayValue": "C20080912960"
        },
        {
            "displayName": "Entydig dokumentidentifikation",
            "displayValue": "AH002878"
        },
        {
            "displayName": "Dato for førstegangsindlæggelse",
            "displayValue": "18/04/2008"
        },
        {
            "displayName": "Dato for indlæggelse",
            "displayValue": "18/04/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9129"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "17/04/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.<br />Fødevarestyrelsen j. nr. 2007-20-23-02234"
        },
        {
            "displayName": "Stikord",
            "displayValue": "egenkontrol, Fødevare, Fødevarekontrol, import, importkontrol"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}