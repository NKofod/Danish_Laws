{
    "id": 27084,
    "title": "Bekendtgørelse om firmapensionskassers og forsikringsselskabers aktivers lokalisering og kongruente valutaer i forhold til de forsikringsmæssige hensættelser",
    "documentTypeId": "60",
    "isSagsforlobPeriodValid": true,
    "shortName": "BEK nr 780 af 11/08/2005",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Bekendtgørelse om firmapensionskassers og  \r\n\r\n forsikringsselskabers aktivers lokalisering og kongruente valutaer i forhold  \r\n\r\n til de forsikringsmæssige hensættelser  \r\n\r\n<A HREF=\"#FN501\" NAME=\"_FN501\"><SUP>1)</SUP></A>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Indledning2\">  \r\n\r\n I medfør af § 169, nr. 2, og § 373, stk. 4, i lov om finansiel  \r\n\r\n virksomhed, jf. lovbekendtgørelse nr. 613 af 21. juni 2005, samt §&nbsp;48 og  \r\n\r\n §&nbsp;71, stk.&nbsp;5, i lov om tilsyn med firmapensionskasser, jf.  \r\n\r\n lovbekendtgørelse  \r\n\r\n nr. 1266 af 19. december 2003, fastsættes:  \r\n\r\n</P>  \r\n\r\n<DIV CLASS=PARAGRAF ID=\"P1\">  \r\n\r\n<P class=\"Paragraftekst\"> <B> §&nbsp;1.  \r\n\r\n</B>  \r\n\r\n Denne  \r\n\r\n bekendtgørelse finder anvendelse på firmapensionskasser og  \r\n\r\n forsikringsselskaber.  \r\n\r\n Ved forsikringsselskaber forstås selskaber, der udøver  \r\n\r\n livsforsikringsvirksomhed eller skadeforsikringsvirksomhed, samt tværgående  \r\n\r\n pensionskasser.  \r\n\r\n</P>  \r\n\r\n</DIV><!-- End of \"§ 1\" -->  \r\n\r\n<DIV CLASS=PARAGRAF ID=\"P2\">  \r\n\r\n<P class=\"Paragraftekst\"> <B> §&nbsp;2.  \r\n\r\n</B>  \r\n\r\n Ved  \r\n\r\n kongruens forstås dækning af forpligtelser, der skal indfries i en bestemt  \r\n\r\n valuta ved aktiver i samme valuta.  \r\n\r\n</P>  \r\n\r\n</DIV><!-- End of \"§ 2\" -->  \r\n\r\n<DIV CLASS=PARAGRAF ID=\"P3\">  \r\n\r\n<P class=\"Paragraftekst\"> <B> §&nbsp;3.  \r\n\r\n</B>  \r\n\r\n Ved  \r\n\r\n bestemmelsen af, i hvilken valuta et forsikringsselskab eller en  \r\n\r\n pensionskasse  \r\n\r\n skal indfri sine forpligtelser, gælder følgende:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n Hvis  \r\n\r\n forsikringssummen er udtrykt i en bestemt valuta, skal forsikringsselskabet  \r\n\r\n eller pensionskassen indfri sine forpligtelser i denne valuta.  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n Hvis  \r\n\r\n forsikringssummen ikke er udtrykt i nogen valuta, skal forsikringsselskabet  \r\n\r\n eller pensionskassen indfri sine forpligtelser i valutaen i det land, hvor  \r\n\r\n risikoen er beliggende, jf. §&nbsp;5. Forsikringsselskabet eller  \r\n\r\n pensionskassen  \r\n\r\n kan imidlertid vælge den valuta, som præmien er udtrykt i, hvis der er en  \r\n\r\n rimelig begrundelse for et sådant valg.  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n Hvis en skade  \r\n\r\n anmeldes til et forsikringsselskab, og erstatningen skal udbetales i en  \r\n\r\n bestemt  \r\n\r\n valuta, som ikke er den, der følger af nr. 1 eller nr. 2, skal  \r\n\r\n forsikringsselskabet indfri sine forpligtelser i den valuta, som skaden  \r\n\r\n anmeldes i.  \r\n\r\n</P>  \r\n\r\n<P class=\"Nummer\">  \r\n\r\n 4)  \r\n\r\n &#9;  \r\n\r\n Hvis en skade  \r\n\r\n vurderes i en valuta, som er forsikringsselskabet bekendt på forhånd, men som  \r\n\r\n ikke er den valuta, der følger af nr. 1 eller nr. 2, kan forsikringsselskabet  \r\n\r\n indfri  \r\n\r\n sine forpligtelser i den valuta, som skaden vurderes i.  \r\n\r\n</P>  \r\n\r\n</DIV><!-- End of \"§ 3\" -->  \r\n\r\n<DIV CLASS=PARAGRAF ID=\"P4\">  \r\n\r\n<P class=\"Paragraftekst\"> <B> §&nbsp;4.  \r\n\r\n</B>  \r\n\r\n Ved  \r\n\r\n bestemmelse af, hvilken valuta et aktivs værdi opgøres i, gælder følgende:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n Obligationer,  \r\n\r\n gældsbreve, pantebreve, tilgodehavender i kreditinstitutter og fordringer,  \r\n\r\n som  \r\n\r\n kan sidestilles hermed, anses for at være udtrykt i den valuta, i hvilken de  \r\n\r\n er  \r\n\r\n denomineret.  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n Aktier og andre  \r\n\r\n kapitalandele anses for at være angivet i den valuta, der anvendes i  \r\n\r\n udstederens  \r\n\r\n hjemland, jf. dog stk.&nbsp;2 og 3.  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n Fast ejendom anses  \r\n\r\n for at være angivet i samme valuta som den valuta, der anvendes i det land,  \r\n\r\n hvor ejendommen er beliggende.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n For andele  \r\n\r\n i investeringsinstitutter omfattet af fællesskabsretlige regler og andele i  \r\n\r\n placeringsforeninger, pengemarkedsforeninger og  \r\n\r\n investeringsinstitutforeninger  \r\n\r\n samt i fåmandsforeninger eller afdelinger heraf, der i vedtægterne har  \r\n\r\n bestemmelser om risikospredning, der svarer til dem, der gælder for  \r\n\r\n investeringsforeninger, placeringsforeninger, pengemarkedsforeninger eller  \r\n\r\n investeringsinstitutforeninger, jf. lov om investeringsforeninger og  \r\n\r\n specialforeninger samt andre kollektive investeringsordninger m.v., gælder  \r\n\r\n følgende:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n Værdien af andele  \r\n\r\n m.v. kan fordeles mellem forskellige valutaer i overensstemmelse med  \r\n\r\n fordelingen  \r\n\r\n af de underliggende aktiver efter reglerne i stk. 1.  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n Er mindst 80 pct.  \r\n\r\n af de underliggende aktiver i  \r\n\r\n andelen permanent udtrykt i en bestemt valuta efter reglerne i stk. 1, kan  \r\n\r\n hele  \r\n\r\n andelen anses for udtrykt i denne valuta.  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n Hvis der ikke løbende  \r\n\r\n foreligger dokumentation for de underliggende aktivers fordeling på valutaer  \r\n\r\n efter reglerne i stk. 1, anses den valuta, som andelen er udtrykt i, for  \r\n\r\n ubestemt.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Et aktiv i  \r\n\r\n en bestemt valuta efter reglerne i stk.&nbsp;1 og 2 kan konverteres til et  \r\n\r\n aktiv i en anden valuta ved hjælp af valutaterminskontrakter,  \r\n\r\n valutaoptionskontrakter, valutaswaps eller lignende. I kongruensmæssig øjemed  \r\n\r\n forudsætter dette, at konverteringen ses som helhed efter skat og afgifter.  \r\n\r\n</P>  \r\n\r\n</DIV><!-- End of \"§ 4\" -->  \r\n\r\n<DIV CLASS=PARAGRAF ID=\"P5\">  \r\n\r\n<P class=\"Paragraftekst\"> <B> §&nbsp;5.  \r\n\r\n</B>  \r\n\r\n Ved  \r\n\r\n det land, hvor risikoen er beliggende, forstås:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n det land, hvor det  \r\n\r\n forsikrede gode befinder sig, hvis forsikringen dækker enten fast ejendom  \r\n\r\n eller  \r\n\r\n fast ejendom og indbo, i det omfang indboet er dækket af samme  \r\n\r\n forsikringspolice,  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n det land, hvor registreringen  \r\n\r\n er foretaget, hvis forsikringen vedrører et transportmiddel, der skal  \r\n\r\n registreres, eller  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n det land, hvor  \r\n\r\n forsikringstageren har indgået aftalen, når denne er af højst 4 måneders  \r\n\r\n varighed og vedrører risici i forbindelse med rejser eller ferie.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n I andre  \r\n\r\n tilfælde end de i stk.&nbsp;1 anførte forstås ved det land, hvor risikoen er  \r\n\r\n beliggende, det land, hvor forsikringstageren har sin sædvanlige bopæl,  \r\n\r\n eller,  \r\n\r\n hvis forsikringstageren er en juridisk person, det land, hvor det i  \r\n\r\n forsikringsaftalen omhandlede selskab er beliggende.  \r\n\r\n</P>  \r\n\r\n</DIV><!-- End of \"§ 5\" -->  \r\n\r\n<DIV CLASS=PARAGRAF ID=\"P6\">  \r\n\r\n<P class=\"Paragraftekst\"> <B> §&nbsp;6.  \r\n\r\n</B>  \r\n\r\n Mindst  \r\n\r\n 80 pct. af de aktiver, der i henhold til §&nbsp;159, stk.&nbsp;1, i lov om  \r\n\r\n finansiel  \r\n\r\n virksomhed, anvendes til dækning af de samlede forsikringsmæssige  \r\n\r\n hensættelser,  \r\n\r\n skal være kongruente i forhold til hver enkelt valuta, hvori hensættelserne  \r\n\r\n skal afvikles.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Bestemmelsen i stk.&nbsp;1 finder ikke anvendelse på aktiver, der anvendes  \r\n\r\n til  \r\n\r\n at dække forsikringsmæssige hensættelser for livsforsikringer, der er  \r\n\r\n tilknyttet investeringsfonde, når selskabet ikke påtager sig nogen  \r\n\r\n investeringsrisiko.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Bestemmelsen i stk. 1 finder tilsvarende anvendelse for firmapensionskasser  \r\n\r\n på  \r\n\r\n de aktiver, der i henhold til §&nbsp;46, stk.1, i lov om tilsyn med  \r\n\r\n firmapensionskasser, skal dække de pensionsmæssige hensættelser.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;4.  \r\n\r\n</I>  \r\n\r\n Opfyldelse  \r\n\r\n af kongruenskravet efter stk.&nbsp;1 og 3 kan undlades, hvis forpligtelserne  \r\n\r\n i  \r\n\r\n den pågældende valuta udgør mindre end 7 pct. af de samlede  \r\n\r\n forsikringsmæssige  \r\n\r\n hensættelser i andre valutaer.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;5.  \r\n\r\n</I>  \r\n\r\n Kravet om  \r\n\r\n kongruente aktiver, for så vidt angår en anden EU-valuta end euro, kan anses  \r\n\r\n for opfyldt ved anvendelsen af aktiver udtrykt i euro. Andelen heraf må dog  \r\n\r\n ikke udgøre mere end 50 pct. af aktiverne til dækning af forpligtelserne i  \r\n\r\n den  \r\n\r\n pågældende valuta efter stk.&nbsp;1.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;6.  \r\n\r\n</I>  \r\n\r\n Hvis en  \r\n\r\n valuta, som ikke er en EU-valuta, er undergivet regulering eller  \r\n\r\n overførselsrestriktioner,  \r\n\r\n eller som af lignende grunde ikke egner sig til investeringer til afdækning  \r\n\r\n af  \r\n\r\n forsikringsmæssige hensættelser i denne valuta, kan der foretages en  \r\n\r\n investering i den anden valuta, som udsætter forsikringsselskabet eller  \r\n\r\n pensionskassen for den mindst mulige valutakursrisiko.  \r\n\r\n</P>  \r\n\r\n</DIV><!-- End of \"§ 6\" -->  \r\n\r\n<DIV CLASS=PARAGRAF ID=\"P7\">  \r\n\r\n<P class=\"Paragraftekst\"> <B> §&nbsp;7.  \r\n\r\n</B>  \r\n\r\n Forsikringsselskaber  \r\n\r\n eller pensionskasser, der har forsikringsmæssige forpligtelser i en anden  \r\n\r\n valuta end danske kroner, kan opfylde kravet om kongruens for denne valuta i  \r\n\r\n henhold til § 6 ved at anvende aktiver, der er udtrykt i samme valuta som de  \r\n\r\n forsikringsmæssige forpligtelser efter bestemmelserne i § 4, selv om  \r\n\r\n aktiverne  \r\n\r\n ifølge § 163, stk. 1, nr. 1-4, og stk. 2, eller § 164, stk. 1, nr. 1-3 og 5,  \r\n\r\n samt stk. 2-6, i lov om finansiel virksomhed eller § 46 a, stk. 3-6, eller §  \r\n\r\n 47  \r\n\r\n i lov om tilsyn med firmapensionskasser ikke kan indgå blandt de aktiver, der  \r\n\r\n anvendes til at dække de forsikringsmæssige hensættelser.  \r\n\r\n</P>  \r\n\r\n</DIV><!-- End of \"§ 7\" -->  \r\n\r\n<DIV CLASS=PARAGRAF ID=\"P8\">  \r\n\r\n<P class=\"Paragraftekst\"> <B> §&nbsp;8.  \r\n\r\n</B>  \r\n\r\n De  \r\n\r\n aktiver, der i henhold til §&nbsp;159, stk.&nbsp;1, i lov om finansiel  \r\n\r\n virksomhed skal dække de samlede forsikringsmæssige hensættelser, skal være  \r\n\r\n til  \r\n\r\n stede (lokaliseret) i et land, som er medlem af EU eller i et andet land, som  \r\n\r\n Fællesskabet har indgået aftale med på det finansielle område.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n De aktiver,  \r\n\r\n der i henhold til §&nbsp;46, stk.1, i lov om tilsyn med firmapensionskasser  \r\n\r\n skal  \r\n\r\n dække pensionshensættelserne, skal være lokaliseret i et land, som er medlem  \r\n\r\n af  \r\n\r\n EU eller i et andet land, som Fællesskabet har indgået aftale med på det  \r\n\r\n finansielle område.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Bestemmelserne i stk.&nbsp;1 og 2 finder ikke anvendelse på  \r\n\r\n forsikringsmæssige  \r\n\r\n hensættelser vedrørende risici beliggende uden for de i stk.&nbsp;1 nævnte  \r\n\r\n lande.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;4.  \r\n\r\n</I>  \r\n\r\n For  \r\n\r\n aktiver, der er lokaliseret uden for de i stk. 1 nævnte lande, skal  \r\n\r\n lokaliseringskravet opfyldes ved, at forsikringsselskabet eller  \r\n\r\n pensionskassen sikrer  \r\n\r\n Finanstilsynet en adgang til at begrænse eller forbyde forsikringsselskabets  \r\n\r\n eller pensionskassens frie rådighed over aktiverne med henblik på tilfælde,  \r\n\r\n hvor Finanstilsynet måtte vurdere, at forsikringsselskabets eller  \r\n\r\n pensionskassens  \r\n\r\n økonomiske situation er ubetryggende.  \r\n\r\n</P>  \r\n\r\n</DIV><!-- End of \"§ 8\" -->  \r\n\r\n<DIV CLASS=PARAGRAF ID=\"P9\">  \r\n\r\n<P class=\"Paragraftekst\"> <B> §&nbsp;9.  \r\n\r\n</B>  \r\n\r\n Overtrædelse  \r\n\r\n af § 6, stk. 1, 3 og 5, og § 8, stk. 1, 2 og 4, straffes med bøde.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Der kan  \r\n\r\n pålægges selskaber m.v. (juridiske personer) strafansvar efter reglerne i  \r\n\r\n straffelovens 5. kapitel.  \r\n\r\n</P>  \r\n\r\n</DIV><!-- End of \"§ 9\" -->  \r\n\r\n<DIV CLASS=PARAGRAF ID=\"P10\">  \r\n\r\n<P class=\"Paragraftekst\"> <B> §&nbsp;10.  \r\n\r\n</B>  \r\n\r\n Bekendtgørelsen  \r\n\r\n træder i kraft den 23. september 2005.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Samtidig  \r\n\r\n ophæves bekendtgørelse nr. 40 af 20. januar 1999 om kongruens og  \r\n\r\n lokalisering.  \r\n\r\n</P>  \r\n\r\n</DIV><!-- End of \"§ 10\" -->  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Finanstilsynet, den 11. august 2005</I></P>  \r\n\r\n<P CLASS=SIGN1 ALIGN=\"CENTER\">Henrik Bjerre-Nielsen</P>  \r\n\r\n<P CLASS=SIGN2 ALIGN=\"RIGHT\">/Jarl Kure</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n<P class=\"Slutnotetekst\">  \r\n\r\n --NOTER---  \r\n\r\n</P>  \r\n\r\n<P class=\"Slutnotetekst\">  \r\n\r\n --NOTER---  \r\n\r\n</P>  \r\n\r\n<P class=\"Slutnotetekst\">  \r\n\r\n --NOTER---  \r\n\r\n</P>  \r\n\r\n<P class=\"Slutnotetekst\">  \r\n\r\n --NOTER---  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"FN501\" HREF=\"#_FN501\"><SUP>1)</SUP></A>  \r\n\r\n Bekendtgørelsen indeholder  \r\n\r\n bestemmelser, der gennemfører dele af Rådets første direktiv 73/239/EØF af  \r\n\r\n 24.  \r\n\r\n juli 1973 (EF-Tidende 1973 nr. L 228, s. 3) (1. skadeforsikringsdirektiv),  \r\n\r\n Rådets direktiv 76/580/EØF af 29. juni 1976 (EF-Tidende 1976 nr. L 189, s.  \r\n\r\n 13)  \r\n\r\n (ændring af 1. skadeforsikringsdirektiv), Rådets direktiv 84/641/EØF af 10.  \r\n\r\n december 1984 (EF-Tidende 1984 nr. L 339, s. 21) (ændring af 1.  \r\n\r\n skadeforsikringsdirektiv), Rådets andet direktiv 88/357/EØF af 22. juni 1988  \r\n\r\n (EF-Tidende 1988 nr. L 172, s. 1) (2. skadeforsikringsdirektiv), Rådets  \r\n\r\n direktiv 89/117/EØF af 13. februar 1989 (EF-Tidende 1989 nr. L 044, s. 40),  \r\n\r\n dele af Rådets direktiv 90/618/EØF af 8. november 1990 (EF-Tidende 1990 nr. L  \r\n\r\n 330, s. 44) (ændring af 1. og 2. skadeforsikringsdirektiv), Rådets direktiv  \r\n\r\n 92/49/EØF af 18. juni 1992 (EF-Tidende 1992 nr. L 228, s. 1) (3.  \r\n\r\n skadeforsikringsdirektiv),  \r\n\r\n direktiverne 79/267, 90/619, 92/96 og 2002/12, der nu er sammenskrevet i  \r\n\r\n Europa-Parlamentets og Rådets direktiv 2002/83/EF af 5. november 2002  \r\n\r\n (EF-Tidende 2000 nr. L 345, s. 1) (livsforsikringsdirektivet), samt  \r\n\r\n Europa-Parlamentets og Rådets direktiv 2003/41/EF af 3. juni 2003 om  \r\n\r\n arbejdsmarkedsrelaterede pensionskassers aktiviteter og tilsynet hermed,  \r\n\r\n (EU-Tidende 2003 nr. L 235, side 10) (pensionskassedirektivet).  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/08/2005"
        },
        {
            "displayName": "Accession",
            "displayValue": "B20050078005"
        },
        {
            "displayName": "Entydig dokumentidentifikation",
            "displayValue": "AU002212"
        },
        {
            "displayName": "Dato for førstegangsindlæggelse",
            "displayValue": "23/08/2005"
        },
        {
            "displayName": "Dato for indlæggelse",
            "displayValue": "06/09/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "780"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "11/08/2005"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin., <br />Finanstilsynet, j.nr. 162-0047"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}