{
    "id": 229705,
    "title": "Forslag til folketingsbeslutning om at betegne Israels styre og fremfærd over for palæstinenserne som apartheid",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 183",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. marts 2022 af Christian Juhl (EL), Eva Flyvholm (EL), Uffe Elbæk (FG), Sikandar Siddique (FG) og Torsten Gejl (ALT)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at betegne Israels styre og fremfærd over for palæstinenserne som apartheid</p>\r\n<p class=\"Tekst1Sp\">Folketinget pålægger regeringen at betegne Israels styre og dets fremfærd over for palæstinenserne i Israel og</p>\r\n<p class=\"Tekst1Sp\">de besatte palæstinensiske områder som apartheid.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Ifølge apartheidkonventionen og Romstatutten for Den Internationale Straffedomstol defineres apartheid som, når enhver umenneskelig handling bliver begået i konteksten af et institutionaliseret regime, hvorigennem en befolkningsgruppe systematisk undertrykker, diskriminerer og dominerer en anden befolkningsgruppe. Apartheid udgør på det grundlag en forbrydelse mod menneskeheden, jf. Romstatutten:</p>\r\n<p class=\"NormalInd\">\r\n</p>\r\n<p class=\"NormalInd\">»(h) forstås ved »apartheid« umenneskelige handlinger af en karakter svarende til de i stk. 1 nævnte, der er begået som led i en racemæssig gruppes institutionaliserede regime af systematisk undertrykkelse af og dominans over en anden racemæssig gruppe eller grupper, og som er begået med den hensigt at opretholde dette regime,« (Lov om Den Internationale Straffedomstol, retsinformation.dk).</p>\r\n<p class=\"NormalInd\">\r\n</p>\r\n<p class=\"NormalInd\">Inden for det sidste år er Human Rights Watch (»A Threshold Crossed – Israeli Authorities and the Crimes of Apartheid and Persecution«, Human Rights Watch, den 27. april 2021), den israelske ngo B’Tselem (»A regime of Jewish supremacy from the Jordan River to the Mediterranean Sea – This is apartheid«, B’Tselem, den 12. januar 2021) og nu senest Amnesty International (»Israel’s Apartheid against Palestinians – a cruel system of domination and crime against humanity«, Amnesty International, den 1. februar 2022) udkommet med omfattende dokumentation for og analyser af, at Israel udøver apartheid mod palæstinensere i Israel, i de besatte palæstinensiske områder og mod palæstinensiske flygtninge i andre lande. En række palæstinensiske menneskerettighedsorganisationer har konkluderet det samme (»Human rights organizations from Israel condemn vicious attacks on Amnesty International«, hamoked.org, den 3. februar 2022). De klare udmeldinger fra tre markante, anerkendte organisationer kan betragtes som et nybrud for det internationale samfunds tilgang til international lov og menneskerettigheder i forhold til Israel-Palæstina-konflikten. Denne udvikling bør det internationale samfund forholde sig til i tilgangen til Israel og Israel-Palæstina-konflikten.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Et apartheidsystem, som krænker palæstinensernes rettigheder</span>\r\n</p>\r\n<p class=\"NormalInd\">Helt overordnet dokumenterer og konkluderer de tre organisationer, hvordan staten Israel håndhæver et system, der både undertrykker og udøver dominans over den palæstinensiske befolkning i alle de områder, hvor staten Israel har jurisdiktion og kontrol. Ifølge Amnesty Internationals rapport »Israel’s Apartheid against Palestinians – a  cruel system of domination and crime against humanity« opretholder den israelske stat et system med handlinger, der svarer til apartheid og udgør forbrydelser mod menneskeheden. Israels apartheidsystem er den grundlæggende årsag til de krænkelser, som millioner af palæstinensere oplever i hverdagen.</p>\r\n<p class=\"NormalInd\">\r\n</p>\r\n<p class=\"NormalInd\">Mens palæstinensiske borgere i Israel ifølge Amnesty nyder større rettigheder og friheder end palæstinensere i de besatte palæstinensiske områder, er krænkelserne af rettigheder hos palæstinensere i Gaza meget anderledes i forhold til palæstinensere, der bor på Vestbredden. Ikke desto mindre viser Amnestys rapport, at alle palæstinensere er underlagt det samme overordnede diskriminerende system, som adskiller palæstinensere i de forskellige områder og underminerer palæstinensisk solidaritet ved at give palæstinensere forskellige rettigheder inden for det overordnede apartheidsystem.</p>\r\n<p class=\"NormalInd\">\r\n</p>\r\n<p class=\"NormalInd\">Den institutionelle og systematiske diskrimination af palæstinenserne ses bl.a. i den israelske nationalstatslov (»Basic Law«) fra 2018, hvor Israel for første gang juridisk definerer sig selv som en nationalstat for det jødiske folk. Det betyder, at de palæstinensiske flygtninge, der befinder sig uden for Israel og de besatte palæstinensiske områder, ikke har ret til at vende tilbage til deres hjem. Samtidig indføres der en adskillelse mellem borgerskab og nationalitet, hvor palæstinensiske borgere er afskåret fra at opnå nationalitetsstatus i både Israel og de besatte palæstinensiske områder.</p>\r\n<p class=\"NormalInd\">\r\n</p>\r\n<p class=\"NormalInd\">Den israelske stats behandling af palæstinensere har således til formål at privilegere jødiske israelere ved fordeling af jord og ressourcer. De israelske myndigheder behandler ifølge Amnestys konklusioner palæstinensere som en underlegen befolkningsgruppe, der er defineret af deres ikke-jødiske, arabiske tilhørsforhold. Denne racediskrimination er cementeret i implementering af love, som påvirker palæstinensere ikke blot i de besatte områder, men i hele Israel. Siden 2002 har det været umuligt for palæstinensere fra Gaza og Vestbredden at blive familiesammenført med deres palæstinensiske ægtefælle, hvis denne bor i Israel eller Østjerusalem.</p>\r\n<p class=\"NormalInd\">\r\n</p>\r\n<p class=\"NormalInd\">Human Rights Watch, B'Tselem og Amnesty International dokumenterer, hvordan beslaglæggelser af palæstinensisk jord og ejendom, drab, tvangsflytninger, begrænsninger af palæstinensernes bevægelsesfrihed og nægtelse af nationalitetsstatus til alle – og statsborgerskab til nogle – palæstinensere tilsammen udgør et system, der svarer til apartheid som defineret i international lov. Organisationerne drager med egne ord ingen historiske sammenligninger, men forholder sig udelukkende til et juridisk begreb med en klar definition. Det samme lægger dette beslutningsforslag op til.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Danmark skal betegne Israels fremfærd som apartheid</span>\r\n</p>\r\n<p class=\"NormalInd\">Forslagsstillerne mener, at regeringen på den baggrund bør betegne Israels fremfærd som apartheid for at anvende en så præcis analyse af den konkrete virkelighed som muligt i henhold til international lov og konventioner, som Danmark har tilsluttet sig.</p>\r\n<p class=\"NormalInd\">\r\n</p>\r\n<p class=\"NormalInd\">Med beslutningsforslaget ønsker forslagsstillerne, at Israels styre og fremfærd betegnes og omtales af den danske regering som apartheid ud fra denne klare juridiske definition. Det kan bidrage til at styrke det internationale samfunds tilgang til menneskerettighedskrisen i Israel og de besatte områder, understøtte igangværende juridiske processer, særlig ved Den Internationale Straffedomstol, og få den israelske stat til at afvikle apartheidsystemet og give de samme rettigheder til alle dens borgere – uafhængigt af hvilken løsning på konflikten parterne når frem til i en fremtidig fredsaftale. Den juridiske definition står således ikke i modsætning til Danmark og EU's politik om en to-statsløsning.</p>\r\n<p class=\"NormalInd\">Beslutningsforslaget vil desuden bidrage til, at Danmark bakker aktivt op om at håndhæve den internationale retsorden.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Christian Juhl</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at betegne Israels styre og fremfærd over for palæstinenserne som apartheid.</p>\r\n<p class=\"ForslagsNummer\">(Beslutningsforslag nr. B 183)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 183",
            "stateLabel": "Bortfaldet",
            "references": [
                {
                    "shortName": "2021/1 BSF 183",
                    "title": "Forslag til folketingsbeslutning om at betegne Israels styre og fremfærd over for palæstinenserne som apartheid",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229705,
                    "eliUri": "/eli/ft/20211BB00183",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b183/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/03/2022"
        },
        {
            "displayName": "Accession",
            "displayValue": "20211BB00183"
        },
        {
            "displayName": "Entydig dokumentidentifikation",
            "displayValue": "AX027471"
        },
        {
            "displayName": "Dato for førstegangsindlæggelse",
            "displayValue": "04/03/2022"
        },
        {
            "displayName": "Dato for indlæggelse",
            "displayValue": "04/03/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "183"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}