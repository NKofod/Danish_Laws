{
    "id": 36863,
    "title": "Aktiesalg - gældsbrev - nedskrivning (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18245 af 12/02/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved en aktieoverdragelse, hvor den fortrolige kurs skulle anvendes ved  \r\n\r\n beregning af vederlaget, blev ikke godkendt nedskrivning på det gældsbrev,  \r\n\r\n der udgjorde hele betalingen, idet den fortrolige kurs var udtryk for  \r\n\r\n kontantværdien. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Aktiesalg - gældsbrev - nedskrivning (* 1) </H1>  \r\n\r\n<P></P>  \r\n\r\n<P>Trikotagehandler A klagede over, at de stedlige skattemyndigheder ikke  \r\n\r\n havde godkendt en af ham ved opgørelsen af en aktiefortjeneste foretaget  \r\n\r\n nedskrivning med 50% af pålydende på et gældsbrev, som han havde modtaget i  \r\n\r\n forbindelse med overdragelse i 1982 af nominelt 71.000 kr. aktier i B A/S.  \r\n\r\n</P>  \r\n\r\n<P>Det fremgik bl.a. af sagens oplysninger, at B A/S var et  \r\n\r\n familieaktieselskab, som domineredes af klagerens moder, der løbende overdrog  \r\n\r\n aktier i selskabet til sine børn, herunder til klagerens broder C. Denne  \r\n\r\n ejede som hovedanpartshaver D Invest ApS, hvilket selskab i 1982 havde  \r\n\r\n erhvervet hele aktiekapitalen i B A/S. Aktiehandelen mellem klageren og  \r\n\r\n broderen C havde fundet sted i oktober 1982. Broderen kunne ikke i kraft af  \r\n\r\n vedtægtsbestemmelser eller lignende i B A/S tvinge klageren til at afstå sine  \r\n\r\n aktier i selskabet, men klageren var ej heller i stand til ensidigt at  \r\n\r\n diktere de handelsvilkår, på hvilke overdragelsen skulle ske. Resultatet af  \r\n\r\n parternes forhandlinger var herefter blevet, at broderen nok ville købe  \r\n\r\n aktierne, men han ville betale hele købesummen med et usikret gældsbrev med  \r\n\r\n en fast årlig ydelse på 12% af hovedstolen, hvoraf 8% var rente af den til  \r\n\r\n enhver tid værende restgæld, at erlægge hver den 1. januar og den 1. juli  \r\n\r\n termin. Gældsbrevet var uopsigeligt fra klagerens side. </P>  \r\n\r\n<P>Klagerens revisor havde på grundlag af eksisterende vedtægtsbestemmelser i  \r\n\r\n B A/S accepteret, at klagerens aktier i selskabet blev anset som afstået til  \r\n\r\n den på overdragelsestidspunktet relevante såkaldt fortrolige kurs. Revisoren  \r\n\r\n mente imidlertid, at der ved opgørelsen af fortjenesten ved aktiesalget måtte  \r\n\r\n godkendes nedslag som selvangivet på det til fuld afgørelse af hele  \r\n\r\n købesummen modtagne gældsbrev. Han henviste til, at denne handel mellem 2  \r\n\r\n brødre efter de foran omtalte ledsagende faktiske omstændigheder måtte  \r\n\r\n bedømmes, som om den var indgået mellem parter uden indbyrdes familiemæssige  \r\n\r\n forbindelser, og bemærkede, at praksis, såvel ved Landsskatteretten som ved  \r\n\r\n de almindelige domstole, havde godkendt et sådant kursnedslag i tilsvarende  \r\n\r\n situationer. </P>  \r\n\r\n<P>Statsskattedirektoratets opfattelse er, at de efter særlige regler  \r\n\r\n beregnede fortrolige kurser er udtryk for aktiernes kontantværdi. I  \r\n\r\n direktoratets ligningsvejledning er anført, at hvis vederlag for aktier helt  \r\n\r\n eller delvis berigtiges ved udstedelse af gælds- eller pantebreve, skal der  \r\n\r\n sædvanligvis godkendes et nedslag på disse specielle betalingsmidler, men det  \r\n\r\n må herved påses, at et eventuelt betalt kontantbeløb med tillæg af gælds-  \r\n\r\n eller pantebrevets kursværdi svarer til de solgte aktiers kontantværdi. </P>  \r\n\r\n<P>På baggrund af disse regler, som Landsskatteretten principielt er enig i,  \r\n\r\n må der i hvert enkelt tilfælde foretages en vurdering ud fra de i  \r\n\r\n ligningsvejledningen anførte kriterier. I denne sag, hvor fortrolig kurs  \r\n\r\n skulle benyttes som omsætningskurs, nærede retten betænkelighed ved - trods  \r\n\r\n revisorens henvisning til handelsomstændighederne - at godkende nogen  \r\n\r\n nedskrivning på det som betaling modtagne gældsbrev. Den påklagede ansættelse  \r\n\r\n blev derfor stadfæstet. </P>  \r\n\r\n<P>LV 1987, K 3.5.4.4. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1988, nr. 6, side 342. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881824525"
        },
        {
            "displayName": "Entydig dokumentidentifikation",
            "displayValue": "CA004798"
        },
        {
            "displayName": "Dato for indlæggelse",
            "displayValue": "27/07/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18245"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "12/02/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-6-93"
        },
        {
            "displayName": "Stikord",
            "displayValue": "AKTIESALG, GÆLDSBREV, NEDSKRIVNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}