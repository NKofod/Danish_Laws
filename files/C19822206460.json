{
    "id": 76649,
    "title": "Vejledning for hf-selvstuderende i matematik som fællesfag ",
    "documentTypeId": "180",
    "isSagsforlobPeriodValid": false,
    "shortName": "VEJ nr 22064 af 22/09/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning for hf-selvstuderende i matematik som  \r\n\r\n fællesfag </H1>  \r\n\r\n<P></P>  \r\n\r\n<BR>  \r\n\r\n<P> FORUDSÆTNINGER </P>  \r\n\r\n<P>Kendskab til &#187;bogstavregning&#171; (aritmetik), løsning af simple  \r\n\r\n ligninger og lidt elementær geometri. </P>  \r\n\r\n<P>Der forventes intet forhåndskendskab til mængdelære. </P>  \r\n\r\n<P>Studerende, der har afsluttet folkeskolen før den nuværende folkeskolelov  \r\n\r\n trådte i kraft (1977), vil kunne have udbytte af at læse en lærebog i  \r\n\r\n matematik for folkeskolens 9. klasse. </P>  \r\n\r\n<P> FORMÅL </P>  \r\n\r\n<P>Faget skal give den studerende matematiske kundskaber, der kan være til  \r\n\r\n nytte i andre fællesfag og i dagligdagen i øvrigt. Faget skal give den  \r\n\r\n studerende et indtryk af matematisk metode og tankegang. </P>  \r\n\r\n<P> INDHOLD </P>  \r\n\r\n<P>Hovedvægten lægges på to emner: </P>  \r\n\r\n<P>1) Funktioner . Herunder kurver og tabeller til beskrivelse af forskellige  \r\n\r\n former for variation og vækst. </P>  \r\n\r\n<P>2) Statistik og sandsynlighedsregning . Herunder sortering og beskrivelse  \r\n\r\n af store talmaterialer, beregning af sandsynligheder og forskellige  \r\n\r\n anvendelser af stikprøver. </P>  \r\n\r\n<P>Der forekommer ikke meget af det, man traditionelt forbinder med  \r\n\r\n matematik, nemlig beviser. Man skal fortrinsvis lære at bruge de begreber,  \r\n\r\n der behandles. </P>  \r\n\r\n<P> HVORDAN ARBEJDES SÅ MED FAGET ? </P>  \r\n\r\n<P>Til sammenligning lidt om arbejdet på de sædvanlige hf-kurser: Der er  \r\n\r\n afsat 5 lektioner på skemaet pr. uge, og der afleveres hver uge et sæt  \r\n\r\n hjemmeopgaver, som en gennemsnitselev formodes at bruge op mod 4 timer på at  \r\n\r\n løse. Arbejdet i timerne består for en stor del af gruppearbejde eller mere  \r\n\r\n individuelt præget arbejde, hvor kursisterne selv arbejder med problemerne.  \r\n\r\n</P>  \r\n\r\n<P>For en selvstuderende er det vigtigt at gøre sig klart, at man ikke kan  \r\n\r\n lære matematik ved blot at læse i en bog. Man må hele tiden have papir og  \r\n\r\n blyant ved hånden, således at man kan &#187;regne med&#171; på de problemer,  \r\n\r\n der behandles i teksten, og således at man kan regne de øvelseseksempler, der  \r\n\r\n normalt vil være mange af i teksten. </P>  \r\n\r\n<P>I forbindelse med arbejdet med en matematisk tekst kan man have glæde af  \r\n\r\n jævnligt at stille sig selv spørgsmålene: </P>  \r\n\r\n<P>Hvilket problem behandles nu, og hvor er det formuleret? </P>  \r\n\r\n<P>Hvor bearbejdes problemet, og hvor er en eventuel løsning formuleret? </P>  \r\n\r\n<P>Hvilke dele af teksten er eksempler til belysning af problemet? </P>  \r\n\r\n<P> LIDT OM LÆREBØGERNE </P>  \r\n\r\n<P>Der findes nu (august 1982) følgende lærebøger på markedet: </P>  \r\n\r\n<P>Ahlmann Andersen &amp; Smith: Fællesfaget i matematik hf. 1980. (Gad) </P>  \r\n\r\n<P>Axelsen og Schrøder: Matematik 1 for hf fællesfag. 1980 (Gad) </P>  \r\n\r\n<P>Crone &amp; Vibjerg: Matematik 1 - et redskab i hverdagen. 1979. </P>  \r\n\r\n<P>(Crone &amp; Vibjerg) </P>  \r\n\r\n<P>Steen Bentzen: HF-matematik fællesfag. 1978 (Munksgaard) </P>  \r\n\r\n<P>Jensen &amp; Pedersen: Matematik-moduler, B,D,F,H,J og K. 1978. </P>  \r\n\r\n<UL CLASS=PLAIN-LIST>  \r\n\r\n<LI>(Gyldendal) </LI>  \r\n\r\n</UL>  \r\n\r\n<P>Ole W. Olsen: Matematik F. 1981 (Basis). </P>  \r\n\r\n<P>Det kan anbefales af skaffe sig mindst een af disse bøger (evt. fra et  \r\n\r\n bibliotek) til gennemsyn inden det første møde med den faglige vejleder. </P>  \r\n\r\n<P> LIDT OM DET SKRIFTLIGE ARBEJDE </P>  \r\n\r\n<P>Ud over arbejdet med selve teksten og de dertil knyttede eksempler er det  \r\n\r\n naturligvis vigtigt, at man regner mange opgaver. Sådanne opgaver findes i de  \r\n\r\n fleste lærebøger. Derudover kan henvises til &#187;Vejledende eksempler på  \r\n\r\n eksamensopgaver i matematik til HF, fællesfag&#171; - udgivet af direktoratet  \r\n\r\n for gymnasieskolerne og højere forberedelseseksamen, samt stillede  \r\n\r\n eksamensopgaver. </P>  \r\n\r\n<P>En samling, der indeholder såvel vejledende eksempler på eksamensopgaver  \r\n\r\n som opgaver, der har været stillet til eksamen, er udgivet af  \r\n\r\n Matematiklærerforeningen i 1981. </P>  \r\n\r\n<P>Selv om man som selvstuderende ikke kan få rettet sine opgaver, er det  \r\n\r\n helt nødvendigt at regne et passende antal opgaver af ovennævnte art for at  \r\n\r\n opnå den fornødne rutine inden eksamen. Det vil være en god ide at medbringe  \r\n\r\n nogle løsninger på opgaver til forelæggelse for den faglige vejleder ved det  \r\n\r\n andet møde med denne. Dette vil være et godt udgangspunkt for en vejledning  \r\n\r\n i, hvor meget der kræves i formulering af skriftlige matematikopgaver. </P>  \r\n\r\n<P> EKSAMEN </P>  \r\n\r\n<P>Der aflægges en skriftlig prøve (4 timer) og en mundtlig prøve (20  \r\n\r\n minutter efter 20 minutter forberedelsestid med alle sædvanlige  \r\n\r\n hjælpemidler). Der gives een karakter på grundlag af resultaterne i de to  \r\n\r\n prøver, der tæller lige. </P>  \r\n\r\n<P>Til begge prøver opgives fuldt pensum, som skal indberettes til  \r\n\r\n direktoratet for gymnasieskolerne og højere forberedelseseksamen i februar  \r\n\r\n måned. Det kan meget stærkt anbefales, at den faglige vejleder tages med på  \r\n\r\n råd, i god tid før pensum skal indberettes til direktoratet. </P>  \r\n\r\n<P>Ib Axelsen </P>  \r\n\r\n<P>/Lise Høj </P>  \r\n\r\n</DIV>",
    "isHistorical": true,
    "editorialNotes": [
        "studieforberedende enkeltfagsundervisning (hf-bekendtgørelsen)",
        "1991 om kursus til højere forberedelseseksamen og om",
        "(* 1) Vejledningen er bortfaldet ved bekendtgørelse nr. 296 af 7. maj"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19822206460"
        },
        {
            "displayName": "Entydig dokumentidentifikation",
            "displayValue": "CM035856"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22064"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "22/09/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Gymnasieafdelingen"
        },
        {
            "displayName": "Ressortministeriets journalnummer",
            "displayValue": "Undervisningsm. DGHF J. nr. 31-77-00/82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}