{
    "id": 127956,
    "title": "Cirkulære om jubilæumsgratiale til ansatte i staten",
    "documentTypeId": "150",
    "isSagsforlobPeriodValid": true,
    "shortName": "CIR nr 9800 af 28/10/2009",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om jubilæumsgratiale til ansatte i staten</p>\r\n      <p class=\"Tekst\"><span class=\"Bold\">Generelle bemærkninger</span></p>\r\n      <p class=\"Tekst\">Dette cirkulære erstatter det tidligere udsendte cirkulære af 30. juni 2009 om jubilæumsgratiale til ansatte i staten. Det er i cirkulærets punkt 2, 3. afsnit blevet præciseret, at det alene er beskæftigelse i folkeskolen forud for 1. april 1993, der medregnes i jubilæumsancienniteten.</p>\r\n      <p class=\"Tekst\">Ved aftale- og overenskomstforhandlingerne i 2008 blev den generelle pligtige afgangsalder på 70 år for tjenestemænd ophævet, og dækningsområdet for (fælles-) overenskomsterne blev udvidet til også at omfatte ansatte på 70 år og derover. Som konsekvens heraf har Personalestyrelsen besluttet at fjerne den hidtidige bestemmelse i cirkulæret, hvorefter tjeneste efter det fyldte 70. år ikke kunne medregnes ved opgørelsen af jubilæumsancienniteten. Tjeneste efter det fyldte 70. år kan som følge heraf medregnes ved opgørelse af jubilæumsancienniteten efter den 1. april 2008.</p>\r\n      <p class=\"Tekst\"><span class=\"Bold\">1.</span> Til ansatte i staten gives ved 25, 40 og 50 års tjeneste et gratiale i overensstemmelse med reglerne nedenfor.</p>\r\n      <p class=\"Tekst\">I forbindelse med jubilæet kan udstedes et diplom underskrevet af vedkommende styrelses chef.</p>\r\n      <p class=\"Tekst\">Diplomets udseende og indhold bestemmes af den enkelte styrelse.</p>\r\n      <p class=\"Tekst\">Gratiale og diplom gives kun til ansatte, der har udført tilfredsstillende tjeneste.</p>\r\n      <p class=\"Tekst\">Afgørelse af, om gratiale og diplom skal gives, træffes af vedkommende styrelses chef.</p>\r\n      <p class=\"Tekst\"><span class=\"Bold\">2.</span> Jubilæumsgratialet udgør 4.000 kr. ved 25 års tjeneste, 5.000 kr. ved 40 års tjeneste og 6.000 kr. ved 50 års tjeneste uanset beskæftigelsesgrad. Beløbene reguleres, jf. pkt. 7.</p>\r\n      <p class=\"Tekst\">Jubilæumsancienniteten regnes fra den første ansættelse i den danske stats tjeneste. Er der sket afbrydelse af tjenesten, sammenlægges ansættelsesperioderne.</p>\r\n      <p class=\"Tekst\">Som ansættelse anses beskæftigelse i samtlige statslige institutioner og virksomheder. Endvidere medregnes beskæftigelse i folkeskolen forud for 1. april 1993 og beskæftigelse i folkekirken. Beskæftigelse i private/selvejende institutioner medregnes derimod ikke uanset eventuelt statstilskud.</p>\r\n      <p class=\"Tekst\">Ved opgørelsen af jubilæumsancienniteten medregnes feriedage og sygedage under beskæftigelsen. Endvidere medregnes fravær på grund af militærtjeneste, hvis den pågældende på tidspunktet for aftjening af værnepligt var statsansat.</p>\r\n      <p class=\"Tekst\">Rådighedsløn- eller ventepengeperioder, medregnes i jubilæumsancienniteten, hvis der i umiddelbar forlængelse af perioden sker genansættelse i staten.</p>\r\n      <p class=\"Tekst\">Den tid, hvor en ansat har tjenestefrihed uden løn, medregnes ikke i jubilæumsancienniteten, medmindre vedkommende har været ansat i en anden statsinstitution, eller tjenestefriheden medregnes i lønancienniteten. Perioder med tjenestefrihed med løn medregnes i jubilæumsancienniteten.</p>\r\n      <p class=\"Tekst\">Jubilæumsancienniteten opgøres af styrelsen. Hvis denne ikke har nøjagtige oplysninger om tidspunktet for første ansættelse eller om varigheden af tidligere beskæftigelsesperioder, fastsættes ancienniteten på grundlag af de oplysninger som styrelsen er i besiddelse af.</p>\r\n      <p class=\"Tekst\"><span class=\"Bold\">3.</span> Som jubilæumsdag regnes den dag, hvor den ansatte har gjort henholdsvis 25, 40 og 50 års tjeneste i den danske stat.</p>\r\n      <p class=\"Tekst\"><span class=\"Bold\">4.</span> Der gives den ansatte en fridag med løn i anledning af jubilæet.</p>\r\n      <p class=\"Tekst\"><span class=\"Bold\">5.</span> Udgiften til jubilæumsgratiale afholdes af lønsummen.</p>\r\n      <p class=\"Tekst\"><span class=\"Bold\">6.</span> Gratialerne udgør følgende:</p>\r\n      <p>\r\n        <div style=\"width:100%\">\r\n          <Table class=\"Containertable\" style=\"border-style: none; border-collapse: collapse; padding: 0px;\">\r\n            <Tr>\r\n              <Td style=\"border-style: none; padding: 0px; vertical-align: top;\">\r\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 182 182 182 182;\" width=\"728\">\r\n                  <tr>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\"> </td>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\"> </td>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\"> </td>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\"> </td>\r\n                  </tr>\r\n                  <tr>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\"> </td>\r\n                    <td align=\"Center\" style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">25 år</div>\r\n                    </td>\r\n                    <td align=\"Center\" style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">40 år</div>\r\n                    </td>\r\n                    <td align=\"Center\" style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">50 år</div>\r\n                    </td>\r\n                  </tr>\r\n                  <tr>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">Pr. 1. april 2008</div>\r\n                    </td>\r\n                    <td align=\"Center\" style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">5.600 kr.</div>\r\n                    </td>\r\n                    <td align=\"Center\" style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">7.000 kr.</div>\r\n                    </td>\r\n                    <td align=\"Center\" style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">8.400 kr.</div>\r\n                    </td>\r\n                  </tr>\r\n                  <tr>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">Pr. 1. april 2009</div>\r\n                    </td>\r\n                    <td align=\"Center\" style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">5.900kr.</div>\r\n                    </td>\r\n                    <td align=\"Center\" style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">7.400 kr.</div>\r\n                    </td>\r\n                    <td align=\"Center\" style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\">\r\n                      <div class=\"TabelTekst\">8.800 kr.</div>\r\n                    </td>\r\n                  </tr>\r\n                  <tr>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\"> </td>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\"> </td>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\"> </td>\r\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"182\"> </td>\r\n                  </tr>\r\n                </Table>\r\n              </Td>\r\n            </Tr>\r\n          </Table>\r\n        </div>\r\n      </p>\r\n      <p class=\"Tekst\"><span class=\"Bold\">7.</span> Gratialerne reguleres hvert andet år, næste gang pr. 1. april 2011, med en procent svarende til udviklingen i den forløbne 2-års periode i lønnen på skalatrin 26, stedtillægssats 3. Finansministeriet udsender meddelelse om regulering af gratialesatserne.</p>\r\n      <p class=\"Tekst\"><span class=\"Bold\">8.</span> Jubilæumsanciennitet optjent forud for 1. april 1989 opgøres efter de før 1. april 1989 gældende regler og tillægges den anciennitet, der opnås i henhold til dette cirkulære.</p>\r\n      <p class=\"Tekst\"><span class=\"Bold\">9.</span> Dette cirkulære træder i kraft den 1. april 2008, og samtidig ophæves Finansministeriets cirkulære nr. 9430 af 30. juni 2009 om jubilæumsgratiale til ansatte i staten (Perst.nr. 044-09).</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Personalestyrelsen, den 28. oktober 2009</P><P CLASS=SIGN1 ALIGN=\"CENTER\">Henrik Bo Nielsen</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [
        "Udsendt som Perst.nr. 058-09"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/10/2009"
        },
        {
            "displayName": "Accession",
            "displayValue": "C20090980009"
        },
        {
            "displayName": "Entydig dokumentidentifikation",
            "displayValue": "AE001530"
        },
        {
            "displayName": "Dato for førstegangsindlæggelse",
            "displayValue": "29/10/2009"
        },
        {
            "displayName": "Dato for indlæggelse",
            "displayValue": "29/10/2009"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9800"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "28/10/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 09-56-16"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}