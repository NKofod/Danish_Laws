{
    "id": 66463,
    "title": "Lov om ændring af patentloven (Ratifikation af aftale om EF-patenter m.v.) ",
    "documentTypeId": "20",
    "isSagsforlobPeriodValid": false,
    "shortName": "LOV nr 1057 af 23/12/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om ændring af patentloven (Ratifikation af  \r\n\r\n aftale om EF-patenter m.v.) </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAC ALIGN=CENTER> <B>§ 1 </B> </P>  \r\n\r\n<P>I patentloven, jf. lovbekendtgørelse nr. 733 af 27. november 1989, som  \r\n\r\n ændret ved § 49 i lov nr. 130 af 26. februar 1992, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 3</I> indsættes som <I>stk. 4:</I>  </P>  \r\n\r\n<P CLASS=STK> <I>&#187; Stk. 4. </I> Med hensyn til handlinger angående  \r\n\r\n produkter, som er bragt i omsætning i en anden stat, som har ratificeret  \r\n\r\n eller tiltrådt aftale om EF-patenter, finder artiklerne 76 og 81, stk. 3, i  \r\n\r\n EF-patentkonventionen anvendelse.&#171; </P>  \r\n\r\n<P> <B>2.</B>  <I>§§ 19-21</I> affattes således: </P>  \r\n\r\n</DIV>  \r\n\r\n<P CLASS=PARAB> <B>&#187; § 19. </B> Er ansøgningen i overensstemmelse med  \r\n\r\n forskrifterne, og er intet fundet til hinder for meddelelse af patent, og er  \r\n\r\n det konstateret, at ansøgeren er enig i den tekst, hvormed patent vil kunne  \r\n\r\n meddeles, sender patentmyndigheden meddelelse til ansøgeren om, at patent kan  \r\n\r\n meddeles mod betaling af det fastsatte gebyr for publicering af  \r\n\r\n patentskriftet. </P>  \r\n\r\n<P CLASS=STK> <I>Stk. 2. </I> Efter at patentmyndigheden har sendt meddelelse  \r\n\r\n som nævnt i stk. 1, må begæring efter § 14 ikke fremsættes eller  \r\n\r\n patentkravene ændres således, at patentbeskyttelsens omfang udvides. </P>  \r\n\r\n<P CLASS=STK> <I>Stk. 3. </I> Gebyret for publicering af patentskriftet skal  \r\n\r\n betales inden 2 måneder efter, at patentmyndigheden har givet meddelelse  \r\n\r\n efter stk. 1. Sker dette ikke, henlægges ansøgningen. Behandlingen genoptages  \r\n\r\n dog, hvis ansøgeren inden 4 måneder efter udløbet af fristen betaler gebyret  \r\n\r\n for patentmeddelelse samt det fastsatte genoptagelsesgebyr. </P>  \r\n\r\n<P CLASS=PARAB> <B>§ 20. </B> Når betingelserne i § 19 er opfyldt, skal  \r\n\r\n patentmyndigheden meddele patent og udfærdige patentbrev. Samtidig  \r\n\r\n bekendtgøres patentmeddelelsen. </P>  \r\n\r\n<P CLASS=STK> <I>Stk. 2. </I> Patentskrift, som indeholder beskrivelse,  \r\n\r\n patentkrav og sammendrag, skal kunne fås hos patentmyndigheden samtidig med  \r\n\r\n patentmeddelelsens bekendtgørelse. Patentskriftet skal angive patenthaveren  \r\n\r\n og opfinderen. </P>  \r\n\r\n<P CLASS=PARAB> <B>§ 21. </B> Enhver er berettiget til over for  \r\n\r\n patentmyndigheden at fremsætte indsigelse mod et meddelt patent. En  \r\n\r\n indsigelse skal fremsættes skriftligt, være begrundet og være kommet frem til  \r\n\r\n patentmyndigheden inden 9 måneder fra bekendtgørelsen af patentmeddelelsen.  \r\n\r\n Med indsigelsen skal følge det fastsatte gebyr. </P>  \r\n\r\n<P CLASS=STK> <I>Stk. 2. </I> Indsigelse kan alene begrundes med, at patentet  \r\n\r\n er meddelt, uanset at </P>  \r\n\r\n<UL CLASS=PLAIN-LIST>  \r\n\r\n<LI>1) betingelserne i §§ 1 og 2 ikke er opfyldt, </LI>  \r\n\r\n<LI>2) det angår en opfindelse, som ikke er så tydeligt beskrevet, at en  \r\n\r\n fagmand på grundlag af beskrivelsen kan udøve den, eller </LI>  \r\n\r\n<LI>3) dets genstand går ud over indholdet af ansøgningen, som den blev  \r\n\r\n indleveret. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Patentmyndigheden bekendtgør, at indsigelse er  \r\n\r\n indleveret.&#171; </P>  \r\n\r\n<P> <B>3.</B>  <I>§ 22, stk. 1,</I> affattes således: </P>  \r\n\r\n<P>&#187;Fra og med den dag, da patentet meddeles, skal akterne i  \r\n\r\n ansøgningssagen holdes tilgængelige for enhver.&#171; </P>  \r\n\r\n<P> <B>4.</B> I <I>§ 22, stk. 2, 1. pkt.,</I> ændres &#187;ansøgningen ikke  \r\n\r\n er fremlagt&#171; til: &#187;patent ikke er meddelt&#171;. </P>  \r\n\r\n<P> <B>5.</B> I <I>§ 22, stk. 5, 1. pkt.,</I> ændres &#187;der søges  \r\n\r\n patent&#171; til: &#187;der søges eller er meddelt patent&#171;. </P>  \r\n\r\n<P> <B>6.</B>  <I>§ 22, stk. 7, 1. pkt.,</I> affattes således: </P>  \r\n\r\n<P>&#187;Uanset stk. 6 kan ansøgeren begære, at udlevering af en prøve i  \r\n\r\n tiden, indtil patent er meddelt eller ansøgningen er endeligt afgjort uden at  \r\n\r\n have ført til patent, kun kan ske til en særlig sagkyndig.&#171; </P>  \r\n\r\n<P> <B>7.</B>  <I>§ 23</I> affattes således: </P>  \r\n\r\n<P CLASS=PARAB> <B>&#187; § 23. </B> Er indsigelse fremkommet, skal  \r\n\r\n patenthaveren gøres bekendt med indsigelsen og have lejlighed til at udtale  \r\n\r\n sig om denne. </P>  \r\n\r\n<P CLASS=STK> <I>Stk. 2. </I> Patentmyndigheden kan behandle en indsigelse,  \r\n\r\n selv om patentet er ophørt eller ophører i henhold til §§ 51, 54 eller 96,  \r\n\r\n selv om indsigelsen tages tilbage, eller selv om indsigeren afgår ved døden  \r\n\r\n eller mister evnen til at indgå retshandler. </P>  \r\n\r\n<P CLASS=STK> <I>Stk. 3. </I> Patentmyndigheden kan erklære patentet ugyldigt  \r\n\r\n eller opretholde det i uændret eller ændret form. Hvis patentmyndigheden  \r\n\r\n finder, at patentet kan opretholdes i ændret form, og det er konstateret, at  \r\n\r\n patenthaveren er enig heri, ændres patentskriftet tilsvarende, efter at  \r\n\r\n patenthaveren har betalt det fastsatte gebyr for publicering heraf. Hos  \r\n\r\n patentmyndigheden skal der kunne fås eksemplarer af det ændrede patentskrift.  \r\n\r\n</P>  \r\n\r\n<P CLASS=STK> <I>Stk. 4. </I> Hvis patenthaveren ikke er enig i  \r\n\r\n opretholdelsen af patentet i ændret form eller ikke betaler gebyret for  \r\n\r\n publicering af nyt patentskrift rettidigt, erklæres patentet for ugyldigt.  \r\n\r\n</P>  \r\n\r\n<P CLASS=STK> <I>Stk. 5. </I> Patentmyndigheden bekendtgør afgørelsen af  \r\n\r\n indsigelsen.&#171; </P>  \r\n\r\n<P> <B>8.</B>  <I>§ 24</I> affattes således: </P>  \r\n\r\n<P CLASS=PARAB> <B>&#187; § 24. </B> Klage over direktoratets endelige  \r\n\r\n afgørelse af en patentansøgning kan indgives til Patentankenævnet af  \r\n\r\n ansøgeren. Patenthaveren kan klage til Patentankenævnet, når et patent er  \r\n\r\n anset for ugyldigt, eller hvis Patentdirektoratet finder, at patentet kan  \r\n\r\n opretholdes i ændret form efter indsigelse. Indsigeren kan klage til  \r\n\r\n Patentankenævnet, når et patent opretholdes i uændret form, eller hvis  \r\n\r\n Patentdirektoratet finder, at patentet kan opretholdes i ændret form trods  \r\n\r\n behørigt fremsat indsigelse. Frafalder indsigeren sin klage, kan klagen  \r\n\r\n alligevel prøves, når særlige grunde hertil foreligger. </P>  \r\n\r\n<P CLASS=STK> <I>Stk. 2. </I> Afgørelser, hvorved en begæring om genoptagelse  \r\n\r\n i henhold til § 15, stk. 3, eller § 19, stk. 3, er afslået, eller hvorved  \r\n\r\n begæring om overførelse i henhold til § 18 er imødekommet, kan påklages af  \r\n\r\n ansøgeren. Afgørelser, hvorved en begæring om overførelse af ansøgningen er  \r\n\r\n afslået, kan påklages af den, der har fremsat begæringen. </P>  \r\n\r\n<P CLASS=STK> <I>Stk. 3. </I> Afgørelser, hvorved begæring i henhold til §  \r\n\r\n 22, stk. 5, er afslået, kan påklages af den, der har fremsat  \r\n\r\n begæringen.&#171; </P>  \r\n\r\n<P> <B>9.</B> I <I>§ 25, stk. 1, 1. pkt.,</I> ændres &#187;Klage over  \r\n\r\n afgørelser vedrørende ansøgning om patent&#171; til: &#187;Klage efter §  \r\n\r\n 24&#171;. </P>  \r\n\r\n<P> <B>10.</B>  <I>§ 25, stk. 3, 2. pkt.,</I> affattes således: </P>  \r\n\r\n<P>&#187;Søgsmål til prøvelse af afgørelser, hvorved Patentankenævnet afslår  \r\n\r\n en ansøgning om patent eller erklærer et patent ugyldigt, skal anlægges inden  \r\n\r\n 2 måneder efter, at der er givet den pågældende underretning om  \r\n\r\n afgørelsen.&#171; </P>  \r\n\r\n<P> <B>11.</B>  <I>§ 26</I> affattes således: </P>  \r\n\r\n<P CLASS=PARAB> <B>&#187; § 26. </B> Bliver en ansøgning, som er tilgængelig  \r\n\r\n for enhver, endeligt afslået eller henlagt, skal bekendtgørelse herom  \r\n\r\n udfærdiges.&#171; </P>  \r\n\r\n<P> <B>12.</B>  <I>§ 34</I> affattes således: </P>  \r\n\r\n<P CLASS=PARAB> <B>&#187; § 34. </B> I en international patentansøgning må  \r\n\r\n der ikke meddeles patent eller gives afslag før efter udløbet af en af  \r\n\r\n industriministeren fastsat frist, medmindre ansøgeren har givet samtykke til,  \r\n\r\n at ansøgningen afgøres forinden.&#171; </P>  \r\n\r\n<P> <B>13.</B>  <I>§ 35</I> affattes således: </P>  \r\n\r\n<P CLASS=PARAB> <B>&#187; § 35. </B> Patentmyndigheden må ikke uden  \r\n\r\n ansøgerens samtykke meddele patent i en international patentansøgning eller  \r\n\r\n offentliggøre den, før den er offentliggjort af Det Internationale Bureau ved  \r\n\r\n Verdensorganisationen for Intellektuel Ejendomsret (WIPO) eller der er  \r\n\r\n hengået 20 måneder fra den internationale indleveringsdag eller, hvis  \r\n\r\n prioritet begæres, fra prioritetsdagen.&#171; </P>  \r\n\r\n<P> <B>14.</B>  <I>§ 44, stk. 1,</I> affattes således: </P>  \r\n\r\n<P>&#187;Er et patent overgået til en anden, er licens givet, er et patent  \r\n\r\n pantsat, eller er der foretaget udlæg i et patent, skal dette på begæring  \r\n\r\n indføres i patentregistret.&#171; </P>  \r\n\r\n<P> <B>15.</B>  <I>§ 45, stk. 2,</I> affattes således: </P>  \r\n\r\n<P CLASS=STK> <I>&#187; Stk. 2. </I> Industriministeren kan bestemme, at  \r\n\r\n udøvelse i et andet land skal sidestilles med udøvelse her i landet ved  \r\n\r\n anvendelsen af bestemmelsen i stk. 1. Sådan bestemmelse kan gøres betinget af  \r\n\r\n gensidighed.&#171; </P>  \r\n\r\n<P> <B>16.</B> I <I>§ 48</I> indsættes som <I>stk. 3:</I>  </P>  \r\n\r\n<P CLASS=STK> <I>&#187; Stk. 3. </I> Industriministeren kan bestemme, at  \r\n\r\n udnyttelse i et andet land skal sidestilles med udnyttelse her i landet ved  \r\n\r\n anvendelsen af bestemmelsen i stk. 1. Sådan bestemmelse kan gøres betinget af  \r\n\r\n gensidighed.&#171; </P>  \r\n\r\n<P> <B>17.</B> Overskriften til <I>kapitel 7</I> affattes således: </P>  \r\n\r\n<A NAME=\"K7\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>&#187;Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Patentets ophør, administrativ omprøvning  \r\n\r\n m.v.&#171; </I> </P>  \r\n\r\n<P> <B>18.</B>  <I>§ 52, stk. 1, nr. 4,</I> affattes således: </P>  \r\n\r\n<UL CLASS=PLAIN-LIST>  \r\n\r\n<LI>&#187;4) omfanget af patentbeskyttelsen er blevet udvidet, efter at  \r\n\r\n patentmyndigheden i henhold til § 19, stk. 1, har sendt meddelelse til  \r\n\r\n ansøgeren om, at patent kan meddeles.&#171; </LI>  \r\n\r\n</UL>  \r\n\r\n<P> <B>19.</B> Efter § 53 indsættes: </P>  \r\n\r\n<P CLASS=PARAB> <B>&#187; § 53 a. </B> Sag om ugyldigkendelse, som rejses,  \r\n\r\n mens en indsigelse i henhold til § 21 eller en begæring om omprøvning i  \r\n\r\n henhold til § 53 b ikke er færdigbehandlet af patentmyndigheden, kan af  \r\n\r\n retten stilles i bero, indtil der er truffet endelig afgørelse af  \r\n\r\n patentmyndigheden. </P>  \r\n\r\n<P CLASS=PARAB> <B>§ 53 b. </B> Enhver kan over for patentmyndigheden  \r\n\r\n skriftligt fremsætte begæring om, at et patent, der er meddelt af  \r\n\r\n patentmyndigheden eller er meddelt med virkning for Danmark efter § 75,  \r\n\r\n omprøves. Med begæringen skal følge det fastsatte gebyr. Begæring kan ikke  \r\n\r\n indleveres, så længe indsigelse endnu kan fremsættes, eller så længe en  \r\n\r\n indsigelsessag ikke er endeligt afgjort. </P>  \r\n\r\n<P CLASS=STK> <I>Stk. 2. </I> Er begæring om omprøvning indleveret, skal  \r\n\r\n patenthaveren gøres bekendt hermed og have lejlighed til at udtale sig om  \r\n\r\n denne. Patentmyndigheden bekendtgør, at begæring om omprøvning er indleveret.  \r\n\r\n</P>  \r\n\r\n<P CLASS=STK> <I>Stk. 3. </I> Patentmyndigheden kan behandle en begæring om  \r\n\r\n omprøvning, selv om patentet er ophørt eller ophører i henhold til §§ 51, 54  \r\n\r\n eller 96. Patentmyndigheden kan ligeledes behandle begæringen, selv om  \r\n\r\n begæringen tages tilbage, eller selv om den, der har begæret omprøvningen,  \r\n\r\n afgår ved døden eller mister evnen til at indgå retshandler. </P>  \r\n\r\n<P CLASS=PARAB> <B>§ 53 c. </B> Begæring om omprøvning fra andre end  \r\n\r\n patenthaveren kan alene støttes på de ugyldighedsgrunde, der er nævnt i § 52,  \r\n\r\n stk. 1. </P>  \r\n\r\n<P CLASS=STK> <I>Stk. 2. </I> Patentmyndigheden kan erklære patentet ugyldigt  \r\n\r\n eller opretholde det i ændret eller uændret form. Patentmyndigheden  \r\n\r\n undersøger, om begæringen kan imødekommes, og, hvis begæringen kan  \r\n\r\n imødekommes, om de grunde, der er nævnt i § 52, stk. 1, er til hinder for, at  \r\n\r\n patentet opretholdes i ændret form. </P>  \r\n\r\n<P CLASS=PARAB> <B>§ 53 d. </B> Hvis en begæring fra andre end patenthaveren  \r\n\r\n ikke kan imødekommes, afslås begæringen, og patentet opretholdes i uændret  \r\n\r\n form. </P>  \r\n\r\n<P CLASS=STK> <I>Stk. 2. </I> Kan begæringen imødekommes, men kan patentet  \r\n\r\n ikke opretholdes i ændret form, erklærer patentmyndigheden patentet for  \r\n\r\n ugyldigt. Kan patentet opretholdes i ændret form, ændres patentet  \r\n\r\n tilsvarende, såfremt patenthaveren er enig i den ændrede formulering, som  \r\n\r\n patentmyndigheden vil give patentet. Er patenthaveren ikke enig i den ændrede  \r\n\r\n formulering, erklæres patentet for ugyldigt. </P>  \r\n\r\n<P CLASS=STK> <I>Stk. 3. </I> Når der er truffet afgørelse om at opretholde  \r\n\r\n patentet i ændret form, skal patenthaveren betale det fastsatte gebyr for  \r\n\r\n publicering af nyt patentskrift inden for den fastsatte frist. Betales  \r\n\r\n gebyret ikke rettidigt, erklæres patentet for ugyldigt. </P>  \r\n\r\n<P CLASS=STK> <I>Stk. 4. </I> Patentmyndigheden bekendtgør afgørelsen af en  \r\n\r\n administrativ omprøvning. </P>  \r\n\r\n<P CLASS=PARAB> <B>§ 53 e. </B> Patenthaveren selv kan på de i § 53 b, stk.  \r\n\r\n 1, anførte betingelser begære, at hans patent begrænses ved ændring af  \r\n\r\n beskrivelsen, kravene eller tegningerne. </P>  \r\n\r\n<P CLASS=STK> <I>Stk. 2. </I> Patentmyndigheden undersøger da, om de grunde,  \r\n\r\n der er nævnt i § 52, stk. 1, er til hinder for at opretholde patentet i den  \r\n\r\n ændrede form, patenthaveren ønsker. Kan den begærede begrænsning herefter  \r\n\r\n godkendes, ændres patentet i overensstemmelse hermed, og § 53 d, stk. 3 og 4,  \r\n\r\n finder da tilsvarende anvendelse, dog at patentet ophæves, såfremt gebyret  \r\n\r\n for publicering af nyt patentskrift ikke betales rettidigt. </P>  \r\n\r\n<P CLASS=STK> <I>Stk. 3. </I> Hvis patentet derimod ikke kan opretholdes i  \r\n\r\n den begærede begrænsede form, skal begæringen om begrænsning afslås. </P>  \r\n\r\n<P CLASS=PARAB> <B>§ 53 f. </B> Hvis et patent er ændret i henhold til §§ 53  \r\n\r\n d eller 53 e, skal der fra det tidspunkt, hvor der sker bekendtgørelse ifølge  \r\n\r\n § 53 d, stk. 4, hos patentmyndigheden kunne fås eksemplarer af det nye  \r\n\r\n patentskrift med beskrivelse, tegninger og patentkrav i den ændrede  \r\n\r\n form.&#171; </P>  \r\n\r\n<P> <B>20.</B> Efter § 55 indsættes i <I>kapitel 7:</I>  </P>  \r\n\r\n<P CLASS=PARAB> <B>&#187; § 55 a. </B> Hvis et patent erklæres helt eller  \r\n\r\n delvis ugyldigt, anses patentet, i det omfang det er blevet erklæret  \r\n\r\n ugyldigt, allerede fra den dag, patentansøgningen blev indleveret, ikke at  \r\n\r\n have haft de virkninger, der er angivet i § 3. Hvis et patent er begrænset på  \r\n\r\n begæring af patenthaveren, har ændringen først virkning fra den dag,  \r\n\r\n meddelelse herom bekendtgøres.&#171; </P>  \r\n\r\n<P> <B>21.</B>  <I>§ 60, stk. 1, 2. pkt.,</I> affattes således: </P>  \r\n\r\n<P>&#187;I tiden, indtil patent er meddelt, omfatter patentbeskyttelsen kun  \r\n\r\n det, som fremgår såvel af patentkravene, som de forelå, da ansøgningen blev  \r\n\r\n almindeligt tilgængelig, som af patentet, som det er meddelt eller er  \r\n\r\n opretholdt i ændret affattelse efter § 23, stk. 3.&#171; </P>  \r\n\r\n<P> <B>22.</B> I <I>§ 60, stk. 2,</I> ændres &#187;ansøgningens fremlæggelse  \r\n\r\n efter § 21&#171; til: &#187;patentets meddelelse efter § 20&#171;. </P>  \r\n\r\n<P> <B>23.</B>  <I>§ 63, stk. 1</I> og <I>2,</I> affattes således: </P>  \r\n\r\n<P>&#187;Den, der anlægger sag om et patents ugyldighed, om overførelse af  \r\n\r\n patent eller om tvangslicens, skal samtidig meddele dette til  \r\n\r\n patentmyndigheden og i anbefalet postforsendelse give meddelelse om  \r\n\r\n sagsanlægget til enhver i patentregistret indført licenshaver, hvis adresse  \r\n\r\n er angivet i registret. Den, der begærer et patent omprøvet administrativt,  \r\n\r\n skal samtidig hermed give de nævnte licenshavere meddelelse herom. En  \r\n\r\n licenshaver, der vil anlægge sag om indgreb i patentet, skal på tilsvarende  \r\n\r\n måde give meddelelse herom til patenthaveren, hvis dennes adresse er angivet  \r\n\r\n i registret. </P>  \r\n\r\n<P CLASS=STK> <I>Stk. 2. </I> Dokumenterer sagsøgeren eller den, der har  \r\n\r\n begæret administrativ omprøvning, ikke på sagens første tægtedag eller ved  \r\n\r\n begæring om omprøvning ved dennes indlevering, at meddelelse efter stk. 1 har  \r\n\r\n fundet sted, kan retten eller ved begæring om omprøvning patentmyndigheden  \r\n\r\n fastsætte en frist til opfyldelse af betingelserne i stk. 1. Oversiddes den  \r\n\r\n fastsatte frist, afvises sagen.&#171; </P>  \r\n\r\n<P> <B>24.</B> Efter § 64 indsættes: </P>  \r\n\r\n<P CLASS=PARAB> <B>&#187; § 64 a. </B> Hvis et patents genstand er en  \r\n\r\n fremgangsmåde til fremstilling af et nyt produkt, betragtes samme produkt,  \r\n\r\n når det er fremstillet af en anden person end patenthaveren, som fremstillet  \r\n\r\n ved den patenterede fremgangsmåde, medmindre det modsatte bevises. </P>  \r\n\r\n<P CLASS=STK> <I>Stk. 2. </I> I forbindelse med bevisførelsen for det  \r\n\r\n modsatte skal sagsøgtes berettigede interesse i at beskytte sine  \r\n\r\n fabrikations- og forretningshemmeligheder tilgodeses.&#171; </P>  \r\n\r\n<P> <B>25.</B>  <I>§ 67, stk. 1,</I> affattes således: </P>  \r\n\r\n<P>&#187;Klage over direktoratets afgørelser i medfør af §§ 44, 53 d, 53 e,  \r\n\r\n 72, stk. 1 og 2, 73 samt 96 kan af ansøgeren, patenthaveren eller den, der  \r\n\r\n har begæret administrativ omprøvning eller patentets ophør, indgives til  \r\n\r\n Patentankenævnet senest 2 måneder efter, at der er givet vedkommende  \r\n\r\n underretning om afgørelsen. Andre, der har interesse i den pågældende  \r\n\r\n afgørelse, kan senest 2 måneder efter, at afgørelsen er bekendtgjort, indgive  \r\n\r\n tilsvarende klage.&#171; </P>  \r\n\r\n<P> <B>26.</B> I <I>§ 67</I> indsættes som <I>stk. 3:</I>  </P>  \r\n\r\n<P CLASS=STK> <I>&#187; Stk. 3. </I> Bestemmelserne i § 25, stk. 2-4, finder  \r\n\r\n tilsvarende anvendelse.&#171; </P>  \r\n\r\n<P> <B>27.</B>  <I>§ 69, stk. 1, 1. pkt.,</I> affattes således: </P>  \r\n\r\n<P>&#187;Industriministeren fastsætter nærmere regler om patentansøgninger og  \r\n\r\n deres behandling, om behandling af indsigelser, om administrativ omprøvning,  \r\n\r\n om patentregistrets indretning og førelse, om Patenttidendes udgivelse og  \r\n\r\n indhold samt om direktoratets forretningsgang.&#171; </P>  \r\n\r\n<P> <B>28.</B> I <I>§ 77, stk. 1, 1. pkt.,</I> ændres &#187;trykningen&#171;  \r\n\r\n til: &#187;publiceringen&#171;. </P>  \r\n\r\n<P> <B>29.</B>  <I>§ 77, stk. 3, 2. pkt.,</I> affattes således: </P>  \r\n\r\n<P>&#187;Eksemplarer af oversættelsen skal snarest derefter kunne fås hos  \r\n\r\n patentmyndigheden.&#171; </P>  \r\n\r\n<P> <B>30.</B> I <I>§ 81, stk. 2, 2. pkt.,</I> ændres &#187;2&#171; til:  \r\n\r\n &#187;3&#171;. </P>  \r\n\r\n<P> <B>31.</B> I <I>§ 86, stk. 1, 1. pkt.,</I> ændres &#187;trykning&#171;  \r\n\r\n til: &#187;publicering&#171;. </P>  \r\n\r\n<P> <B>32.</B> I <I>§ 86, stk. 1, 4. pkt.,</I> ændres &#187;Trykte  \r\n\r\n eksemplarer&#171; til: &#187;Eksemplarer&#171;. </P>  \r\n\r\n<P> <B>33.</B> Efter § 90 indsættes: </P>  \r\n\r\n<P>&#187;Kapitel 10 B </P>  \r\n\r\n<P> <I>Supplerende beskyttelsescertifikat for lægemidler</I>  </P>  \r\n\r\n<P CLASS=PARAB> <B>§ 91. </B> Industriministeren fastsætter regler, der er  \r\n\r\n nødvendige for anvendelsen her i landet af Det Europæiske Økonomiske  \r\n\r\n Fællesskabs forordning nr. 1768/92 af 18. juni 1992 om indførelse af et  \r\n\r\n supplerende beskyttelsescertifikat for lægemidler. Industriministeren kan  \r\n\r\n fastsætte bestemmelser om fravigelse af regler i forordningen, i det omfang  \r\n\r\n denne indeholder adgang hertil. </P>  \r\n\r\n<P CLASS=STK> <I>Stk. 2. </I> Industriministeren fastsætter størrelsen m. v.  \r\n\r\n af gebyrer for indlevering af ansøgning om certifikat, for genoptagelse af  \r\n\r\n behandlingen af en ansøgning, for genoprettelse af rettigheder, for  \r\n\r\n administrativ omprøvning, for indbringelse af klager for Patentankenævnet  \r\n\r\n samt for de enkelte gebyrår. </P>  \r\n\r\n<P CLASS=STK> <I>Stk. 3. </I> § 57 om strafansvar for patentindgreb finder  \r\n\r\n tilsvarende anvendelse ved indgreb i den eneret, som et  \r\n\r\n beskyttelsescertifikat medfører i henhold til den i stk. 1 nævnte  \r\n\r\n forordning.&#171; </P>  \r\n\r\n<P> <B>34.</B> Efter § 91 indsættes: </P>  \r\n\r\n<P>&#187;Kapitel 10 C </P>  \r\n\r\n<P> <I>EF-patent m.v.</I>  </P>  \r\n\r\n<P CLASS=PARAB> <B>§ 92. </B> Ved EF-patent forstås et patent, der i henhold  \r\n\r\n til en europæisk patentansøgning, jf. § 75, stk. 1, er meddelt af Den  \r\n\r\n Europæiske Patentmyndighed i henhold til Konventionen om Det Europæiske  \r\n\r\n Patent for Fællesmarkedet (EF-patentkonventionen) i aftale om EF-patenter,  \r\n\r\n udfærdiget i Luxembourg den 15. december 1989. </P>  \r\n\r\n<P CLASS=STK> <I>Stk. 2. </I> Der kan meddeles EF-patenter, som omfatter  \r\n\r\n Danmark. </P>  \r\n\r\n<P CLASS=PARAB> <B>§ 93. </B> Bestemmelserne i aftale om EF-patenter gælder  \r\n\r\n her i landet for EF-patenter og ansøgninger om sådanne patenter. </P>  \r\n\r\n<P CLASS=STK> <I>Stk. 2. </I> Industriministeren bekendtgør de bestemmelser,  \r\n\r\n der fastsættes af de enkelte lande i medfør af artikel 83 i  \r\n\r\n EF-patentkonventionen. </P>  \r\n\r\n<P CLASS=PARAB> <B>§ 94. </B> §§ 75, stk. 3, 80, 82, 84, 87 og 88 finder  \r\n\r\n tilsvarende anvendelse på EF-patenter og på ansøgninger herom. </P>  \r\n\r\n<P CLASS=PARAB> <B>§ 95. </B> Ret efter artikel 32, stk. 1, i  \r\n\r\n EF-patentkonventionen tilkommer kun den ansøger om et EF-patent, som enten  \r\n\r\n til patentmyndigheden har indleveret en oversættelse af patentkravene til  \r\n\r\n dansk, der er blevet bekendtgjort, eller har tilstillet den, der udnytter  \r\n\r\n opfindelsen her i landet, en sådan oversættelse. </P>  \r\n\r\n<P CLASS=PARAB> <B>§ 96. </B> Hvis et patent, der er meddelt af  \r\n\r\n patentmyndigheden, vedrører en opfindelse, for hvilken et EF-patent eller et  \r\n\r\n europæisk patent for Danmark er udstedt til den samme opfinder eller den, til  \r\n\r\n hvem hans ret er overgået, med samme ansøgningsdag eller, hvis der er begæret  \r\n\r\n prioritet, med samme prioritetsdag, skal det her i landet meddelte patent i  \r\n\r\n overensstemmelse med artikel 75, stk. 1 og 2, i EF-patentkonventionen ved  \r\n\r\n patentmyndighedens afgørelse eller ved dom erklæres for helt eller delvis  \r\n\r\n ophørt, såfremt begæring fremsættes eller sag anlægges herom. </P>  \r\n\r\n<P CLASS=STK> <I>Stk. 2. </I> Enhver kan begære patentmyndighedens afgørelse  \r\n\r\n eller anlægge sag om helt eller delvis ophør af et patent efter stk. 1. §§ 53  \r\n\r\n a-f, 55, 55 a, 63, 64 og 65 finder tilsvarende anvendelse. Med begæringen  \r\n\r\n skal følge det fastsatte gebyr. </P>  \r\n\r\n<P CLASS=STK> <I>Stk. 3. </I> Sag om ophør, som rejses, mens en begæring  \r\n\r\n herom ikke er færdigbehandlet af patentmyndigheden, kan af retten stilles i  \r\n\r\n bero, indtil der er truffet endelig afgørelse af patentmyndigheden. </P>  \r\n\r\n<P CLASS=PARAB> <B>§ 97. </B> Industriministeren fastsætter nærmere regler  \r\n\r\n til gennemførelse af bestemmelserne i dette kapitel.&#171; </P>  \r\n\r\n<P> <B>35.</B> Overalt i loven ændres &#187;afgift&#171;,  \r\n\r\n &#187;afgiften&#171;, &#187;afgifter&#171;, &#187;afgiftsfrie&#171;,  \r\n\r\n &#187;afgiftsår&#171;, &#187;afgiftsåret&#171;, &#187;ansøgningsafgift&#171;,  \r\n\r\n &#187;genoptagelsesafgift&#171;, &#187;tillægsafgift&#171;,  \r\n\r\n &#187;Årsafgift&#171;, &#187;årsafgift&#171;, &#187;Årsafgiften&#171;,  \r\n\r\n &#187;årsafgiften&#171;, &#187;Årsafgifterne&#171;, &#187;årsafgifterne&#171;  \r\n\r\n og &#187;årsafgifter&#171; til: &#187;gebyr&#171;, &#187;gebyret&#171;,  \r\n\r\n &#187;gebyrer&#171;, &#187;gebyrfrie&#171;, &#187;gebyrår&#171;,  \r\n\r\n &#187;gebyråret&#171;, &#187;ansøgningsgebyr&#171;,  \r\n\r\n &#187;genoptagelsesgebyr&#171;, &#187;tillægsgebyr&#171;,  \r\n\r\n &#187;Årsgebyr&#171;, &#187;årsgebyr&#171;, &#187;Årsgebyret&#171;,  \r\n\r\n &#187;årsgebyret&#171;, &#187;Årsgebyrerne&#171;, &#187;årsgebyrerne&#171; og  \r\n\r\n &#187;årsgebyrer&#171;. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAC ALIGN=CENTER> <B>§ 2 </B> </P>  \r\n\r\n<P CLASS=STK> <I>Stk. 1. </I> Loven træder i kraft 1. januar 1993, jf. dog  \r\n\r\n stk. 2. </P>  \r\n\r\n<P CLASS=STK> <I>Stk. 2. </I> § 1, nr. 1 og 34, og § 4, stk. 2, træder i  \r\n\r\n kraft samtidig med aftale om EF-patenter. Industriministeren udfærdiger  \r\n\r\n bekendtgørelse herom. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAC ALIGN=CENTER> <B>§ 3 </B> </P>  \r\n\r\n<P CLASS=STK> <I>Stk. 1. </I> Loven finder også anvendelse på  \r\n\r\n patentansøgninger, der ved dens ikrafttræden er under behandling hos  \r\n\r\n patentmyndigheden. Patentansøgninger, for hvilke der ved lovens ikrafttræden  \r\n\r\n er afsendt meddelelse til ansøgeren om, at ansøgningen er godkendt til  \r\n\r\n fremlæggelse, færdigbehandles dog efter de hidtil gældende regler. </P>  \r\n\r\n<P CLASS=STK> <I>Stk. 2. </I> Patentlovens § 21, som affattet ved denne lovs  \r\n\r\n § 1, nr. 2, finder ikke anvendelse på patenter, der er meddelt før lovens  \r\n\r\n ikrafttræden eller meddeles efter stk. 1, 2. pkt. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAC ALIGN=CENTER> <B>§ 4 </B> </P>  \r\n\r\n<P CLASS=STK> <I>Stk. 1. </I> Aftale om EF-patenter kan ratificeres på  \r\n\r\n Danmarks vegne. </P>  \r\n\r\n<P CLASS=STK> <I>Stk. 2. </I> Beføjelser, som efter grundloven tilkommer  \r\n\r\n rigets myndigheder, kan, i det omfang det er fastsat i aftale om EF-patenter  \r\n\r\n og i artikel 63, stk. 3, i Den Europæiske Patentkonvention, som ændret i  \r\n\r\n Munchen den 17. december 1991, udøves af de institutioner, der er nævnt i  \r\n\r\n aftalen. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAC ALIGN=CENTER> <B>§ 5 </B> </P>  \r\n\r\n<P CLASS=STK> <I>Stk. 1. </I> Loven gælder ikke for Færøerne og Grønland.  \r\n\r\n</P>  \r\n\r\n<P CLASS=STK> <I>Stk. 2. </I> Bestemmelserne i § 1, nr. 2-27 og 35, kan ved  \r\n\r\n kongelig anordning sættes i kraft for Færøerne og Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Marselisborg Slot, den 23.  \r\n\r\n december 1992 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Anne Birgitte Lundholt </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/12/1992"
        },
        {
            "displayName": "Accession",
            "displayValue": "A19920105730"
        },
        {
            "displayName": "Entydig dokumentidentifikation",
            "displayValue": "CM025589"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "31/01/2019"
        },
        {
            "displayName": "Dokumenttype",
            "displayValue": "Ændringslov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1057"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "23/12/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "Industrimin. j.nr. 90-340-55"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}