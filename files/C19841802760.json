{
    "id": 80953,
    "title": "Afgiftsvejledning. Byggemoms ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18027 af 31/12/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afgiftsvejledning. Byggemoms </H1>  \r\n\r\n<P></P>  \r\n\r\n<BR>  \r\n\r\n<P>Afgiftsvejledning </P>  \r\n\r\n<P>1984 </P>  \r\n\r\n<P>Byggemoms </P>  \r\n\r\n<P>Indhold </P>  \r\n\r\n<P>Forord </P>  \r\n\r\n<P>Hvilke byggearbejder er momspligtige? </P>  \r\n\r\n<P>Hvem skal registreres og betale moms? </P>  \r\n\r\n<P>Byggearbejde for fremmed eller for egen regning </P>  \r\n\r\n<P>Byggearbejde for fremmed regning </P>  \r\n\r\n<P>Den momspligtige værdi </P>  \r\n\r\n<P>Betaling for byggeadministration </P>  \r\n\r\n<P>Rejse- og opholdsudgifter </P>  \r\n\r\n<P>Udregningsvedelag </P>  \r\n\r\n<P>Overskridelse sf leveringsfristen </P>  \r\n\r\n<P>Pantebreve </P>  \r\n\r\n<P>Udlæg - byggevirksomheder </P>  \r\n\r\n<P>Udlæg - arkitekter og ingeniører </P>  \r\n\r\n<P>Interessefællesskab </P>  \r\n\r\n<P>Hvornår skal der momses? </P>  \r\n\r\n<P>Leverancens afslutning </P>  \r\n\r\n<P>Forudbetaling og a conto betaling </P>  \r\n\r\n<P>Arkitektydelser </P>  \r\n\r\n<P>Garantirater o lign for udført byggearbejde </P>  \r\n\r\n<P>Købsmoms (indgående moms) </P>  \r\n\r\n<P>Byggearbejde for egen regning </P>  \r\n\r\n<P>Opførelse, ombygning eller modernisering </P>  \r\n\r\n<P>til salg eller udlejning </P>  \r\n\r\n<P>Den momspligtige værdi </P>  \r\n\r\n<P>Hvornår skal der momses? </P>  \r\n\r\n<P>Købsmoms (indgående moms) </P>  \r\n\r\n<P>Opførelse, ombygning eller modernisering </P>  \r\n\r\n<P>til andre formål </P>  \r\n\r\n<P>Den momspligtige værdi </P>  \r\n\r\n<P>Hvornår skal der momses? </P>  \r\n\r\n<P>Købsmoms (indgående moms) </P>  \r\n\r\n<P>Reparation og vedligeholdelse </P>  \r\n\r\n<P>Bygggemodning mv. af egne arealer </P>  \r\n\r\n<P>Regnskab </P>  \r\n\r\n<P>Momsregnskabet </P>  \r\n\r\n<P>Kalkulationer </P>  \r\n\r\n<P>Eksempel på indretning af regnskab </P>  \r\n\r\n<P>Bilag </P>  \r\n\r\n<P>Eksempel på indretning af regnskab </P>  \r\n\r\n<P>Forord </P>  \r\n\r\n<P>I denne vejledning, som erstatter orienteringen af april 1971, er samlet  \r\n\r\n de momsregler, der gælder fra 1 oktober 1984 for arbejder på jord, bygninger  \r\n\r\n og anden fast ejendom. </P>  \r\n\r\n<P>Vejledningen henvender sig til byggevirksomheder og håndværkere, som  \r\n\r\n sælger arbejdsydelser på jord, bygninger og anden fast ejendom til fremmede,  \r\n\r\n samt til personer og virksomheder, som ikke sælger de nævnte arbejdsydelser,  \r\n\r\n men som selv eller ved ansatte udfører arbejde for egen regning. </P>  \r\n\r\n<P>Udover en ajourføring med de administrativt fastsatte bestemmelser  \r\n\r\n vedrørende den momsmæssige stilling for byggeriet indeholder vejledningen nye  \r\n\r\n regler for byggearbejder, som udføres for egen regning. De nye regler  \r\n\r\n indebærer, at opførelse, ombygning eller modernisering af bygninger til eget  \r\n\r\n eller virksomhedens brug - herunder til salg eller udlejning - under visse  \r\n\r\n forudsætninger medfører pligt til at lade sig registrere og betale moms.  \r\n\r\n Udførelse af reparationsarbejder på egne eller lejede bygninger kan ligeledes  \r\n\r\n medføre pligt til at lade sig registrere og betale moms. </P>  \r\n\r\n<P>De almindeligt gældende regler for virksomheder, der registreres i henhold  \r\n\r\n til momsloven, findes i afgiftsvejledningen &#187;Moms&#171;, Y 94. </P>  \r\n\r\n<P>Der er endvidere udarbejdet en vejledning &#187;Moms - frivillig  \r\n\r\n registrering for udlejning, bortforpagtning og salg af fast ejendom&#171;,  \r\n\r\n som indeholder de momsmæssige regler om frivillig registrering mv. for  \r\n\r\n udlejning af fast ejendom. </P>  \r\n\r\n<P>Hvilke byggearbejder er momspligtige? </P>  \r\n\r\n<P>Momsloven omfatter omsætningen af varer - både nye og brugte - samt alle  \r\n\r\n ydelser, der ikke direkte er undtaget fra momspligten. </P>  \r\n\r\n<P>Fast ejendom anses ikke som varer. Der skal derfor ikke betales moms ved  \r\n\r\n salg af fast ejendom. Til fast ejendom hører selve grundstykket samt træer,  \r\n\r\n avl på roden, hegn, brønde, bygninger, anlæg og bygningstilbehør, så længe  \r\n\r\n dette er fast anbragt på grunden eller bygningen. </P>  \r\n\r\n<P>Alle arbejdsydelser på jord, bygninger og anden fast ejendom er derimod  \r\n\r\n momspligtige. Det betyder, at opførelse, ombygning, reparation,  \r\n\r\n vedligeholdelse og rengøring af bygninger og lokaler samt anden fast ejendom,  \r\n\r\n fx gader, veje, pladser og havne, er omfattet af momspligten. Endvidere er  \r\n\r\n jordbearbejdning, udgravning, pilotering og planering m.m. momspligtig. </P>  \r\n\r\n<P>Projekteringsarbejder og anden teknisk bistand i forbindelse med anlæg,  \r\n\r\n opførelse, ombygning, indretning, reparation og vedligeholdelse mv. af  \r\n\r\n bygninger og anden fast ejendom er ligeledes momspligtige. </P>  \r\n\r\n<P>Hvem skal registreres og betale moms? Bygge- og anlægsvirksomheder, fx  \r\n\r\n håndværksvirksomheder, entreprenører, typehusproducenter, ingeniører og  \r\n\r\n arkitekter, der afsætter de nævnte momspligtige ydelser, skal registreres og  \r\n\r\n betale moms. </P>  \r\n\r\n<P>Det gælder også virksomheder, der alene udfører reparations- og  \r\n\r\n vedligeholdelsesarbejder på fast ejendom. </P>  \r\n\r\n<P>Også byggeselskaber og byggekonsortier, fx interessentskaber bestående af  \r\n\r\n håndværkere, samt selskaber, der opfører bygninger på bygherrens (køberens)  \r\n\r\n grund, men som lader andre selvstændige virksomheder udføre byggearbejdet,  \r\n\r\n skal registreres og betale moms. </P>  \r\n\r\n<P>Pligten til at lade sig registrere og betale moms omfatter endvidere  \r\n\r\n bygge- og anlægsvirksomheder, der leverer varer og momspligtige ydelser til  \r\n\r\n brug ved opførelse af fast ejendom på en grund tilhørende et byggekonsortium,  \r\n\r\n hvori de pågældende leverandørvirksomheder selv er deltagere. I et sådant  \r\n\r\n tilfælde skal byggekonsortiet ikke registreres og betale moms. </P>  \r\n\r\n<P>Enhver, der for egen regning på egen, lejet eller lejers grund opfører  \r\n\r\n bygninger til salg eller udlejning, skal ligeledes registreres og betale  \r\n\r\n moms, hvis den pågældende eller dennes ansatte udfører arbejde ved  \r\n\r\n projekteringen eller opførelsen. Det gælder fx en personlig ejet  \r\n\r\n byggevirksomhed, der på en grund, som ejes af virksomheden, ved indehaverens  \r\n\r\n og virksomhedens ansattes arbejdskraft opfører et byggeri til salg eller  \r\n\r\n udlejning. </P>  \r\n\r\n<P>Endvidere skal enhver, der for egen regning på egen eller lejet grund  \r\n\r\n lader bygninger opføre til eget eller sin virksomheds brug, registreres og  \r\n\r\n betale moms, såfremt den pågældendes ansatte udfører arbejde ved  \r\n\r\n projekteringen eller opførelsen. Det gælder fx en privat person, som ansætter  \r\n\r\n en medhjælper til at opføre en bygning, eller en ikke-registreringspligtig  \r\n\r\n virksomhed, som lader ansatte udføre sådanne arbejder. </P>  \r\n\r\n<P>Enhver, der på egne eller lejede bygninger med henblik på salg eller  \r\n\r\n udlejning udfører ombygnings- eller moderniseringsarbejde, skal registreres  \r\n\r\n og betale moms. </P>  \r\n\r\n<P>Endvidere skal enhver, der på egne eller lejede bygninger lader ansatte  \r\n\r\n udføre ombygnings- eller moderniseringsarbejder til sit eget eller sin  \r\n\r\n virksomheds brug, registreres og betale moms. </P>  \r\n\r\n<P>Reparations- og vedligeholdelsesarbejder behandles i visse tilfælde efter  \r\n\r\n samme regler som ombygnings- eller moderniseringsarbejder. Det gælder bl.a.  \r\n\r\n reparations- og vedligeholdelsesarbejder til en samlet værdi af mere end 50  \r\n\r\n 000 kr. opgjort på årsbasis for den enkelte person/virksomhed, jf side 19.  \r\n\r\n</P>  \r\n\r\n<P>Ved afgørelsen af, om arbejdsydelser skal betragtes som  \r\n\r\n ombygning/modernisering eller reparation/vedligeholdelse, vil der blive lagt  \r\n\r\n vægt på, om ejendommens oprindelige standard eller anvendelighed ændres. </P>  \r\n\r\n<P>Som eksempler på reparation/vedligeholdelse kan nævnes: </P>  \r\n\r\n<P>Maling af facader og vinduer. </P>  \r\n\r\n<P>Udskiftning af tag og/eller tagrender ved anvendelse af samme materialer.  \r\n\r\n</P>  \r\n\r\n<P>Som eksempler på ombygning/modernisering kan nævnes: </P>  \r\n\r\n<P>Indlæggelse af centralvarme. </P>  \r\n\r\n<P>Udskiftning af almindelige vinduer med termovinduer. </P>  \r\n\r\n<P>En privat bygherre (selvbygger), der selv udfører de nævnte arbejder på en  \r\n\r\n bygning, hvor bygherren selv har bopæl eller tager bopæl efter  \r\n\r\n færdiggørelsen, skal ikke registreres. </P>  \r\n\r\n<P>Byggearbejder for fremmed eller for egen regning. Ved opgørelse af det  \r\n\r\n momsbeløb, der skal betales for byggeri, skelnes der mellem, om byggeriet er  \r\n\r\n opført for fremmed (bygherrens) regning eller egen (byggefirmaets) regning.  \r\n\r\n</P>  \r\n\r\n<P>I de tilfælde, hvor fx en byggevirksomhed ejer en grund, og hvor grunden  \r\n\r\n sælges, inden byggeriet er påbegyndt, dvs. inden støbning af fundament er  \r\n\r\n påbegyndt, skal momsen opgøres efter reglerne om byggeri for fremmed regning.  \r\n\r\n Dette gælder, uanset om sælgeren ikke selv udfører arbejdsydelser eller  \r\n\r\n projekteringsarbejde ved opførelsen, men fx lader andre udføre byggearbejdet.  \r\n\r\n</P>  \r\n\r\n<P>Når grunden sælges, efter at støbning af fundament er påbegyndt, skal  \r\n\r\n momsen opgøres efter reglerne om byggeri for egen regning. </P>  \r\n\r\n<P>Ved afgørelsen af, om et byggeri skal henføres til reglerne om byggeri for  \r\n\r\n egen eller fremmed regning, er det altså afgørende, hvem der er ejer af  \r\n\r\n byggegrunden, når byggearbejdet påbegyndes. </P>  \r\n\r\n<P>Byggeri af andelsboliger skal i momsmæssig henseende behandles efter  \r\n\r\n reglerne om byggeri for egen regning, hvis påbegyndelsen af byggeriet  \r\n\r\n (støbning af fundament) har fundet sted, inden andelsboligforeningen er  \r\n\r\n stiftet, idet de potentielle medlemmer først ved foreningens stiftelse  \r\n\r\n forpligter sig til at overtage andelsboligerne. </P>  \r\n\r\n<P>Hvis påbegyndelsen af byggeriet derimod først finder sted efter  \r\n\r\n andelsboligforeningens stiftelse, skal byggeriet behandles efter reglerne om  \r\n\r\n byggeri for fremmed regning. </P>  \r\n\r\n<P>Byggearbejde for fremmed regning </P>  \r\n\r\n<P>Den momspligtige værdi </P>  \r\n\r\n<P>Den momspligtige værdi - dvs. den værdi, hvoraf momsen skal beregnes - er  \r\n\r\n det beløb (uden moms), som kunden skal betale for byggearbejdet mv. </P>  \r\n\r\n<P>Byggevirksomheder mv., der opfører bygninger på andres grunde, skal svare  \r\n\r\n afgift af det fulde vederlag for byggeriet. Byggeselskaber og salgsselskaber,  \r\n\r\n der indgår kontrakt med bygherren om opførelse af byggeri på bygherrens  \r\n\r\n grund, men som lader andre selvstændige virksomheder udføre byggearbejdet,  \r\n\r\n skal ligeledes svare afgift af det fulde vederlag for byggeriet. </P>  \r\n\r\n<P>I vederlaget for byggeriet indgår bl.a. betaling for byggeadministration,  \r\n\r\n rejse- og opholdsudgifter, udregningsvederlag samt eventuelle  \r\n\r\n erstatningsbeløb, som afkræves bygherren. </P>  \r\n\r\n<P>Der er i det efterfølgende nærmere redegjort for den momsmæssige  \r\n\r\n behandling af disse ydelser. </P>  \r\n\r\n<P>Betaling for byggeadministration </P>  \r\n\r\n<P>Betaling for byggeadministration skal medregnes i den momspligtige værdi,  \r\n\r\n uanset om betalingen faktureres særskilt. </P>  \r\n\r\n<P>Som eksempler på områder, der falder ind under byggeadministration, kan  \r\n\r\n nævnes udarbejdelse af anlægsplaner og finansieringsplaner, udfærdigelse af  \r\n\r\n økonomiske opstillinger mv., indgåelse af entreprisekontrakter med  \r\n\r\n håndværkere, udfærdigelse af ansøgninger om byggelån samt optagelse og  \r\n\r\n administration af lånet, rådgivning med hensyn til ejendommens endelige  \r\n\r\n prioritering, udfærdigelse af ansøgning om forhåndslån og endelige lån,  \r\n\r\n ekspedition af prioriteringen, føring og udarbejdelse af byggeregnskab og  \r\n\r\n forhandling med de implicerede i byggeriet. </P>  \r\n\r\n<P>Rejse- og opholdsudgifter </P>  \r\n\r\n<P>Særlige omkostninger, som bygherren skal betale i forbindelse med  \r\n\r\n leveringen af byggearbejdet, skal medregnes i den momspligtige værdi, selv om  \r\n\r\n sådanne omkostninger faktureres særskilt. Som eksempler kan nævnes udgifter  \r\n\r\n til fragt og kørsel, rejse og ophold samt kost til personalet. </P>  \r\n\r\n<P>Byggevirksomheder mv., der ved opførelse af huse på fjernere steder  \r\n\r\n beregner salgspriserne som en prislistepris med et procenttillæg (varierende  \r\n\r\n efter zoneområde) til dækning af sådanne omkostninger, skal således medregne  \r\n\r\n tillægget i den momspligtigeværdi. </P>  \r\n\r\n<P>Udregningsvederlag </P>  \r\n\r\n<P>Udregningsvederlag ved licitation skal af den tilbudsgiver, hvis tilbud  \r\n\r\n antages, medregnes i den momspligtige værdi for den pågældende entreprise,  \r\n\r\n uanset om udregningsvederlaget er indregnet i entreprisesummen eller betales  \r\n\r\n direkte af bygherren til den pågældende organisation. </P>  \r\n\r\n<P>Overskridelse af leveringsfristen </P>  \r\n\r\n<P>Beløb, der af en byggevirksomhed opkræves hos bygherren som kompensation  \r\n\r\n (erstatning) i tilfælde, hvor virksomheden uden egen skyld er blevet  \r\n\r\n forsinket med udførelsen af sin entreprise, skal medregnes i den momspligtige  \r\n\r\n værdi. </P>  \r\n\r\n<P>I tilfælde, hvor virksomheden skal betale bygherren en nærmere fastsat bod  \r\n\r\n for hver dag, leveringsfristen overskrides, kan virksomheden fratrække boden  \r\n\r\n inden momsberegningen, hvis fakturaudstedelsen sker efter, at det er  \r\n\r\n konstateret, at leveringen er blevet forsinket. </P>  \r\n\r\n<P>Sker fakturaudstedelsen derimod, inden det er konstateret, om levering  \r\n\r\n finder sted før eller efter leveringsfristens udløb, kan boden ikke holdes  \r\n\r\n uden for momsberegningen. Hvis bygherren er en registreret virksomhed, der  \r\n\r\n kan medregne afgiften på leverancen til sin indgående moms, kan boden dog  \r\n\r\n fratrækkes i den momspligtige omsætning. Fradraget er betinget af, at der  \r\n\r\n udstedes kreditnota over boden med angivelse af momsen. </P>  \r\n\r\n<P>Pantebreve </P>  \r\n\r\n<P>I tilfælde af, at betalingen for leverede varer og momspligtige ydelser i  \r\n\r\n forbindelse med opførelse af fast ejendom helt eller delvis ydes i form af  \r\n\r\n private pantebreve i den opførte bygning, fastsættes den momspligtige værdi  \r\n\r\n til byggefirmaets almindelige pris (fx dets prislistepris) ved afsætning af  \r\n\r\n det pågældende byggeri, eller, hvis en sådan salgspris ikke findes, en  \r\n\r\n kalkuleret salgspris. Sidstnævnte pris skal omfatte samtlige de omkostninger  \r\n\r\n og den avance, der i almindelighed indgår i den momspligtige værdi for  \r\n\r\n leverancer af den pågældende art. Momsberegningen er herved uafhængig af  \r\n\r\n byggefirmaets medvirken ved finansieringen, og der vil derfor ikke blive tale  \r\n\r\n om betaling af moms af kurstab. </P>  \r\n\r\n<P>Udlæg - byggevirksomheder </P>  \r\n\r\n<P>Udlæg for bygherren for offentlige attester og stempelafgifter skal ikke  \r\n\r\n medregnes i den momspligtige værdi. </P>  \r\n\r\n<P>Udlæg for varer eller momspligtige ydelser, der faktureres direkte fra  \r\n\r\n leverandøren til bygherren, kan holdes uden for byggevirksomhedens  \r\n\r\n momspligtige værdi, såfremt der ingen avance beregnes af disse udlæg. Det er  \r\n\r\n en betingelse, at byggevirksomheden sender bygherren en særlig opgørelse over  \r\n\r\n disse udlæg og til bygherren videregiver de originale fakturaer med angivelse  \r\n\r\n af momsen. </P>  \r\n\r\n<P>Udlæg - arkitekter og ingeniører </P>  \r\n\r\n<P>Rådgivningsvirksomheder (arkitekter og ingeniører) kan holde rejseudlæg,  \r\n\r\n dvs. udgifter til rejse, ophold og fortæring mv., uden for den momspligtige  \r\n\r\n værdi på betingelse af: </P>  \r\n\r\n<P>at der ikke beregnes avance af disse udlæg, </P>  \r\n\r\n<P>at der udstedes en særlig udlægsopgørelse til bygherren vedrørende  \r\n\r\n udlæggene, </P>  \r\n\r\n<P>at de originale udgiftsbilag, i det omfang de af transportvirksomheden  \r\n\r\n udstedes på navn, er udstedt til bygherren eller med bygherren som  \r\n\r\n ordregiver, samt </P>  \r\n\r\n<P>at de originale bilag videresendes til bygherren. </P>  \r\n\r\n<P>Der er derimod ikke mulighed for at holde godtgørelse for omkostninger ved  \r\n\r\n benyttelse af eget transportmiddel i bygherrens tjeneste uden for den  \r\n\r\n momspligtige værdi. Det gælder, selv om godtgørelsen faktureres særskilt, og  \r\n\r\n selv om den af staten benyttede takst for befordringsgodtgørelse anvendes.  \r\n\r\n</P>  \r\n\r\n<P>Udlægsreglerne omfatter heller ikke udgifter, som en virksomhed efter  \r\n\r\n kollektive overenskomster skal godtgøre sine medarbejdere i anledning af  \r\n\r\n disses rejser i virksomhedens tjeneste. Sådanne udgifter (time- og dagpenge,  \r\n\r\n udstationeringsgodtgørelse, udepenge, godtgørelse til medarbejderen for  \r\n\r\n benyttelse af eget befordringsmiddel i arbejdsgiverens tjeneste mv.) skal  \r\n\r\n medregnes i den momspligtige værdi, selv om virksomheden debiterer bygherren  \r\n\r\n særskilt herfor. </P>  \r\n\r\n<P>Udlæg til reproduktioner, modeller, fotografier mv. kan holdes uden for  \r\n\r\n den momspligtige værdi på betingelse af, at ovennævnte udlægsregler er  \r\n\r\n opfyldt. Beløb, der debiteres bygherren for reproduktion, mangfoldiggørelse  \r\n\r\n af materiale og lignende, foretaget på egen tegnestue, skal dog altid  \r\n\r\n medregnes i den momspligtige værdi, selv om debiteringen foretages særskilt.  \r\n\r\n</P>  \r\n\r\n<P>Interessefællesskab </P>  \r\n\r\n<P>Hvis der mellem leverandøren og modtageren af varer og momspligtige  \r\n\r\n ydelser består et interessefællesskab fx således, at den ene er økonomisk  \r\n\r\n interesseret i den anden parts virksomhed, kan den momspligtige værdi  \r\n\r\n fastsættes til virksomhedens almindelige pris ved afsætning af den pågældende  \r\n\r\n vare eller ydelse. Findes der ikke en sådan almindelig salgspris, er den  \r\n\r\n momspligtige værdi en kalkuleret salgspris, der skal omfatte samtlige de  \r\n\r\n omkostninger og den avance, der i almindelighed indgår i den momspligtige  \r\n\r\n værdi for varer eller ydelser af den pågældende art. </P>  \r\n\r\n<P>Hvornår skal der momses? </P>  \r\n\r\n<P>Efter merværdiafgiftslovens regler skal der betales moms af varer og  \r\n\r\n ydelser ved leveringen. </P>  \r\n\r\n<P>Udsteder virksomheden faktura eller regning over en leverance, skal der  \r\n\r\n dog momses ved udstedelsen, såfremt denne foretages inden eller snarest efter  \r\n\r\n leverancens afslutning (i branchen kutymemæssigt 4-6 uger). </P>  \r\n\r\n<P>Hvis betaling helt eller delvis finder sted inden leverancens afslutning  \r\n\r\n eller inden fakturaens udstedelse, skal det modtagne beløb medregnes til den  \r\n\r\n momspligtige omsætning i det kvartal, hvor betalingen har fundet sted. </P>  \r\n\r\n<P>Leverancens afslutning </P>  \r\n\r\n<P>Leverancer af varer og momspligtige ydelser i forbindelse med udførelse af  \r\n\r\n arbejder (herunder reparations- og vedligeholdelsesarbejder) på bygninger og  \r\n\r\n anden fast ejendom, hvorom der er indgået entreprisekontrakt, anses for  \r\n\r\n afsluttet, når det arbejde, der skal udføres i henhold til den enkelte  \r\n\r\n kontrakt, er tilendebragt. Det gælder også, hvor en entreprisekontrakt  \r\n\r\n omfatter udførelse af arbejder på flere bygningsmæssige enheder, fx et  \r\n\r\n bestemt antal parcelhuse, rækkehuse, etagehusblokke eller -afsnit. </P>  \r\n\r\n<P>Omfatter entreprisekontrakten udførelse af arbejder i forbindelse med  \r\n\r\n opførelse af en bygning eller flere bygningsmæssige enheder, anses leverancen  \r\n\r\n dog som afsluttet senest på det tidspunkt, hvor byggeriet (den sidste enhed)  \r\n\r\n er klar til indflytning. I tilfælde, hvor enkelte arbejdsydelser, herunder  \r\n\r\n efterreparationer, der er omfattet af en kontrakt, endnu ikke er udført, når  \r\n\r\n byggeriet (den sidste enhed) er klar til indflytning, anses leverancen  \r\n\r\n således som afsluttet på dette tidspunkt. Det gælder såvel entrepriser  \r\n\r\n vedrørende enkelte håndværksfag som hovedentrepriser og underentrepriser.  \r\n\r\n</P>  \r\n\r\n<P>Forudbetaling og a conto betaling </P>  \r\n\r\n<P>Betales en leverance helt eller delvis inden leverancen har fundet sted,  \r\n\r\n inden leverancens afslutning eller inden fakturaens udstedelse, skal det  \r\n\r\n modtagne beløb uden moms medregnes til den momspligtige omsætning for det  \r\n\r\n kvartal, i hvilket betalingen modtages. Det gælder også, når betalingen  \r\n\r\n finder sted direkte til byggevirksomhedens pengeinstitut eller til en  \r\n\r\n underleverandør. </P>  \r\n\r\n<P>Ratebeløb, der betales til virksomheden i henhold til kontrakt,  \r\n\r\n fordelingsplan eller anden aftale, skal således momses på  \r\n\r\n betalingstidspunktet. </P>  \r\n\r\n<P>Hvis en begæring om udbetaling af ratebeløb, a conto beløb eller lignende  \r\n\r\n udformes som en faktura, skal beløbet momses ved udstedelsen. </P>  \r\n\r\n<P>Hvis en begæring om udbetaling af ratebeløb eller lignende ikke udformes  \r\n\r\n som en faktura, skal der til brug for bygherren normalt udstedes særskilt  \r\n\r\n faktura på beløbet i forbindelse med betalingen. </P>  \r\n\r\n<P>Arkitektydelser </P>  \r\n\r\n<P>Arkitektydelser, der udføres som regningsarbejde, omfatter i visse  \r\n\r\n tilfælde opgaver, som først kan afsluttes, efter at byggeriet er klar til  \r\n\r\n indflytning. Det gælder fx større byggerier for boligselskaber. Som eksempler  \r\n\r\n på sådanne opgaver kan nævnes arkitekters udarbejdelse af reviderede  \r\n\r\n hovedtegninger, udarbejdelse af byggeregnskab mv. samt endeligt eftersyn af  \r\n\r\n byggeriet. Arkitektvirksomhedens opgørelse af og retserhvervelse på den del  \r\n\r\n af arkitekthonoraret, som vedrører disse opgaver, sker således efter, at  \r\n\r\n byggeriet er klar til indflytning. </P>  \r\n\r\n<P>Arkitekters regningsarbejde (slutafregningen) skal i disse tilfælde momses  \r\n\r\n senest i det kvartal, hvori arkitektvirksomheden har udarbejdet  \r\n\r\n byggeregnskabet, og arkitekthonoraret kan opgøres endeligt. A conto  \r\n\r\n betalinger, der modtages under byggeriet, momses efter de almindelige regler.  \r\n\r\n</P>  \r\n\r\n<P>I de tilfælde, hvor arkitekthonoraret beregnes på grundlag af  \r\n\r\n slutopstillinger mv. fra de enkelte entreprenører og opgørelse af øvrige  \r\n\r\n byggeomkostninger (byggeregnskabet), skal slutraten momses senest på det  \r\n\r\n tidspunkt, hvor arkitektvirksomheden har mulighed for at udfærdige den  \r\n\r\n endelige honoraropgørelse. Det gælder fx ved arkitektydelser præsteret for  \r\n\r\n boligselskaber, som selv udarbejder byggeregnskabet. Arkitektvirksomheden kan  \r\n\r\n således ikke vente med at momse slutraten, indtil byggeregnskabet er godkendt  \r\n\r\n af Boligministeriet. </P>  \r\n\r\n<P>Arkitektarbejder skal i andre tilfælde, fx hvor beregningen sker på  \r\n\r\n grundlag af tilbudssummen for byggeriet, momses efter de almindelige regler,  \r\n\r\n dvs. senest i det kvartal, hvori byggeriet er klar til indflytning. </P>  \r\n\r\n<P>Garantirater og lignende </P>  \r\n\r\n<P>for udført byggearbejde </P>  \r\n\r\n<P>Garantirater, prioriteringsrater og lignende, der tilbageholdes af en  \r\n\r\n entreprisesum, fx som sikkerhedsstillelse for at fejl eller mangler ved  \r\n\r\n leverancen eller bygningen kan blive afhjulpet, skal medregnes til den  \r\n\r\n afgiftspligtige omsætning på det tidspunkt, hvor leverancen anses for  \r\n\r\n afsluttet, jf. side 13-14. </P>  \r\n\r\n<P>Købsmoms (indgående moms) </P>  \r\n\r\n<P>Registrerede virksomheder kan - med de begrænsninger, der følger af  \r\n\r\n merværdiafgiftslovens almindelige bestemmelser - til købsmomsen medregne  \r\n\r\n momsen på indkøb mv. til brug for virksomhedens omsætning af varer og  \r\n\r\n momspligtige ydelser (byggearbejder mv.). </P>  \r\n\r\n<P>Byggevirksomheder og byggeselskaber mv., der opfører bygninger på andres  \r\n\r\n grunde, kan således til købsmomsen medregne momsen af håndværksarbejde mv.  \r\n\r\n (underentrepriser), som udføres af andre virksomheder. Endvidere kan  \r\n\r\n medregnes moms af materialer mv., som virksomheden selv indkøber til brug for  \r\n\r\n udførte arbejder ved byggeriet. Det gælder både materialer til egne arbejder  \r\n\r\n og materialer til arbejder, som udføres af andre håndværksvirksomheder. </P>  \r\n\r\n<P>Byggearbejde for egen regning </P>  \r\n\r\n<P>Ved byggearbejder for egen regning forstås i momsmæssig henseende  \r\n\r\n opførelse af bygninger på egen, lejet eller lejers grund, ombygnings- og  \r\n\r\n moderniseringsarbejder på egne eller lejede bygninger samt reparation og  \r\n\r\n vedligeholdelse af egne eller lejede bygninger. </P>  \r\n\r\n<P>Inden for dette område skelnes der momsmæssigt mellem følgende tre  \r\n\r\n kategorier af byggearbejder: </P>  \r\n\r\n<P>Opførelse, ombygning eller modernisering af bygninger til salg eller  \r\n\r\n udlejning. </P>  \r\n\r\n<P>Opførelse, ombygning eller modernisering af bygninger til andre formål,  \r\n\r\n dvs. til eget brug eller til virksomhedens brug. </P>  \r\n\r\n<P>Reparation og vedligeholdelse. </P>  \r\n\r\n<P>Opførelse, ombygning eller modernisering til salg eller udlejning </P>  \r\n\r\n<P>Enhver, der for egen regning på egen, lejet eller lejers grund opfører  \r\n\r\n bygninger til salg eller udlejning, skal betale moms af det arbejde ved  \r\n\r\n projekteringen og opførelsen, som udføres af den pågældende og dennes  \r\n\r\n ansatte, samt af de materialer, der anvendes til dette arbejde. </P>  \r\n\r\n<P>Enhver, der udfører ombygnings- eller moderniseringsarbejder på egne eller  \r\n\r\n lejede bygninger med henblik på salg eller udlejning, skal ligeledes betale  \r\n\r\n moms af det arbejde, som udføres af den pågældende og dennes ansatte, samt af  \r\n\r\n de materialer, der anvendes til dette arbejde. </P>  \r\n\r\n<P>Pligten til at betale moms omfatter både egentlige byggevirksomheder, og  \r\n\r\n virksomheder, der ikke i øvrigt er registreringspligtige i henhold til  \r\n\r\n momsloven, samt privatpersoner, der udfører de nævnte arbejder. </P>  \r\n\r\n<P>Den momspligtige værdi </P>  \r\n\r\n<P>Den momspligtige værdi for arbejdsydelser, virksomheden selv udfører, og  \r\n\r\n de materialer, der anvendes hertil, er virksomhedens almindelige salgspris  \r\n\r\n for en tilsvarende leverance til en fremmed bygherre. Hvis en sådan salgspris  \r\n\r\n ikke findes, beregnes momsen af en kalkuleret salgspris, der skal omfatte  \r\n\r\n samtlige de omkostninger og den avance, der i almindelighed indgår i den  \r\n\r\n momspligtige værdi for varer eller ydelser af den pågældende art. </P>  \r\n\r\n<P>Den momspligtige værdi for projekterings og tilsynsarbejde, der udføres af  \r\n\r\n håndværksmestre i forbindelse med opførelse af bygninger på egne grunde, vil  \r\n\r\n i givet fald kunne beregnes på grundlag af en opgørelse over det timetal, der  \r\n\r\n er medgået til udfærdigelse af tegninger og til føring af tilsyn, med tillæg  \r\n\r\n af de udgifter, der er medgået til tegningernes udarbejdelse og  \r\n\r\n mangfoldiggørelse. Det er en forudsætning, at der foreligger regnskaber og  \r\n\r\n kalkuler mv., der viser, hvorledes prisen er fastsat, og at det fremkomne  \r\n\r\n beløb ikke afviger væsentligt fra det vederlag, som andre håndværksmestre i  \r\n\r\n det pågældende område almindeligvis beregner sig for tilsvarende ydelser ved  \r\n\r\n levering til en privat bygherre. </P>  \r\n\r\n<P>Hvornår skal der momses? </P>  \r\n\r\n<P>De arbejdsydelser, der er præsteret af virksomheden, og de materialer, der  \r\n\r\n er anvendt i forbindelse hermed, skal medregnes til den momspligtige  \r\n\r\n omsætning for det kvartal, i hvilket de er udført. Momsafregningen kan  \r\n\r\n således ikke udskydes, indtil bygningerne sælges eller tages i anvendelse,  \r\n\r\n men skal foretages kvartal for kvartal med endelig regulering ved arbejdets  \r\n\r\n færdiggørelse. </P>  \r\n\r\n<P>Dette gælder også i tilfælde, hvor bygningerne er opført med henblik på  \r\n\r\n midlertidig udstillingsbrug og efterfølgende salg (fx prøvehuse). </P>  \r\n\r\n<P>Købsmoms (indgående moms) </P>  \r\n\r\n<P>Virksomheden kan - med de begrænsninger, der følger af  \r\n\r\n merværdiafgiftslovens almindelige bestemmelser - til købsmomsen medregne  \r\n\r\n momsen på de materialer, som virksomheden selv anvender ved de udførte  \r\n\r\n arbejder ved byggeriet. </P>  \r\n\r\n<P>Til købsmomsen kan altså medregnes momsen af de omkostninger, der senere  \r\n\r\n indgår i kalkulationen for det pågældende byggearbejde, fx vognmandskørsel  \r\n\r\n vedrørende jord, beton mv. Endvidere kan fx momsen af hårde hvidevarer, som  \r\n\r\n virksomheden selv monterer, medregnes til virksomhedens købsmoms. </P>  \r\n\r\n<P>Momsen af udgifter til el, vand og varme, der benyttes af virksomheden ved  \r\n\r\n byggeriet indtil tidspunktet for byggeriets færdiggørelse, kan ligeledes  \r\n\r\n medregnes til den indgående moms. </P>  \r\n\r\n<P>Momsen af materialer, som virksomheden indkøber til brug for andre  \r\n\r\n håndværksvirksomheders arbejde ved byggeriet, kan derimod ikke medregnes til  \r\n\r\n købsmomsen. Momsen af håndværksarbejde (entrepriser), som udføres af andre  \r\n\r\n virksomheder, kan heller ikke medregnes til købsmomsen. Der skal på den anden  \r\n\r\n side ikke betales moms af sådanne entrepriser og materialeindkøb ud over den  \r\n\r\n moms, der er opkrævet af håndværkeren (entreprenøren) eller leverandøren.  \r\n\r\n</P>  \r\n\r\n<P>Hvis virksomheden bliver frivilligt registreret for udlejning mv. af fast  \r\n\r\n ejendom, gælder der særlige regler for fradragsret. Der henvises til  \r\n\r\n vejledningen &#187;Moms - frivillig registrering for udlejning,  \r\n\r\n bortforpagtning og salg af fastejendom&#171;. </P>  \r\n\r\n<P>Opførelse, ombygning eller modernisering til andre formål </P>  \r\n\r\n<P>Enhver, der for egen regning på egen eller lejet grund opfører bygninger  \r\n\r\n til eget eller sin virksomheds brug, skal betale moms af det arbejde ved  \r\n\r\n projekteringen og opførelsen, som udføres af den pågældendes ansatte, samt af  \r\n\r\n de materialer, der anvendes til dette arbejde. </P>  \r\n\r\n<P>Enhver, der udfører ombygnings- eller moderniseringsarbejde på egne eller  \r\n\r\n lejede bygninger til eget eller sin virksomheds brug, skal ligeledes betale  \r\n\r\n moms af det arbejde, der udføres af den pågældendes ansatte, samt af de  \r\n\r\n materialer, der anvendes til dette arbejde. </P>  \r\n\r\n<P>Byggevirksomheder og andre registrerede virksomheder, der på egne grunde,  \r\n\r\n herunder grunde, der tilhører en af interessenterne i et interessentskab,  \r\n\r\n opfører, ombygger eller moderniserer bygninger til bolig for virksomhedens  \r\n\r\n indehaver/interessenten eller til bolig, vuggestue, børnehave, fritidshjem,  \r\n\r\n feriehjem, sommerhuse og lignende for virksomhedens personale, skal betale  \r\n\r\n moms af de arbejdsydelser (håndværksarbejde) og det projekteringsarbejde  \r\n\r\n (ingeniør- og arkitektarbejde), virksomheden selv udfører i forbindelse med  \r\n\r\n opførelsen, ombygningen eller moderniseringen, fordi virksomheden ikke har  \r\n\r\n fradragsret ved opførelse, anskaffelse og drift af sådanne bygninger. </P>  \r\n\r\n<P>Der skal endvidere betales moms af de varer, som anvendes ved byggeriet,  \r\n\r\n når det drejer sig om varer, der fremstilles eller forhandles af  \r\n\r\n virksomheden. Det gælder fx ved udtagelse af sten fra et teglværk eller træ  \r\n\r\n fra en tømmerhandel. </P>  \r\n\r\n<P>Af indehaverens (interessentens) personlige arbejde ved opførelsen skal  \r\n\r\n der dog kun betales moms i følgende tilfælde: </P>  \r\n\r\n<P CLASS=PUNKT> <B>1.</B> Når arbejdet falder inden for den pågældendes fag  \r\n\r\n eller hertil nært knyttede fagområder. Snedkerarbejde og tømrerarbejde  \r\n\r\n betragtes i denne henseende som hørende til samme fagområde. </P>  \r\n\r\n<P CLASS=PUNKT> <B>2.</B> Når indehaveren (interessenten) udfører tilsvarende  \r\n\r\n arbejde i forbindelse med byggeri for fremmed regning eller i forbindelse med  \r\n\r\n opførelse af bygninger til salg eller udlejning. Dette gælder, selv om den  \r\n\r\n pågældende ikke er uddannet inden for det pågældende fagområde. </P>  \r\n\r\n<P>Der skal eksempelvis betales moms af det murer- og tømrerarbejde, som  \r\n\r\n udføres af indehaveren til eget brug, når han også udfører murer- og  \r\n\r\n tømrerarbejde for fremmed regning eller ved opførelse af huse til salg eller  \r\n\r\n udlejning. </P>  \r\n\r\n<P>I andre tilfælde end de nævnte skal der ikke betales moms af indehaverens  \r\n\r\n (interessentens) personlige arbejde ved opførelsen. Der skal eksempelvis ikke  \r\n\r\n betales moms af det tømrer- og snedkerarbejde, som udføres personligt af en  \r\n\r\n bygherre, der driver selvstændig virksomhed som modelsnedker inden for jern-  \r\n\r\n og metalindustriens fagområde, idet hans fag ikke har nogen tilknytning til  \r\n\r\n byggefagene. </P>  \r\n\r\n<P>Der skal altid betales moms af det arbejde, som udføres af virksomhedens  \r\n\r\n personale, selv om arbejdet falder uden for bygherrens eller personalets  \r\n\r\n fagområder. </P>  \r\n\r\n<P>Den momspliglige værdi </P>  \r\n\r\n<P>Den momspligtige værdi for de arbejdsydelser og materialer, som  \r\n\r\n virksomheden herefter skal betale moms af, er virksomhedens almindelige  \r\n\r\n salgspris for en tilsvarende leverance til en privat bygherre. Hvis en sådan  \r\n\r\n salgspris ikke findes, beregnes momsen af en kalkuleret salgspris, der skal  \r\n\r\n omfatte samtlige de omkostninger og den avance, der i almindelighed indgår i  \r\n\r\n den momspligtige værdi for varer eller ydelser af den pågældende art. </P>  \r\n\r\n<P>Hvornår skal der momses? </P>  \r\n\r\n<P>De arbejdsydelser, der er præsteret af virksomheden, og de materialer, der  \r\n\r\n er anvendt i forbindelse hermed, skal medregnes til den momspligtige  \r\n\r\n omsætning for det kvartal, i hvilket de er udført. Momsafregningen kan  \r\n\r\n således ikke udskydes, indtil bygningerne tages i anvendelse, men skal  \r\n\r\n foretages kvartal for kvartal med endelig regulering ved arbejdets  \r\n\r\n færdiggørelse. </P>  \r\n\r\n<P>Købsmoms (indgående moms) </P>  \r\n\r\n<P>Momsen af materialer, som indkøbes til byggeriet, og som anvendes af  \r\n\r\n virksomhedens personale eller af indehaveren (inden for dennes fagområde),  \r\n\r\n kan medregnes til købsmomsen. </P>  \r\n\r\n<P>Momsen af materialer, som virksomheden indkøber til brug for andre  \r\n\r\n håndværksvirksomheders arbejde ved byggeriet, samt momsen af håndværksarbejde  \r\n\r\n mv. (entrepriser), som udføres af andre virksomheder, kan derimod ikke  \r\n\r\n medregnes til købsmomsen. Der skal på den anden side ikke betales moms af  \r\n\r\n sådanne entrepriser og materialeindkøb ud over den moms, der er opkrævet af  \r\n\r\n håndværkeren (entreprenøren) eller leverandøren. </P>  \r\n\r\n<P>Reparation og vedligeholdelse </P>  \r\n\r\n<P>Enhver, der for egen regning på egne eller lejede bygninger udfører  \r\n\r\n reparations- eller vedligeholdelsesarbejder til en samlet værdi af mere end  \r\n\r\n 50 000 kr inden for et år, behandles efter reglerne for opførelse, ombygning,  \r\n\r\n eller modernisering. Det betyder at der skal betales moms af det arbejde, som  \r\n\r\n udføres af den pågældende og dennes ansatte, samt af de materialer, der  \r\n\r\n anvendes til dette arbejde, jf. side 16. Beløbet fastsættes som den  \r\n\r\n almindelige salgspris, eller, hvis der ikke findes en sådan, en kalkuleret  \r\n\r\n salgspris, der skal omfatte samtlige de omkostninger og den avance, der i  \r\n\r\n almindelighed indgår i den afgiftspligtige værdi for varer eller ydelser af  \r\n\r\n den pågældende art. </P>  \r\n\r\n<P>En registreret byggevirksomhed, som for egen regning udfører reparations-  \r\n\r\n og vedligeholdelsesarbejder på egne bygninger, for hvilke der ikke er  \r\n\r\n fradragsret for købsmomsen, fx indehaverens bolig eller en udlejningsejendom,  \r\n\r\n skal betale moms af de varer og momspligtige ydelser, som anvendes ved de  \r\n\r\n nævnte arbejder, når det drejer sig om varer eller ydelser, som fremstilles  \r\n\r\n eller forhandles af virksomheden. Momsen beregnes på grundlag af indkøbs-  \r\n\r\n eller fremstillingsprisen (uden moms). Hvis arbejdet efter ovenstående  \r\n\r\n betragtes som ombygnings- eller moderniseringsarbejde, skal der beregnes moms  \r\n\r\n på grundlag af salgsprisen. </P>  \r\n\r\n<P>Byggemodning mv. af egne arealer </P>  \r\n\r\n<P>Registrerede bygge- og anlægsvirksomheder, der udfører arbejdsydelser i  \r\n\r\n forbindelse med byggemodning (dræning, nedlægning af hovedvandledninger og  \r\n\r\n lign., etablering af hovedkloakanlæg, vejanlæg og andre fællesanlæg) af egne  \r\n\r\n arealer, som skal sælges eller udlejes, skal betale moms af de varer og  \r\n\r\n momspligtige ydelser, som anvendes ved de nævnte arbejder, hvis det drejer  \r\n\r\n sig om varer eller ydelser, som fremstilles eller forhandles af virksomheden.  \r\n\r\n Det gælder også ved byggemodning af egne arealer, som skal benyttes til  \r\n\r\n opførelse af bygninger mv. til bolig for virksomhedens indehaver og personale  \r\n\r\n eller til vuggestuer, børnehaver, fritidshjem, feriehjem, sommerhuse og lign.  \r\n\r\n for virksomhedens personale. </P>  \r\n\r\n<P>Registrerede bygge- og anlægsvirksomheder skal ligeledes betale moms af de  \r\n\r\n varer og momspligtige ydelser, som anvendes i forbindelse med udførelse af  \r\n\r\n terrænregulering og ekstra fundering på egne arealer, som skal benyttes til  \r\n\r\n nævnte formål, når det drejer sig om varer eller ydelser, som fremstilles  \r\n\r\n eller forhandles af virksomheden. </P>  \r\n\r\n<P>Momsen beregnes på grundlag af virksomhedens almindelige salgspris for en  \r\n\r\n tilsvarende leverance til en privat bygherre. Hvis en sådan salgspris ikke  \r\n\r\n findes, beregnes momsen af en kalkuleret salgspris, der skal omfatte samtlige  \r\n\r\n de omkostninger og den avance, der i almindelighed indgår i den momspligtige  \r\n\r\n værdi for varer eller ydelser af den pågældende art. </P>  \r\n\r\n<P>Virksomheden kan - med de begrænsninger, der følger af  \r\n\r\n merværdiafgiftslovens almindelige bestemmelser - til købsmomsen medregne  \r\n\r\n momsen på de materialer, som virksomheden selv anvender ved de udførte  \r\n\r\n arbejder ved byggemodningen. </P>  \r\n\r\n<P>Hvis virksomheden bliver frivilligt registreret for udlejning mv. af fast  \r\n\r\n ejendom, gælder der særlige regler for fradragsret. Der henvises til  \r\n\r\n vejledningen &#187;Moms - frivillig registrering for udlejning,  \r\n\r\n bortforpagtning og salg af fast ejendom&#171;. </P>  \r\n\r\n<P>Regnskab </P>  \r\n\r\n<P>Virksomheden skal føre regnskab over køb og salg af varer og momspligtige  \r\n\r\n ydelser, så virksomheden kan opgøre den moms, der skal betales til  \r\n\r\n toldvæsenet. Regnskabet skal samtidig give toldvæsenet mulighed for at  \r\n\r\n kontrollere, at momsen bliver rigtigt opkrævet og indbetalt. </P>  \r\n\r\n<P>Momsregnskabet </P>  \r\n\r\n<P>Momsregnskabet kan enten føres i det almindelige forretningsregnskab eller  \r\n\r\n i et særligt regnskabshæfte (form Y 27), der udleveres af toldvæsenet. </P>  \r\n\r\n<P>De almindeligt gældende regler for førelse af momsregnskab findes i  \r\n\r\n afgiftsvejledningen &#187;Moms&#171;, Y 94. </P>  \r\n\r\n<P>Kalkulationer </P>  \r\n\r\n<P>I tilfælde, hvor momsen af udførte byggearbejder skal beregnes på grundlag  \r\n\r\n af virksomhedens almindelige salgspris eller en kalkuleret salgspris, skal  \r\n\r\n der for hver enkelt byggesag foreligge specificerede kalkulationer, der  \r\n\r\n viser, hvordan den momspligtige værdi er beregnet. </P>  \r\n\r\n<P>Som eksempel kan nævnes, at der ved opførelse på egen eller lejet grund af  \r\n\r\n bygninger til salg eller udlejning skal foreligge følgende specificerede  \r\n\r\n oplysninger om den enkelte byggesag: </P>  \r\n\r\n<P>- kostpris for materialer anvendt ved de byggearbejder, virksomheden selv  \r\n\r\n har udført </P>  \r\n\r\n<P>- lønudgifter inkl. sociale ydelser og oplysning om antal timer, som  \r\n\r\n virksomheden har afholdt i forbindelse med projektering og opførelse </P>  \r\n\r\n<P>- værdi af indehaverens eget arbejde og oplysning om antal timer ved  \r\n\r\n projektering og opførelse </P>  \r\n\r\n<P>- andre omkostninger vedrørende de byggearbejder, virksomheden selv har  \r\n\r\n udført, fx anvendelse af virksomhedens materiel og udgifter til  \r\n\r\n arbejdspladsindretning </P>  \r\n\r\n<P>- de procenttillæg til materialer og lønudgifter mv., som virksomheden  \r\n\r\n beregner sig til dækning af generalomkostninger og fortjeneste. </P>  \r\n\r\n<P>Eksempel på indretning af regnekab </P>  \r\n\r\n<P>Af hensyn til de særlige regler, som gælder for momsberegning i  \r\n\r\n virksomheder, der udfører byggearbejde for egen regning, skal der for hver  \r\n\r\n enkelt byggesag kvartalsvis føres et specificeret regnskab, som gør det  \r\n\r\n muligt for toldvæsenet at kontrollere momsberegningen. </P>  \r\n\r\n<P>Der er i bilaget til denne vejledning vist et eksempel på, hvorledes et  \r\n\r\n sådant regnskab kan indrettes til brug ved opgørelse af momsen for byggeri  \r\n\r\n for egen regning til salg eller udlejning. </P>  \r\n\r\n<P>Ved regnskabets førelse må der specielt tages hensyn til, at  \r\n\r\n afgiftspligten for det nævnte byggeri alene omfatter det arbejde ved  \r\n\r\n projekteringen og opførelsen, som virksomheden selv udfører. </P>  \r\n\r\n<P>Materialer, som virksomheden indkøber til brug for andre  \r\n\r\n håndværksvirksomheders arbejde ved byggeriet, samt køb af håndværksarbejde  \r\n\r\n mv. (entrepriser), som udføres af andre virksomheder, skal således bogføres  \r\n\r\n særskilt i regnskabet, idet momsen af sådanne materialeindkøb og entrepriser  \r\n\r\n ikke kan medregnes til købsmomsen. </P>  \r\n\r\n<P>Da momsberegningen for byggeri for egen regning skal foretages kvartal for  \r\n\r\n kvartal, må der som vist i bilaget foretages registrering af værdien af  \r\n\r\n anvendte materialer og lønudgifter mv. i forbindelse med de arbejdsydelser,  \r\n\r\n der er udført i kvartalet. </P>  \r\n\r\n<P>De beregnede momsbeløb overføres hvert kvartal til toldvæsenets  \r\n\r\n regnskabshæfte eller til virksomhedens almindelige momsregnskab. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun året for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19841802760"
        },
        {
            "displayName": "Entydig dokumentidentifikation",
            "displayValue": "CM040196"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18027"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "31/12/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Y 604"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}