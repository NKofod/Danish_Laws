{
    "id": 152503,
    "title": "Ophævelse af påbud om ikke at ryge indendørs på café",
    "documentTypeId": "240",
    "isSagsforlobPeriodValid": true,
    "shortName": "KEN nr 9344 af 30/01/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ophævelse af påbud om ikke at ryge indendørs på café</p>\r\n<div class=\"Resume\">\r\n   <p class=\"TekstGenerel\">Arbejdstilsynet konstaterede ved et tilsynsbesøg, at der foregik rygning indendørs på virksomhedens serveringssted og uden for virksomhedens rygekabine og gav påbud om, at virksomheden skulle sikre, at der ikke blev røget indendørs.</p>\r\n   <p class=\"TekstGenerel\">Virksomheden har i klagen anført, at der ikke har fundet rygning sted på virksomhedens serveringssted og uden for virksomhedens rygekabine, og at den pågældende gæst, som Arbejdstilsynet har oplyst, at tilsynet har set ryge på virksomhedens serveringssted, alene havde den pågældende cigaret i hånden, og at cigaretten ikke var tændt.</p>\r\n   <p class=\"TekstGenerel\">Virksomheden har derudover anført, at øvrige gæster i cafeen, som efter virksomhedens opfattelse havde iagttaget episoden, herefter rettede henvendelse til virksomhedsejeren og oplyste, at cigaretten ikke var tændt.</p>\r\n   <p class=\"TekstGenerel\">Det fremgår af klagen, at virksomhedsejeren fortalte Arbejdstilsynet dette inden tilsynet var gået ud af døren, og at Arbejdstilsynets svar var, at ”kunden var ved at tænde cigaretten”.</p>\r\n   <p class=\"TekstGenerel\">Nævnet fandt på den baggrund, at Arbejdstilsynet ikke havde godtgjort, at der blev røget uden for rygekabinen på caféen ved tilsynsbesøget.</p>\r\n   <p class=\"TekstGenerel\">Nævnet ophævede på den baggrund påbuddet.</p>\r\n</div>\r\n<p>[Adressat udeladt]</p>\r\n<p></p>\r\n<p class=\"NormalInd\">Arbejdsmiljøklagenævnet har på møde den 29. januar 2013 behandlet virksomhedens klage over Arbejdstilsynets afgørelse af den 11. september 2012, hvorved virksomheden fik påbud om straks at sikre, at der ikke ryges indendørs på [navn udeladt].</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet ophæver Arbejdstilsynets afgørelse om, at virksomheden straks skulle sikre, at der ikke ryges indendørs på virksomhedens serveringssteder på [navn udeladt].</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Nævnet finder, at Arbejdstilsynet ikke har godtgjort, at der blev røget uden for rygekabinen på [navn udeladt] ved tilsynsbesøget den 5. september 2012.</p>\r\n<p class=\"NormalInd\">Nævnet lægger herved vægt på, at virksomheden har oplyst, at kunden, som Arbejdstilsynet har anført, at man har set ryge, har oplyst til virksomheden, at der var tale om en misforståelse, og at kunden havde cigaretten i hånden uden, at den var tændt.</p>\r\n<p class=\"NormalInd\">Nævnet lægger endvidere vægt på, at virksomheden har oplyst, at andre kunder, som havde set episoden, bekræfter, at cigaretten ikke var tændt.</p>\r\n<p class=\"NormalInd\">Nævnet lægger endelig vægt på, at det fremgår af virksomhedens klage, at Arbejdstilsynet, da virksomheden oplyste, at kunden havde cigaretten i hånden uden, at den var tændt, oplyste, at ”kunden var ved at tænde cigaretten”.</p>\r\n<p class=\"NormalInd\">Efter rygeloven er det som udgangspunkt ikke tilladt at ryge indendørs på serveringssteder. Det kan imidlertid besluttes at indrette rygerum og rygekabiner, hvor rygning kan finde sted.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet har ved afgørelsen anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret til at give strakspåbud efter arbejdsmiljøloven:</p>\r\n   <p class=\"Liste2\">\r\n      <span class=\"Liste2Nr\">•</span> § 24, i lov om røgfri miljøer, jf. lov nr. 512 af 6. juni 2007, jf. § 79a, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n   <p class=\"Liste1\">\r\n      <span class=\"Liste1Nr\">–</span> Om rygning:</p>\r\n   <p class=\"Liste2\">\r\n      <span class=\"Liste2Nr\">•</span> § 6, jf. § 4, § 21-22 og § 23, i lov nr. 512 af 6. juni 2007 om røgfri miljøer som ændret ved lov nr. 607 af 18. juni 2012.</p>\r\n</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p class=\"NormalInd\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">Navn udeladt]</p>\r\n<p class=\"Overskriftsnummer2\">[stilling udeladt]</p>\r\n<p class=\"Overskriftsnummer1\" style=\"text-align: left;\">Kopi til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n</p>\r\n<p class=\"Overskriftsnummer1\" style=\"text-align: left;\">Regler</p>\r\n<p class=\"Overskriftsnummer1\" style=\"text-align: left;\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 13</p>\r\n<p class=\"Overskriftsnummer1\">Arbejdstilsynet</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 79 a.</span> Arbejdstilsynet fører som led i tilsynsvirksomheden efter denne lov tilsyn med overholdelsen af lovgivningen om røgfri miljøer. Arbejdstilsynet kan, eventuelt på nærmere angivne vilkår, påbyde, at forhold, der strider mod lovgivningen om røgfri miljøer, bringes i orden straks eller inden en nærmere angivet frist.</p>\r\n<p class=\"NormalInd\">\r\n   <span class=\"Italic\">Stk. 2.</span>\r\n</p>\r\n<p class=\"NormalInd\">…</p>\r\n<p class=\"Overskriftsnummer1\" style=\"text-align: left;\">Lov nr. 512 af 6. juni 2007 om røgfri miljøer som ændret ved lov nr. 607 af 18. juni 2012</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 2</p>\r\n<p class=\"Overskriftsnummer1\">Generelle bestemmelser</p>\r\n<p class=\"NormalInd\">\r\n   <span class=\"Bold\">§ 4.</span> I lokaliteter m.v., der er omfattet af loven, er det ikke tilladt at ryge indendørs, medmindre andet fremgår af lovens øvrige bestemmelser.</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 3</p>\r\n<p class=\"Overskriftsnummer1\">Arbejdspladser, institutioner, skoler m.v.</p>\r\n<p class=\"Overskriftsnummer1\">Indendørs arbejdspladser</p>\r\n<p class=\"NormalInd\">\r\n   <span class=\"Bold\">§ 6.</span> Det er ikke tilladt at ryge indendørs på arbejdspladser, jf. § 4.</p>\r\n<p class=\"NormalInd\">\r\n   <span class=\"Italic\">Stk. 2.</span> Det kan besluttes, at det er tilladt at ryge i kraner, firmabiler og andre erhvervskøretøjer, der alene tjener som arbejdsplads for én person ad gangen.</p>\r\n<p class=\"NormalInd\">\r\n   <span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n<p class=\"NormalInd\">\r\n   <span class=\"Italic\">Stk. 4.</span> Arbejdspladser, der har eller som etablerer rygerum eller rygekabiner, hvor rygning kan finde sted, skal ved synlig skiltning informere om, at luften i omgivelserne uden for disse kan være sundhedsskadelig.</p>\r\n<p class=\"NormalInd\">\r\n   <span class=\"Italic\">Stk. 5.</span> Ministeren for sundhed og forebyggelse fastsætter nærmere regler om udstedelse, udformning, opsætning m.v. af skiltning i medfør af stk. 4.</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 5</p>\r\n<p class=\"Overskriftsnummer1\">Serveringssteder</p>\r\n<p class=\"NormalInd\">\r\n   <span class=\"Bold\">§ 21.</span> Det er ikke tilladt at ryge indendørs på serveringssteder, jf. § 4.</p>\r\n<p class=\"NormalInd\">\r\n   <span class=\"Italic\">Stk. 2.</span> Ved et serveringssted forstås en lokalitet med servering af mad eller drikkevarer til indtagelse på eller ved salgsstedet.</p>\r\n<p class=\"NormalInd\">\r\n   <span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n<p class=\"NormalInd\">\r\n   <span class=\"Italic\">Stk. 4.</span> Der må ikke serveres eller medbringes mad eller drikkevarer i rygerum eller rygekabiner på serveringssteder. Det enkelte serveringssted kan dog tillade, at gæsterne selv medbringer drikkevarer i rygerum og rygekabiner.</p>\r\n<p></p>\r\n<p class=\"NormalInd\">\r\n   <span class=\"Bold\">§ 22.</span> Det kan besluttes, at rygning er tilladt indendørs på små værtshuse og udskænkningssteder,</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> der har alkoholbevilling,</p>\r\n   <p class=\"Liste1\">\r\n      <span class=\"Liste1Nr\">2)</span> hvor der ikke serveres egentlig mad,</p>\r\n   <p class=\"Liste1\">\r\n      <span class=\"Liste1Nr\">3)</span> hvor serveringsarealet er under 40 m2, og</p>\r\n   <p class=\"Liste1\">\r\n      <span class=\"Liste1Nr\">4)</span> hvor der er borde og stole på serveringsarealet.</p>\r\n</p>\r\n<p class=\"NormalInd\">\r\n   <span class=\"Italic\">Stk. 2.</span> Små værtshuse og udskænkningssteder, der befinder sig under samme tag som et andet serveringssted, er omfattet af stk. 1, hvis der er selvstændig indgang til værtshuset fra gaden, og hvis det for publikum fremstår som et selvstændigt værtshus.</p>\r\n<p class=\"Overskriftsnummer1\">Kapitel 6</p>\r\n<p class=\"Overskriftsnummer1\">Tilsynsbestemmelser</p>\r\n<p class=\"NormalInd\">\r\n   <span class=\"Bold\">§ 23.</span> Arbejdsgiveren, indehaveren, restauratøren, bestyreren og forpagteren skal sørge for, at rygning kun sker i overensstemmelse med reglerne i denne lov.</p>\r\n<p class=\"NormalInd\"></p>\r\n<p class=\"NormalInd\">\r\n   <span class=\"Bold\">§ 24.</span> Tilsynet med overholdelsen af denne lov og de regler, der udstedes i medfør af denne lov, varetages af Arbejdstilsynet, jf. § 79 a i lov om arbejdsmiljø, Søfartsstyrelsen, jf. § 20 a i lov om sikkerhed til søs, og transport- og energiministeren, jf. § 150 f i lov om luftfart og § 66 a i offshoresikkerhedsloven.</p>\r\n<p class=\"NormalInd\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/07/2013"
        },
        {
            "displayName": "Accession",
            "displayValue": "W20130934425"
        },
        {
            "displayName": "Entydig dokumentidentifikation",
            "displayValue": "BE005519"
        },
        {
            "displayName": "Dato for indlæggelse",
            "displayValue": "05/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9344"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "30/01/2013"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 7000526-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}