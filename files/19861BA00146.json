{
    "id": 106259,
    "title": "1986 BSF 146   FORSLAG TIL FOLKETINGSBESLUTNING OM ÆLDREBOLIGBYGGERI ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 146",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 146 </P>  \r\n\r\n<P></P>  \r\n\r\n<P>Forslag til folketingsbeslutning om ældreboligbyggeri </P>  \r\n\r\n<P></P>  \r\n\r\n<P>Fremsat af Albrechtsen (VS) Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 17. marts 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte et nyt forslag om </P>  \r\n\r\n<P>ældreboligbyggeri efter følgende retningslinjer: </P>  \r\n\r\n<P>1. Kommunerne kan lade ældreboliger opføre af almennyttige </P>  \r\n\r\n<P>boligselskaber, almennyttige selvejende institutioner eller selv </P>  \r\n\r\n<P>lade dem opføre i kommunalt regi. </P>  \r\n\r\n<P>2. Hver enkelt kommune skal sikre et tilstrækkeligt ældreboligbyggeri </P>  \r\n\r\n<P>under hensyn til det lokale behov, og staten skal gennem en årlig </P>  \r\n\r\n<P>byggekvote sikre et samlet byggeri af mindst 2.500 enheder om </P>  \r\n\r\n<P>året. </P>  \r\n\r\n<P>3. Private byggefirmaer kan ikke være bygherrer på ældreboliger inden </P>  \r\n\r\n<P>for ældreboligkvoten. </P>  \r\n\r\n<P>Private firmaer eller enkeltpersoner kan ikke eje ældreboliger. Dog </P>  \r\n\r\n<P>kan ældreboliger opføres og ejes af en personkreds med henblik på </P>  \r\n\r\n<P>fremskaffelse af egen ældrebolig, og personkredsen anses da for en </P>  \r\n\r\n<P>almennyttig selvejende institution. </P>  \r\n\r\n<P>4. Ældreboligbyggeriet finansieres efter samme principper som </P>  \r\n\r\n<P>almennyttigt nybyggeri, dog således at der gives særlig mulighed </P>  \r\n\r\n<P>for udvidelse af rammebeløbet i forbindelse med handicapvenlig </P>  \r\n\r\n<P>indretning, herunder navnlig elevatorer. </P>  \r\n\r\n<P>5. Reglerne skal muliggøre, at ældreboligbyggeri - opført inden for </P>  \r\n\r\n<P>ældreboligkvoten - uhindret kan integreres i almennyttigt </P>  \r\n\r\n<P>nybyggeri, eventuelt herunder også integreres med byggeri af </P>  \r\n\r\n<P>ungdomsboliger. </P>  \r\n\r\n<P>6. Der tilvejebringes bedre økonomiske rammer for tilvejebringelsen </P>  \r\n\r\n<P>af flere ældreegnede boliger i forbindelse med byfornyelsen. </P>  \r\n\r\n<P>7. Beboerne i ældreboliger skal have samme indflydelse på deres </P>  \r\n\r\n<P>boligforhold, som er sikret beboerne i almennyttige </P>  \r\n\r\n<P>andelsboligforeninger. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Forslaget er et forsøg på at komme ud af det dødvande, som regeringen </P>  \r\n\r\n<P>har bragt spørgsmålet om ældreboligbyggeriet i. Årsagen til dette </P>  \r\n\r\n<P>dødvande er, at boligministeren har fremsat to lovforslag (L 116 </P>  \r\n\r\n<P>og L 117), som ikke har udsigt til at blive vedtaget. Samtidig har </P>  \r\n\r\n<P>boligministeren ikke vist tegn på, at han vil tage hensyn til den </P>  \r\n\r\n<P>kritik af regeringens forslag, som ordførerne fra Det Radikale </P>  \r\n\r\n<P>Venstre, Socialdemokratiet, SF og VS har fremført (bl.a. under 1. </P>  \r\n\r\n<P>behandling af L 116 og L 117 (Folketingets forhandlinger, sp. </P>  \r\n\r\n<P>4128ff)). </P>  \r\n\r\n<P>Derfor er der behov for, at flertallet gør sin stilling klar, og det </P>  \r\n\r\n<P>kan ske gennem vedtagelsen af en folketingsbeslutning, der giver </P>  \r\n\r\n<P>regeringen et klart grundlag at bygge på ved udarbejdelsen af et </P>  \r\n\r\n<P>nyt forslag, og som derfor sikrer, at dette nye forslag endelig </P>  \r\n\r\n<P>vil kunne vedtages. </P>  \r\n\r\n<P>Det skal i denne forbindelse understreges, at regeringen nu har haft </P>  \r\n\r\n<P>over fire år til at fremsætte et brugbart forslag på baggrund af </P>  \r\n\r\n<P>ældrekommissionens betænkning. År efter år er imidlertid gået, </P>  \r\n\r\n<P>uden at regeringen har kunnet løse problemet. </P>  \r\n\r\n<P>Beslutningsforslaget følger i hovedtræk indholdet i den henvendelse </P>  \r\n\r\n<P>fra Boligselskabernes Landsforening, som er sendt til Folketingets </P>  \r\n\r\n<P>boligudvalg (henvendelsen er optrykt som bilag til forslaget). </P>  \r\n\r\n<P>Idet der henvises til dette bilag, skal der ikke her anføres </P>  \r\n\r\n<P>yderligere bemærkninger til forslaget. Dog skal der vedrørende den </P>  \r\n\r\n<P>foreslåede kvote på 2.500 enheder om året anføres følgende: </P>  \r\n\r\n<P>I henvendelsen fra Boligselskabernes Landsforening er det </P>  \r\n\r\n<P>understeget, at der skal ske en aktivitetsudvidelse på området, og </P>  \r\n\r\n<P>at 1.500 boliger om året ikke er nok. Der peges ikke på en konkret </P>  \r\n\r\n<P>ramme, idet Boligselskabernes Landsforening opfordrer Folketinget </P>  \r\n\r\n<P>til at sikre den størst mulige aktivitet, der kan skaffes flertal </P>  \r\n\r\n<P>for. VS mener, at der bør kunne samles flertal for i hvert fald </P>  \r\n\r\n<P>2.500 ældreboliger om året. </P>  \r\n\r\n<P>Bilag </P>  \r\n\r\n<P>Henvendelse af 29. januar 1987 fra Boligselskabernes Landsforening </P>  \r\n\r\n<P>til Folketingets boligudvalg </P>  \r\n\r\n<P>VEDRØRENDE ÆLDREBOLIGREFORMEN (L 116 OG L 117) </P>  \r\n\r\n<P>Boligselskabernes Landsforening skal hermed rette henvendelse til </P>  \r\n\r\n<P>boligudvalget med opfordring til at foretage en række væsentlige </P>  \r\n\r\n<P>ændringer under udvalgets behandling af ovennævnte lovforslag. </P>  \r\n\r\n<P>Landsforeningens henvendelse skal ses i forlængelse af vores </P>  \r\n\r\n<P>henvendelse til udvalget af 24. februar 1986, hvor vi meget </P>  \r\n\r\n<P>udførligt redegjorde for vores syn på de den 29. januar 1986 </P>  \r\n\r\n<P>fremsatte lovforslag. </P>  \r\n\r\n<P>De nu fremsatte lovforslag indebærer først og fremmest en vis </P>  \r\n\r\n<P>lettelse af den kommunale udgiftsbyrde i forhold til det tidligere </P>  \r\n\r\n<P>lovforslag ved de skete ændringer af finansieringsreglerne. </P>  \r\n\r\n<P>Disse ændringer er imidlertid efter Landsforeningens opfattelse på </P>  \r\n\r\n<P>ingen måde tilstrækkelige til at sikre den meget nødvendige </P>  \r\n\r\n<P>forøgelse af indsatsen på ældreboligområdet, som bl.a. </P>  \r\n\r\n<P>ældrekommissionen påpegede med meget stor klarhed i den </P>  \r\n\r\n<P>afsluttende betænkning fra 1982. </P>  \r\n\r\n<P>På denne baggrund redegøres nedenfor for Landsforeningens kritik af </P>  \r\n\r\n<P>de nu fremlagte lovforslag og for vores forslag til ændringer. </P>  \r\n\r\n<P>Landsforeningens kritik og forslag kan sammenfattes i følgende </P>  \r\n\r\n<P>punkter: </P>  \r\n\r\n<P>- Der må sikres en væsentlig større aktivitet end de 1.500 boliger </P>  \r\n\r\n<P>årligt, som lovforslagene lægger op til. </P>  \r\n\r\n<P>- Det foreslåede finansieringssystem indebærer en vis forbedring </P>  \r\n\r\n<P>sammenlignet med det i januar 1986 foreslåede, men forslaget giver </P>  \r\n\r\n<P>fortsat anledning til problemer, og derfor foreslås det, at </P>  \r\n\r\n<P>finansieringen indrettes efter de for almennyttigt byggeri </P>  \r\n\r\n<P>gældende regler. </P>  \r\n\r\n<P>- Det foreslås, at bestemmelserne om de private bygherrer udgår af </P>  \r\n\r\n<P>loven. </P>  \r\n\r\n<P>- Der må sikres mulighed for tillæg til rammebeløbet ved udgifter til </P>  \r\n\r\n<P>særlig ældre- og handicapvenlig indretning. </P>  \r\n\r\n<P>- Der må ikke lægges urimelige hindringer i vejen for at indrette </P>  \r\n\r\n<P>ældreboliger i den eksisterende almennyttige boligmasse. </P>  \r\n\r\n<P>- Der må foretages en væsentlig rammeforhøjelse for </P>  \r\n\r\n<P>byfornyelsesaktiviteten i forbindelse med den foreslåede ændring </P>  \r\n\r\n<P>af byfornyelsesloven til også at omfatte særlige ældrehensyn. </P>  \r\n\r\n<P>ANTALLET AF ÆLDREBOLIGER </P>  \r\n\r\n<P>Den afgørende indvending imod de fremlagte lovforslag er den helt </P>  \r\n\r\n<P>utilstrækkelige aktivitet, der lægges op til. </P>  \r\n\r\n<P>Det fremgår meget klart af lovforslagets bemærkninger, at der kun </P>  \r\n\r\n<P>sigtes på en aktivitet på 1.500 boliger årligt svarende til den </P>  \r\n\r\n<P>nuværende aktivitet. </P>  \r\n\r\n<P>Dermed er den stort anlagte ældreboligreform reduceret til en mere </P>  \r\n\r\n<P>teknisk ændring af de nuværende ældreboligformer uden nogen form </P>  \r\n\r\n<P>for aktivitetsforøgelse. </P>  \r\n\r\n<P>Dette er helt utilstrækkeligt i forhold til ældreboligproblemets </P>  \r\n\r\n<P>enorme tyngde, og der foreligger for boligudvalget så megen </P>  \r\n\r\n<P>dokumentation af dette problem, at yderligere bemærkninger skulle </P>  \r\n\r\n<P>være overflødige. </P>  \r\n\r\n<P>Det er Landsforeningens vurdering, at det utilstrækkelige </P>  \r\n\r\n<P>aktivitetsniveau end ikke vil være i stand til at imødegå </P>  \r\n\r\n<P>stigningen i antallet af ældre og den fortsatte nedslidning i </P>  \r\n\r\n<P>mange utidssvarende boliger, hvor et meget stort antal ældre bor </P>  \r\n\r\n<P>under utroligt ringe vilkår. Der foreligger derfor en meget </P>  \r\n\r\n<P>alvorlig risiko for, at de uløste problemer, som ældrekommissionen </P>  \r\n\r\n<P>påpegede i 1982, vil tage til i omfang, og at der vil ske en </P>  \r\n\r\n<P>fortsat eksplosion i udgifterne til pleje og omsorg bl.a. som en </P>  \r\n\r\n<P>følge af dårlige boligforhold. </P>  \r\n\r\n<P>Med det forudsatte helt utilstrækkelige aktivitetsniveau er det </P>  \r\n\r\n<P>endvidere Landsforeningens vurdering, at det formentlig vil være </P>  \r\n\r\n<P>helt urealistisk at forudsætte, at man kan undgå et fortsat </P>  \r\n\r\n<P>byggeri af institutionsprægede boligformer til de meget </P>  \r\n\r\n<P>plejekrævende, idet lovforslagets stærke begrænsning af </P>  \r\n\r\n<P>plejehjemslignende byggeri kræver en helt anden massiv </P>  \r\n\r\n<P>forebyggende indsats på ældreområdet, herunder især en massiv </P>  \r\n\r\n<P>forebyggende indsats på boligområdet. En sådan stærkt forøget </P>  \r\n\r\n<P>forebyggende indsats også på boligområdet er nødvendig, hvis ikke </P>  \r\n\r\n<P>kombinationen af dårlige boligforhold og andre alderdomsproblemer </P>  \r\n\r\n<P>skal føre til et forøget plejehjemsbyggeri i takt med væksten i </P>  \r\n\r\n<P>antallet af ældre i de mest plejekrævende aldersklasser. </P>  \r\n\r\n<P>Det skal yderligere bemærkes, at den i lovforslagets bemærkninger </P>  \r\n\r\n<P>omtalte kvotefrihed for kommunerne er af mere formel end reel </P>  \r\n\r\n<P>karakter. </P>  \r\n\r\n<P>Det fremgår således direkte af bemærkningerne, at regeringen kun </P>  \r\n\r\n<P>forudsætter en aktivitet svarende til de 1.500 boliger, at der vil </P>  \r\n\r\n<P>ske beskæringer af de generelle tilskud til kommunerne, hvis dette </P>  \r\n\r\n<P>omfang overskrides, og at der endog i § 1 er indsat bestemmelser, </P>  \r\n\r\n<P>som giver boligministeren mulighed for at regulere byggeomfanget, </P>  \r\n\r\n<P>hvis de samtidigt foreslåede indberetninger viser et for stort </P>  \r\n\r\n<P>aktivitetsomfang. </P>  \r\n\r\n<P>Hermed er der intet tilbage af den meget omtalte kvotefrihed for </P>  \r\n\r\n<P>kommunerne. En vedtagelse af lovforslaget i den foreslåede form </P>  \r\n\r\n<P>indebærer reelt fastlæggelse af en kvote på 1.500 enheder, og det </P>  \r\n\r\n<P>forekommer også vanskeligt at indse, hvorfor det skitserede system </P>  \r\n\r\n<P>med den indirekte kvotefastsættelse skulle indebære en lettelse </P>  \r\n\r\n<P>for kommunerne sammenholdt med det kendte kvotestyringssystem for </P>  \r\n\r\n<P>det støttede byggeri. Boligministerens bemyndigelse efter § 1 til </P>  \r\n\r\n<P>at regulere byggeomfanget indebærer jo reelt ganske samme mulighed </P>  \r\n\r\n<P>for detailstyring som det støttede byggeris kvotesystem. </P>  \r\n\r\n<P>Landsforeningen har tidligere tilkendegivet, at en statslig </P>  \r\n\r\n<P>udgiftsdeltagelse ved ældreboligbyggeri formentlig må ledsages af </P>  \r\n\r\n<P>en kvotestyring af hensyn til styringen af de statslige udgifter. </P>  \r\n\r\n<P>Det forekommer os på denne baggrund mere rimeligt, hvis </P>  \r\n\r\n<P>lovgivningen indeholder en mere regulær byggekvote. Det skaber </P>  \r\n\r\n<P>større klarhed, og det præciserer Folketingets helt centrale </P>  \r\n\r\n<P>ansvar ved fastlæggelsen af omfanget af ældreboligbyggeriet. </P>  \r\n\r\n<P>I forhold til dette ansvar skal vi som nævnt indtrængende henstille, </P>  \r\n\r\n<P>at der sker en væsentlig aktivitetsudvidelse. De foreslåede 1.500 </P>  \r\n\r\n<P>boliger årligt er helt utilstrækkelige. </P>  \r\n\r\n<P>Vi skal undlade at foreslå en bestemt aktivitetsramme, idet vi skal </P>  \r\n\r\n<P>opfordre Folketinget til at sikre den størst mulige aktivitet, der </P>  \r\n\r\n<P>kan skaffes flertal for. </P>  \r\n\r\n<P>FINANSIERINGSREGLERNE </P>  \r\n\r\n<P>Landsforeningen har tidligere udførligt argumenteret for vigtigheden </P>  \r\n\r\n<P>af ensartede finansieringsregler for ældreboliger og almennyttige </P>  \r\n\r\n<P>boliger som foreslået af ældrekommissionen. </P>  \r\n\r\n<P>De nu foreslåede regler indebærer en forbedring i forhold til </P>  \r\n\r\n<P>forslaget fra januar 1986 ved en reduktion af den kommunale </P>  \r\n\r\n<P>udgiftsandel. </P>  \r\n\r\n<P>Det er imidlertid fortsat Landsforeningens opfattelse, at det sagligt </P>  \r\n\r\n<P>korrekte finansieringssystem er den almennyttige model, og vi skal </P>  \r\n\r\n<P>generelt henvise til vores tidligere fremførte argumenter for </P>  \r\n\r\n<P>dette synspunkt, idet vi blot her kort skal resumere de to </P>  \r\n\r\n<P>vigtigste argumenter. </P>  \r\n\r\n<P>Forskellige finansieringsregler for støttede almennyttige boliger og </P>  \r\n\r\n<P>for ældreboliger indebærer for det første en risiko for en ringere </P>  \r\n\r\n<P>grad af integration af ældreboligerne. Det er som anført i </P>  \r\n\r\n<P>bemærkningerne til lovforslaget korrekt, at integration også kan </P>  \r\n\r\n<P>sikres under forskellige finansieringssystemer, men erfaringerne </P>  \r\n\r\n<P>viser, at finansieringsforskelle og forskellige styringssystemer i </P>  \r\n\r\n<P>praksis ofte kan føre til opførelse i fysisk adskilte bebyggelser. </P>  \r\n\r\n<P>Dette gælder ikke mindst også ved indretningen af ældreboliger i </P>  \r\n\r\n<P>den eksisterende almennyttige boligmasse, som det beskrives </P>  \r\n\r\n<P>nedenfor. Her udgør finansieringsforskellene en alvorlig hindring </P>  \r\n\r\n<P>for at sikre indretning af mange ældreboliger, som sektoren ellers </P>  \r\n\r\n<P>indebærer mulighed for. </P>  \r\n\r\n<P>Det andet hovedargument imod finansieringsforskellene er de tendenser </P>  \r\n\r\n<P>til forvridninger af kommunernes beslutningsgrundlag, som fortsat </P>  \r\n\r\n<P>vil være indeholdt i finansieringsreglerne. Det vil således være </P>  \r\n\r\n<P>langt billigere for kommunerne, hvis ældreboligerne kan indpasses </P>  \r\n\r\n<P>i den almindelige almennyttige byggekvote, eller hvis </P>  \r\n\r\n<P>ældreboligerne kan tilvejebringes ved boligmoderniseringer efter </P>  \r\n\r\n<P>byfornyelsesloven. Herved vil komme et meget betydeligt pres på </P>  \r\n\r\n<P>den almennyttige byggekvote og på byfornyelsesrammerne, og det </P>  \r\n\r\n<P>vil kunne indebære forringede muligheder for at tilgodese andre </P>  \r\n\r\n<P>vanskeligt stillede befolkningsgruppers boligbehov. </P>  \r\n\r\n<P>DE FORSKELLIGE GRUPPER AF BYGHERRER </P>  \r\n\r\n<P>Landsforeningen har tidligere foreslået, at ældreboligerne valgfrit </P>  \r\n\r\n<P>for kommunerne bør kunne tilvejebringes af almennyttige </P>  \r\n\r\n<P>boligforeninger og boligselskaber, af almennyttige selvejende </P>  \r\n\r\n<P>institutioner samt af kommunerne. </P>  \r\n\r\n<P>Derimod forekommer det helt uforståeligt, at lovforslaget opretholder </P>  \r\n\r\n<P>bestemmelser om, at også rent private firmaer kan være bygherrer. </P>  \r\n\r\n<P>Det er en invitation til, at entreprenørfirmaer herved kan sikre </P>  \r\n\r\n<P>sig byggeopgaver. Det forekommer helt urimeligt, at sådanne </P>  \r\n\r\n<P>private firmaer skal kunne opnå betydelig offentlig støtte til </P>  \r\n\r\n<P>byggerier, hvis fortsatte drift de hverken har forudsætninger for </P>  \r\n\r\n<P>at forestå eller en social og almennyttig interesse for at deltage </P>  \r\n\r\n<P>i. </P>  \r\n\r\n<P>De private firmaer skal selvsagt kunne forestå opførelsen af </P>  \r\n\r\n<P>byggerierne for de tre nævnte kategorier af bygherrer efter </P>  \r\n\r\n<P>licitation. Ejerforholdet til bygningerne og den fremtidige drift </P>  \r\n\r\n<P>må imidlertid helt klart være begrænset til en af de tre </P>  \r\n\r\n<P>kategorier, som er underlagt offentligt tilsyn, og som ikke har </P>  \r\n\r\n<P>privatøkonomiske interesser i byggeriets opførelse og drift. Disse </P>  \r\n\r\n<P>tre kategorier af bygherrer må sikres en fuldstændig ligestilling </P>  \r\n\r\n<P>i finansiel henseende m.v. Det gælder i forhold til kommunernes </P>  \r\n\r\n<P>ønsker om finansiering via Kommunekreditforeningen og de på det </P>  \r\n\r\n<P>seneste af EGV påpegede problemer omkring eventuel kommunal </P>  \r\n\r\n<P>momsrefusion. Der bør ikke via den slags forskelle skabes en ulige </P>  \r\n\r\n<P>situation for de tre bygherregrupper. </P>  \r\n\r\n<P>Endelig må der efter Landsforeningens opfattelse sikres beboerne en </P>  \r\n\r\n<P>indflydelse på driften svarende til det almennyttige byggeris </P>  \r\n\r\n<P>regler om beboerdemokrati. Lovforslaget indeholder ikke sådanne </P>  \r\n\r\n<P>regler for ældreboliger ejet af kommuner og selvejende </P>  \r\n\r\n<P>institutioner, idet lejelovgivningens almindelige regler vil være </P>  \r\n\r\n<P>gældende, og det betyder ringere beboerindflydelse. </P>  \r\n\r\n<P>PROBLEMER MED RAMMEBELØBET </P>  \r\n\r\n<P>Landsforeningen har tidligere gjort opmærksom på, at det støttede </P>  \r\n\r\n<P>byggeris rammebeløb i en række tilfælde ikke vil være </P>  \r\n\r\n<P>tilstrækkeligt, hvis der skal sikres særlig ældre- og </P>  \r\n\r\n<P>handicapvenlig indretning. Det gælder således især kravet om </P>  \r\n\r\n<P>elevator, som rent udgiftsmæssigt er det mest fordyrende element </P>  \r\n\r\n<P>af de særlige ældre- og handicapkrav. Erfaringerne viser, at </P>  \r\n\r\n<P>udgifter til elevator ikke kan holdes inden for rammebeløbet. </P>  \r\n\r\n<P>Vi skal derfor foreslå, at det bliver muligt at godkende tillæg til </P>  \r\n\r\n<P>rammebeløbet for dokumenterede merudgifter ved særlig ældre- og </P>  \r\n\r\n<P>handicapvenlig indretning. Vi skal foreslå, at det foreløbig </P>  \r\n\r\n<P>overlades til kommunerne at foretage sådan godkendelse af </P>  \r\n\r\n<P>rammebeløbsoverskridelser, idet der i det almindelige </P>  \r\n\r\n<P>indberetningssystem til Boligministeriet skal redegøres herfor. </P>  \r\n\r\n<P>Hverved vil det være muligt for Boligministeriet at følge </P>  \r\n\r\n<P>udgiftsudviklingen og at gribe korrigerende ind, hvis det viser </P>  \r\n\r\n<P>sig at indebære problemer. </P>  \r\n\r\n<P>SÆRLIGT OM INDRETNING AF EKSISTERENDE ALMENNYTTIGE BOLIGER TIL </P>  \r\n\r\n<P>ÆLDREBOLIGFORMÅL </P>  \r\n\r\n<P>Landsforeningen har tidligere gjort opmærksom på de helt oplagte </P>  \r\n\r\n<P>muligheder for relativt hurtigt at tilvejebringe et større antal </P>  \r\n\r\n<P>ældreboliger, som hele den eksisterende almennyttige boligmasse </P>  \r\n\r\n<P>frembyder. </P>  \r\n\r\n<P>Som det fremgår af betænkningen fra udvalget vedrørende den </P>  \r\n\r\n<P>almennyttige sektors fremtidige rolle på boligmarkedet (John </P>  \r\n\r\n<P>Winther-udvalget), er der mange steder i den eksisterende </P>  \r\n\r\n<P>almennyttige boligmasse en meget stor andel af ældre, ligesom </P>  \r\n\r\n<P>mange ældre foretrækker f.eks. at skifte fra ejerbolig til en mere </P>  \r\n\r\n<P>overkommelig almennyttig bolig. </P>  \r\n\r\n<P>Desværre indeholder lovforslagene helt urimelige begrænsninger for en </P>  \r\n\r\n<P>sådan naturlig udnyttelse af den almennyttige boligmasse. </P>  \r\n\r\n<P>Lovforslagene lægger således op til, at indretning af ældreboliger </P>  \r\n\r\n<P>forudsætter, at boligerne udstykkes som en særlig ejerlejlighed </P>  \r\n\r\n<P>fra afdelingen, at de pågældende boliger ved rokader i afdelingen </P>  \r\n\r\n<P>er tømt for beboere med henblik på kommunal anvisning, samt at </P>  \r\n\r\n<P>hidtidig statsstøtte falder bort. </P>  \r\n\r\n<P>Dette betyder en sådan indsnævring af mulighederne, at det må anses </P>  \r\n\r\n<P>for lidet sandsynligt, at lovgivningen blot i nogen udstrækning </P>  \r\n\r\n<P>vil føre til indretning af ældreboliger i den eksisterende </P>  \r\n\r\n<P>almennyttige boligmasse. </P>  \r\n\r\n<P>Det skal herved erindres, at indretningen af ældreboliger skal </P>  \r\n\r\n<P>vedtages af et flertal af beboerne på et afdelingsmøde, og vi ved, </P>  \r\n\r\n<P>at der i mange afdelinger er en meget betydelig beboerinteresse </P>  \r\n\r\n<P>omkring problemet, fordi der er mange ældre og gangbesværede, som </P>  \r\n\r\n<P>har svært ved at klare sig i deres hidtidige bolig. </P>  \r\n\r\n<P>Hvis denne betydelige beboerinteresse imidlertid skal udmøntes i </P>  \r\n\r\n<P>konkrete beslutninger, må det bl.a. kræve, at der også for </P>  \r\n\r\n<P>afdelingens egne beboere skal være en rimelig chance for at kunne </P>  \r\n\r\n<P>rokere til en af de særligt indrettede boliger, når kræfterne </P>  \r\n\r\n<P>begynder at svigte. Herved vil der netop være det perspektiv i </P>  \r\n\r\n<P>indsatsen, som ældrekommissionen lagde så megen vægt på. De ældre </P>  \r\n\r\n<P>vil kunne blive i deres vante omgivelser og bevare nabokontakten. </P>  \r\n\r\n<P>Derfor er den principielt rigtige form, at dele af de eksisterende </P>  \r\n\r\n<P>almennyttige boligafdelinger generelt gøres ældreegnede f.eks. ved </P>  \r\n\r\n<P>installation af elevator. Dette bør først og fremmest ske i </P>  \r\n\r\n<P>afdelinger, hvor der er mange ældre, og hvor kommunerne derfor har </P>  \r\n\r\n<P>en stærk interesse i at sikre, at de ældre kan blive boende i </P>  \r\n\r\n<P>hidtidig afdeling. </P>  \r\n\r\n<P>Det er mindre hensigtsmæssigt først at skulle tømme de respektive </P>  \r\n\r\n<P>lejligheder for beboere ved interne rokader og derefter overlade </P>  \r\n\r\n<P>til ren kommunal anvisning. Det vil give de pågældende boliger en </P>  \r\n\r\n<P>mere institutionspræget karakter, og som følge af de meget </P>  \r\n\r\n<P>betydelige kommunale ventelister på egnede ældreboliger vil </P>  \r\n\r\n<P>afdelingens hidtidige beboere kun have en ringe mulighed for at </P>  \r\n\r\n<P>kunne rykke ind i de nyindrettede boliger. Det forekommer derfor </P>  \r\n\r\n<P>vanskeligt at forestille sig, at beboerne ved et flertal skulle </P>  \r\n\r\n<P>vedtage det besvær og de merudgifter, som er forbundet med rokader </P>  \r\n\r\n<P>m.v. </P>  \r\n\r\n<P>Den foreslåede model vil også umuliggøre en teknisk løsning, som </P>  \r\n\r\n<P>f.eks. er udført af De vanføres Boligselskab i Århus i </P>  \r\n\r\n<P>Fiskergadebebyggelsen. Her er udført et centralt elevatortårn, og </P>  \r\n\r\n<P>på bagsiden af huset er dette tårn ved altangange forbundet med </P>  \r\n\r\n<P>huset i hele dets bredde. Det vil ofte være en rationel løsning, </P>  \r\n\r\n<P>men den vil generelt gøre en bygning ældreegnet og vil derfor ikke </P>  \r\n\r\n<P>være forenelig med kravet om, at alle de ældreegnede boliger efter </P>  \r\n\r\n<P>nyindretningen skal være til rådighed for kommunal anvisning. I </P>  \r\n\r\n<P>Århus var en sådan løsning mulig, da der var tale om en </P>  \r\n\r\n<P>byfornyelsessag, hvor de hidtidige beboere var blevet anvist anden </P>  \r\n\r\n<P>bolig ved genhusning, men det vil ikke kunne lade sig gøre i en </P>  \r\n\r\n<P>eksisterende almennyttig boligafdeling. </P>  \r\n\r\n<P>Også udstykning af de ældreegnede boliger i et ejerlejlighedsparti </P>  \r\n\r\n<P>forekommer urimeligt komplicerende, og det vil i praksis </P>  \r\n\r\n<P>umuliggøre, at ældreboligerne kan indrettes spredt i en </P>  \r\n\r\n<P>bebyggelse, hvor dette rent teknisk er muligt f.eks. i lavt </P>  \r\n\r\n<P>byggeri eller i etagebyggeri, der f.eks. indrettes efter modellen </P>  \r\n\r\n<P>i Fiskergade. I mange tilfælde vil det være rimeligt og mest </P>  \r\n\r\n<P>integrationsfremmende med en sådan spredt indretning i en </P>  \r\n\r\n<P>bebyggelse, og det hæmmes af kravet om udstykning i et </P>  \r\n\r\n<P>ejerlejlighedsparti. For et sådant udstykket ejerlejlighedsparti </P>  \r\n\r\n<P>vil endvidere gælde, at der er tale om en ny selvstændig juridisk </P>  \r\n\r\n<P>enhed, og de hidtidige beboere vil derfor f.eks. ikke have ret til </P>  \r\n\r\n<P>at deltage i det beboerdemokratiske liv i den tilbageblevne, </P>  \r\n\r\n<P>oprindelige almennyttige del af bebyggelsen. </P>  \r\n\r\n<P>Endelig forekommer det urimeligt, at den hidtidige statsstøtte skal </P>  \r\n\r\n<P>falde bort, når der indrettes ældreboliger i den almennyttige </P>  \r\n\r\n<P>sektor. I lovforslaget er foreslået, at kommunerne skal dække den </P>  \r\n\r\n<P>statsstøtte, som herved bortfalder, men denne kommunale dækning </P>  \r\n\r\n<P>sker uden nogen form for statslig deltagelse, som ellers er </P>  \r\n\r\n<P>gældende efter lovforslaget. I nyere byggeri kan det dreje sig om </P>  \r\n\r\n<P>betydelige beløb, og det vil således indebære en direkte statslig </P>  \r\n\r\n<P>besparelse, hvis der indrettes ældreboliger i den almennyttige </P>  \r\n\r\n<P>sektor. </P>  \r\n\r\n<P>Baggrunden for forslaget om bortfald af statsstøtten er de foreslåede </P>  \r\n\r\n<P>forskelle i finansieringsbestemmelserne mellem almennyttige </P>  \r\n\r\n<P>boliger og ældreboliger, hvilket kun yderligere understreger </P>  \r\n\r\n<P>behovet for en ensartet finansiering som foreslået foran. </P>  \r\n\r\n<P>Selv om et flertal i Folketinget imidlertid vælger at fastholde den </P>  \r\n\r\n<P>foreslåede finansieringsmodel, må det efter vores opfattelse være </P>  \r\n\r\n<P>muligt at give adgang til, at eksisterende almennyttige boliger </P>  \r\n\r\n<P>kan indrettes til ældreboligformål uden bortfald af statsstøtten. </P>  \r\n\r\n<P>Det vil kun indebære et mindre brud på det foreslåede </P>  \r\n\r\n<P>finansieringssystem, og det vil muliggøre tilvejebringelse af </P>  \r\n\r\n<P>ældreboliger til en lavere samlet statslig udgift end ved </P>  \r\n\r\n<P>alternativt nybyggeri eller opkøb og indretning. Det skal </P>  \r\n\r\n<P>tilføjes, at heller ikke det foreslåede system indeholder en </P>  \r\n\r\n<P>streng byrdefordelingsmæssig logik, idet netop indretningen i </P>  \r\n\r\n<P>almennyttigt byggeri som nævnt vil føre til en direkte statslig </P>  \r\n\r\n<P>besparelse og en kommunal merudgift uden statslig deltagelse som </P>  \r\n\r\n<P>ved andre ældreboliger. </P>  \r\n\r\n<P>Vi skal derfor sammenfattende foreslå, at ældreboliger kan indrettes </P>  \r\n\r\n<P>i eksisterende almennyttige boligafdelinger uden udstykning som et </P>  \r\n\r\n<P>ejerlejlighedsparti, uden krav om bortfald af statsstøtten og med </P>  \r\n\r\n<P>mulighed for, at de hidtidige beboere kan blive boende. Det </P>  \r\n\r\n<P>forudsættes herved, at boligerne fortrinsvis indrettes, hvor der i </P>  \r\n\r\n<P>forvejen bor mange ældre, og at kommunerne efterhånden kan </P>  \r\n\r\n<P>overtage anvisningen i takt med, at boligerne bliver ledige, men </P>  \r\n\r\n<P>at kommunerne ved anvisningen naturligt må tage hensyn til det </P>  \r\n\r\n<P>ønskelige i, at afdelingens egne ældre beboere i høj grad får </P>  \r\n\r\n<P>mulighed for at rykke ind i de særligt indrettede boliger. </P>  \r\n\r\n<P>Ved en sådan indretning af lovgivningen vil den almennyttige </P>  \r\n\r\n<P>boligmasse udgøre et meget fornemt aktiv i den samlede </P>  \r\n\r\n<P>ældreboligindsats, og til illustration af de muligheder, der </P>  \r\n\r\n<P>foreligger for at indrette ældreboliger i bl.a. almennyttige </P>  \r\n\r\n<P>boligafdelinger, har Landsforeningen i 1985 udgivet publikationen </P>  \r\n\r\n<P>&#187;Det er godt, at ældre bor godt&#171;. Publikationen, der er en </P>  \r\n\r\n<P>vejledning for almennyttige boligforeninger og boligselskaber og </P>  \r\n\r\n<P>for kommunerne, er tidligere fremsendt til boligudvalget. </P>  \r\n\r\n<P>Yderligere eksemplarer kan rekvireres ved henvendelse til </P>  \r\n\r\n<P>Landsforeningen. </P>  \r\n\r\n<P>ÆLDREBOLIGER SOM EN DEL AF BYFORNYELSEN </P>  \r\n\r\n<P>Lovforslagene indeholder konsekvensændringer af byfornyelsesloven, </P>  \r\n\r\n<P>som muliggør, at der også i forbindelse med boligforbedringer </P>  \r\n\r\n<P>efter byfornyelsesloven kan indrettes særlige ældreegnede boliger. </P>  \r\n\r\n<P>Vi har tidligere erklæret os meget enige i en sådan lovændring, men </P>  \r\n\r\n<P>vi har også påpeget, at denne lovændring nødvendiggør en væsentlig </P>  \r\n\r\n<P>forøgelse af de samlede rammer for byfornyelse. </P>  \r\n\r\n<P>Når der som en del af byfornyelsen skal foretages mere </P>  \r\n\r\n<P>omkostningskrævende boligforbedringer for at tilgodese særlige </P>  \r\n\r\n<P>ældrehensyn, vil det indebære, at færre boliger kan blive fornyet, </P>  \r\n\r\n<P>hvis ikke der sker en forøgelse af de samlede investeringsrammer. </P>  \r\n\r\n<P>Tilsvarende vil de finansieringsmæssige forskelle mellem </P>  \r\n\r\n<P>byfornyelsesloven og lovforslaget om ældreboliger føre til et </P>  \r\n\r\n<P>meget betydeligt kommunalt pres for at bruge byfornyelsesloven til </P>  \r\n\r\n<P>ældreboligformål fremfor at bruge ældreboliglovgivningen, jf. </P>  \r\n\r\n<P>bemærkningerne herom foran under gennemgangen af indvendingerne </P>  \r\n\r\n<P>imod finansieringsreglerne. </P>  \r\n\r\n<P>Hvis et flertal i Folketinget vedtager at opretholde de foreslåede </P>  \r\n\r\n<P>finansieringsbestemmelser for ældreboligerne, vil dette yderligere </P>  \r\n\r\n<P>øge behovet for forøgelse af byfornyelsesrammen. </P>  \r\n\r\n<P>Landsforeningen skal derfor henstille til boligudvalget, at der </P>  \r\n\r\n<P>sikres en væsentlig rammeforhøjelse for at løse disse problemer. </P>  \r\n\r\n<P>Som nævnt indledningsvis henstilles det til boligudvalget at foretage </P>  \r\n\r\n<P>ændringer af ældreboligforslagene som foreslået af </P>  \r\n\r\n<P>Landsforeningen, herunder henstilles især, at der sikres et </P>  \r\n\r\n<P>flertal for en meget mere omfattende aktivitet, idet dette efter </P>  \r\n\r\n<P>vores opfattelse er det helt afgørende problem. </P>  \r\n\r\n<P>Vi vil selvsagt være til rådighed for en uddybning af synspunkterne, </P>  \r\n\r\n<P>hvis det ønskes. </P>  \r\n\r\n<P>Med venlig hilsen </P>  \r\n\r\n<P>p. f. v. </P>  \r\n\r\n<P>I. Løndahl Gert Nielsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00146"
        },
        {
            "displayName": "Entydig dokumentidentifikation",
            "displayValue": "CL005082"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "146"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}