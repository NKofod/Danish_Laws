{
    "id": 131206,
    "title": "Forslag til folketingsbeslutning om en indsats for øget kvalitet i rengøringen på sygehuse",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 206",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 7. april 2010 af Jonas Dahl (SF), Karl H. Bornhøft (SF) og Ole Sohn (SF)</p>\n      <p class=\"TitelPrefiks1\">Forslag til folketingsbeslutning</p>\n      <p class=\"Titel2\">om en indsats for øget kvalitet i rengøringen på sygehuse</p>\n      <p class=\"Tekst\">Folketinget pålægger regeringen at iværksætte en koordineret indsats for at øge kvaliteten i rengøringen på sygehusene bestående af 1) en øget uddannelsesindsats, 2) en større sammenhæng mellem rengøringen og de øvrige opgaver, der varetages på sygehusene, og 3) etablering af en central kontrol- og vejledningsenhed.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><p class=\"Bemaerkninger\">Bemærkninger til forslaget</p>\n      <p class=\"Tekst\">Beslutningsforslaget er en delvis genfremsættelse af beslutningsforslag nr. B 198 fra folketingsåret 2008-09. Se Folketingstidende 2008-09, tillæg A side 8052 og 8054.</p>\n      <p class=\"Tekst\">Antallet af patienter, som bliver ramt af infektioner, mens de er i behandling på de danske sygehuse, er for højt. Problemet er blevet skærpet, fordi patienternes infektioner i stigende grad ikke kan behandles effektivt med antibiotika. Patienterne risikerer således at pådrage sig livstruende sygdom, der kan give varige men eller ligefrem få dødelig udgang. Infektionerne medfører tusinder af forlængede indlæggelser og genindlæggelser, der både øger presset på sengepladser, øger ventetiden og giver unødigt sygefravær på arbejdspladserne.</p>\n      <p class=\"Tekst\">Undersøgelser har vist, at utilstrækkelig rengøring er en vigtig årsag til, at bakterier får lov at sprede sig på landets sygehuse til skade for patienterne. I november 2008 var rengøringen genstand for stor politisk debat, da DR Dokumentar kunne vise, at standarden generelt var så lav, at indlæggelse indebar en sundhedsfare for patienterne.</p>\n      <p class=\"Tekst\">I 2010, mere end et år senere, er de alvorlige problemer ikke blevet løst, tværtimod. En rapport fra februar 2010 fra det eksterne kontrolfirma Dansk Cleaning Service konkluderer, at det i gennemsnit kun er ca. 23,5 pct. af lokalerne på hospitalerne i Region Hovedstaden, der lever op til standarderne for hygiejne og rengøring.</p>\n      <p class=\"Tekst\">De aktuelle nedskæringer på sygehuse i alle regionerne rammer i flere tilfælde også rengøringen og vil dermed forværre problemerne. I lyset af at der ikke kan opnås politisk enighed om at tilføre regionerne flere midler, så besparelserne kan undgås, er det så meget desto mere afgørende, at der opnås enighed om tiltag, der sikrer rengøringskvaliteten på sygehusene.</p>\n      <p class=\"Tekst\">Der skal hurtigt iværksættes en indsats, som gør de danske sygehuse mere sikre for patienterne, ved at øge rengøringens kvalitet betydeligt. SF foreslår i overensstemmelse med anbefalingerne i rapporten fra Dansk Cleaning Service, at indsatsen rettes mod 1) bedre uddannelse af rengøringsmedarbejdere/servicemedarbejdere, 2) en større sammenhæng mellem rengøringen og de øvrige opgaver på sygehusene, der bl.a. sikrer fælles ansvar for kvaliteten, og 3) oprettelse af en central kontrol- og vejledningsenhed, der sikrer samordning og optimering af rengøringsmetoder i hver enkelt region.</p>\n      <p class=\"Tekst\">Rengøring er et af de få arbejdsområder på sygehusene, hvor der ikke er formelle krav til uddannelse. Men rengøring på sygehuse er en væsentlig funktion, som kræver specialviden hos den enkelte medarbejder. Derfor er det vigtigt, at medarbejderne har den rigtige faglige ballast og er ordentligt instrueret i de opgaver, som de skal løse. Det at gøre rent på et sygehus kræver bl.a. specialviden om smittekilder, håndtering af patienter, rengøringsmidler og kvalitetsstandarder på sygehusene.</p>\n      <p class=\"Tekst\">Nøglen til en effektiv rengøring er således, at rengøringsmedarbejderne tilføres de nødvendige kompetencer. Det kræver et målrettet og intensivt uddannelsesforløb, der skal være obligatorisk for alle medarbejdere, som gør rent på sygehuse. Som led i indsatsen for at få rene sygehuse foreslås det derfor, at alle medarbejdere som minimum skal have 2 ugers undervisning i rengøring og i behovsrengøring efter kvalitetsstandarder. Uddannelsen skal skræddersys til sygehusene, og undervisningen kan varetages i samarbejde med AMU-centrene.</p>\n      <p class=\"Tekst\">Sygehusene har i en vis udstrækning – og primært i forbindelse med udliciteringer af rengøringsopgaver – adskilt rengøringsopgaven helt fra de andre opgaver, der varetages på sygehusene. En større sammenhæng mellem rengøringsopgaven, indsatsen for bedre hygiejne og sygehusenes mikrobiologiske enheder vil gavne resultatet af den samlede indsats. Således skal der på hvert sygehus oprettes et formelt samarbejde mellem disse tre enheder i form af et koordineringsråd, som har til opgave at målrette indsatsen over for smittekilder og at fastlægge kvalitetsstandarder og i øvrigt varetage koordineringsopgaver med relation til rengøring, uddannelse og instruktion af medarbejdere og hygiejne</p>\n      <p class=\"Tekst\">Som borgere har vi ret til at vide, om der er rent på sygehusene, og derfor skal der også indføres en central og effektiv kontrol med rengøringsstandarden på vores sygehuse. Det foreslås, at der oprettes en central kontrol- og rådgivningsenhed, hvis formål er at kontrollere rengøringsstandarderne på sygehusene og vejlede sygehusene i mere effektiv og forbedret rengøring og hygiejnestandard. Kontrol- og rådgivningsenheden kan opfordret eller uopfordret undersøge de enkelte sygehuses rengøringsresultater og er forpligtet til at vejlede og informere om metoder og resultater.</p>\n      <p class=\"Tekst\">Investeringerne i uddannelse af rengøringspersonale og oprettelse af en kontrol- og rådgivningsenhed vil ikke blot øge kvaliteten i patientbehandlingen, men vurderes desuden at være selvfinansierende på længere sigt i betragtning af de forventede reduktioner i udgifterne til forlængede hospitalsophold og udbetaling af erstatning til patienter samt tabte arbejdsdage. Der afsættes 5 mio. kr. til sikring af mere uddannelse og kontrol i 2010. Pengene er finansieret som en del af SF’s forslag til finanslov for 2010.</p><p class=\"SkriftligFremsaettelse\">Skriftlig fremsættelse</p>\n      <p class=\"Fremsaetter\"><span class=\"Bold\">Jonas Dahl </span>(SF):</p>\n      <p class=\"Tekst2\">\n        <div>Som ordfører for forslagsstillerne tillader jeg mig herved at fremsætte:</div>\n      </p>\n      <p class=\"ForslagsTitel\">Forslag til folketingsbeslutning om en indsats for øget kvalitet i rengøringen på sygehuse.</p>\n      <p class=\"ForslagsNummer\">(Beslutningsforslag nr. B 206).</p>\n      <p class=\"Tekst2\">\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 206",
            "stateLabel": "Bortfaldet",
            "references": [
                {
                    "shortName": "2009/1 BSF 206",
                    "title": "Forslag til folketingsbeslutning om en indsats for øget kvalitet i rengøringen på sygehuse",
                    "presentationName": "Beslutningsforslag som fremsat",
                    "documentTypeId": 480,
                    "documentId": 131206,
                    "eliUri": "/eli/ft/20091BB00206",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b206/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "08/04/2010"
        },
        {
            "displayName": "Accession",
            "displayValue": "20091BB00206"
        },
        {
            "displayName": "Entydig dokumentidentifikation",
            "displayValue": "AX012058"
        },
        {
            "displayName": "Dato for førstegangsindlæggelse",
            "displayValue": "08/04/2010"
        },
        {
            "displayName": "Dato for indlæggelse",
            "displayValue": "08/04/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "206"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}