{
    "id": 111737,
    "title": "1994 LSF 174   FORSLAG TIL LOV OM ÆNDRING AF LOV OM BESKYTTELSE AF HAVMILJØET   (FRAKENDELSE AF RETTEN TIL AT FØRE SKIB) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 174",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 174 </P>  \r\n\r\n<P></P>  \r\n\r\n<P>Forslag til Lov om ændring af lov om beskyttelse af havmiljøet  \r\n\r\n (Frakendelse af retten til at føre skib) </P>  \r\n\r\n<P></P>  \r\n\r\n<P>Fremsat af Tommy Dinesen (SF) Steen Gade (SF) Anni Svanholt (SF) </P>  \r\n\r\n<P></P>  \r\n\r\n<P>den 24. februar 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 476 af 30. juni 1993 om beskyttelse af havmiljøet foretages  \r\n\r\n følgende ændring: </P>  \r\n\r\n<P> <B>1.</B> I <I>§ 59</I> indsættes efter stk. 2 som <I>nyt stykke:  \r\n\r\n</I></P>  \r\n\r\n<P>&#187;Stk. 3. En skibsfører kan ved dom efter stk. 2 tillige frakendes  \r\n\r\n retten til at føre skib for et bestemt tidsrum indtil 5 år eller for  \r\n\r\n bestandig. Erhvervsministeren kan, når 5 år er forløbet efter endelig dom,  \r\n\r\n tilbagegive den frakendte ret. Sølovens § 510, stk. 5, finder tilsvarende  \r\n\r\n anvendelse.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Utallige gange har skibe i ly af mørket eller langt fra mulig overvågning  \r\n\r\n fra land, fly eller andre skibe ulovligt pumpet olie, kemikalier eller  \r\n\r\n lignende ud i havet. Dette på trods af, at der er oprettet modtagestationer  \r\n\r\n til at tage imod disse stoffer; men det er naturligvis tidsmæssigt krævende  \r\n\r\n og økonomisk dyrt at aflevere stofferne dertil. Ifølge Dansk Ornitologisk  \r\n\r\n Forening kan disse udledninger udrydde hele fuglearter, særligt hvis de sker  \r\n\r\n om vinteren, hvor mange arter fra arktiske egne overvintrer i åbne danske  \r\n\r\n farvande. Men også andre af havets dyr risikerer at miste livet, når havets  \r\n\r\n miljøpirater sviner havmiljøet til vel vidende, hvad de foretager sig.  \r\n\r\n Formålet for disse miljøpirater er alene at spare penge, og ofte er rederen  \r\n\r\n fuldt bekendt med, hvad der foregår. </P>  \r\n\r\n<P>Den gældende havmiljølov giver mulighed for straf på op til 2 års fængsel.  \r\n\r\n Det er imidlertid forslagsstillernes opfattelse, at en skibsfører, der  \r\n\r\n forsætligt eller ved grov uagtsomhed forurener havmiljøet eller fremkalder  \r\n\r\n fare herfor for at opnå en økonomisk fordel, bør kunne frakendes retten til  \r\n\r\n at føre skib i indtil 5 år eller - i grove tilfælde - for bestandig. Kun på  \r\n\r\n denne måde sikres det, at den tilsvining af havet, der sker for økonomisk  \r\n\r\n vindings skyld, på en effektiv måde kan bringes til ophør. </P>  \r\n\r\n<P>Der har i danske farvande gennem flere år været foretaget overvågning fra  \r\n\r\n fly for at forhindre ulovlige udledninger, og det må antages, at disse  \r\n\r\n overvågninger har haft en præventiv virkning, især i dagtimerne. Men  \r\n\r\n miljøpiraterne udleder stort set altid olie eller kemikalier i ly af mørket,  \r\n\r\n og når den pågældende udledning opdages, oftest fordi fugle og andre dyr er  \r\n\r\n indsmurt i olie, eller fordi strandene er forurenet, er skibet allerede flere  \r\n\r\n hundrede sømil væk eller i fremmed havn. Derfor må der - desværre - skrides  \r\n\r\n mere effektivt ind over for disse miljøpirater. </P>  \r\n\r\n<P>Forslagsstillerne forventer, at en vedtagelse af lovforslaget naturligt  \r\n\r\n vil indebære, at Danmark i internationale fora, herunder i FN's  \r\n\r\n Internationale Maritime Organisation (IMO), aktivt vil arbejde for, at  \r\n\r\n bestemmelserne om frakendelse af retten til at føre skib også kommer til at  \r\n\r\n gælde internationalt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/02/1995"
        },
        {
            "displayName": "Accession",
            "displayValue": "199412K00174"
        },
        {
            "displayName": "Entydig dokumentidentifikation",
            "displayValue": "CL001004"
        },
        {
            "displayName": "Dato for førstegangsindlæggelse",
            "displayValue": "24/02/1995"
        },
        {
            "displayName": "Dato for indlæggelse",
            "displayValue": "24/02/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "174"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}