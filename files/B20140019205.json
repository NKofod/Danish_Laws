{
    "id": 162003,
    "title": "Bekendtgørelse om standardvedtægt for professionshøjskoler for videregående uddannelser",
    "documentTypeId": "60",
    "isSagsforlobPeriodValid": true,
    "shortName": "BEK nr 192 af 27/02/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Standardvedtægt for professionshøjskoler for videregående uddannelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om standardvedtægt for professionshøjskoler for videregående uddannelser</p>\r\n<p class=\"Indledning2\">I medfør af § 11, stk. 2, § 46, stk. 2, og § 48 a, i lov om professionshøjskoler for videregående uddannelser, jf. lovbekendtgørelse nr. 215 af 27. februar 2013, fastsættes følgende:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Standardvedtægt</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Vedtægten for en professionshøjskole skal være i overensstemmelse med standardvedtægten, jf. bilag 1 til denne bekendtgørelse.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I standardvedtægten, jf. bilag 1 til denne bekendtgørelse markerer:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Kantet parentes […], at professionshøjskolen selv skal formulere teksten. I de kantede parenteser er det med kursiv anført, hvad teksten skal vedrøre.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Krøllet parentes {. . . }, at bestemmelsen medtages, hvis det er relevant for professionshøjskolen.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved selvsupplering forstås, at de bestyrelsesmedlemmer, der er udpeget til den tiltrædende bestyrelse, i forening og i overensstemmelse med vedtægtens regler herom udpeger det antal udefrakommende medlemmer af bestyrelsen, der ifølge vedtægten skal udpeges ved selvsupplering.</p>\r\n<p class=\"TekstGenerel\">\r\n   <span class=\"Italic\">Stk. 2.</span> Ved bestyrelsens beslutning om selvsupplering skal der være flertal af udefrakommende medlemmer.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Det maksimale antal bestyrelsesmedlemmer, jf. standardvedtægtens § 4, stk. 1, kan fraviges, jf. lovens § 14, stk. 8.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Formuleringen af standardvedtægtens kapitel 8 kan fraviges for at sikre, at der ikke sker indskrænkninger i bestående rettigheder i henhold til før den 31. december 2007 godkendte vedtægter for de institutioner, der sammenlægges med professionshøjskolerne pr. 1. januar 2008.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Oplysninger på institutionens hjemmeside</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Den godkendte vedtægt, den aktuelle oversigt over bestyrelsesmedlemmer og opdaterede oplysninger om de uddannelsesudvalg, der er nedsat efter vedtægtens § 16, skal på en lettilgængelig måde være oplyst på professionshøjskolens hjemmeside.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Ikrafttrædelse</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 1. marts 2014.</p>\r\n<p class=\"TekstGenerel\">\r\n   <span class=\"Italic\">Stk. 2.</span> Bekendtgørelse nr. 675 af 30. juni 2009 om standardvedtægt for professionshøjskoler for videregående uddannelser ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Videregående Uddannelser, den 27. februar 2014</p><p class=\"Sign1\" align=\"center\">Nils Agerhus</p><p class=\"Sign2\" align=\"right\">/ Marianne Madsen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">\r\n   <span class=\"Bold\">Standardvedtægt for professionshøjskoler for videregående uddannelser</span>\r\n</p>\r\n<p>\r\n   <span class=\"Bold\">Vedtægt for [</span>\r\n   <span class=\"Bold Italic\">Professionshøjskolens navn</span>\r\n   <span class=\"Bold\">]</span> [<span class=\"Italic\">betegnelsen »professionshøjskole« skal indgå</span>]</p>\r\n<p class=\"Overskriftsnummer1\">Kapitel 1: Navn, hjemsted og formål</p>\r\n<p>\r\n   <span class=\"Bold\">§ 1.</span> [<span class=\"Italic\">Professionshøjskolens navn</span>] er en selvejende institution inden for den offentlige forvaltning med hjemsted i [<span class=\"Italic\">Kommunens navn</span>] i [<span class=\"Italic\">Regionens navn</span>] og omfattet af lov om professionshøjskoler for videregående uddannelser. Professionshøjskolens CVR-nummer er [<span class=\"Italic\">Nummeret</span>].</p>\r\n<p>\r\n   <span class=\"Bold\">§ 2.</span> Professionshøjskolen er oprettet den [<span class=\"Italic\">Dato</span>] august 2007.</p>\r\n<p>\r\n   <span class=\"Bold\">§ 3.</span> Professionshøjskolen har til opgave at udbyde og udvikle videregående uddannelse og at varetage praksisnære og anvendelsesorienterede forsknings- og udviklingsaktiviteter og herigennem aktivt medvirke til, at ny viden tilvejebringes og bringes i anvendelse i såvel den private som den offentlige sektor.</p>\r\n<p>\r\n   <span class=\"Italic\">Stk. 2.</span> Professionshøjskolen skal sikre, at uddannelserne bygger på forsknings- og udviklingsviden inden for de relevante fagområder og viden om praksis i de professioner og erhverv, som uddannelserne er rettet mod.</p>\r\n<p>\r\n   <span class=\"Italic\">Stk. 3.</span> Professionshøjskolen skal dække behovet for udbud af videregående uddannelser i [<span class=\"Italic\">Den region eller del heraf, hvor professionshøjskolen hører hjemme</span>].</p>\r\n<p>\r\n   <span class=\"Italic\">Stk. 4.</span> Professionshøjskolen skal dog efter uddannelses- og forskningsministerens bestemmelse sammen med en eller flere andre professionshøjskoler dække regionens eller et geografisk områdes behov for en eller flere uddannelser eller dække behovet i hele landet eller nærmere bestemte dele heraf.</p>\r\n<p>\r\n   <span class=\"Italic\">Stk. 5.</span> Professionshøjskolen skal medvirke til at opfylde de studerendes behov for et varieret udbud af uddannelses- og studiemiljøer med forskellige identiteter og kulturer.</p>\r\n<p>\r\n   <span class=\"Italic\">Stk. 6.</span> Professionshøjskolen skal med udgangspunkt i sit uddannelsesudbud varetage praksisnære og anvendelsesorienterede forsknings- og udviklingsaktiviteter i tæt samspil med det aftagende arbejdsmarked, øvrige uddannelses- og videninstitutioner og det omgivende samfund.</p>\r\n<p>\r\n   <span class=\"Italic\">Stk. 7.</span> Forsknings- og udviklingsaktiviteterne har til formål at tilvejebringe ny viden og konkrete løsninger på udfordringer inden for de erhverv og professioner, som professionshøjskolens uddannelser er rettet mod.</p>\r\n<p>\r\n   <span class=\"Italic\">Stk.8.</span> Professionshøjskolen skal have et system til behandling af sager om merit og realkompetencevurdering, som er gennemskueligt, sammenhængende og giver de studerende en ensartet og hurtig behandling af ansøgninger på området.</p>\r\n<p>\r\n   <span class=\"Italic\">Stk. 9.</span> Professionshøjskolen skal have et system til kvalitetssikring og resultatvurdering af uddannelse og forsknings- og udviklingsaktiviteter og er forpligtet til at informere herom.</p>\r\n<p>\r\n   <span class=\"Italic\">Stk. 10.</span> Professionshøjskolen kan endvidere udbyde almen ungdomsuddannelse, herunder studieforberedende undervisning, samt erhvervsrettet ungdomsuddannelse, hvis de institutioner, der sammenlægges med professionshøjskolen pr. 1. januar 2008, var godkendt til at udbyde disse uddannelser pr. 31. december 2007.</p>\r\n<p>{<span class=\"Italic\">Stk. x1.</span> Professionshøjskolens formål er endvidere at varetage opgaven som center for undervisningsmidler i.h.t. §§ 1 og 2 i lov om centre for undervisningsmidler. }</p>\r\n<p>{<span class=\"Italic\">Stk. x2.</span> Professionshøjskolens formål er endvidere varetagelse, i henhold til skriftlig aftale herom, af nærmere bestemte administrative opgaver for andre uddannelsesinstitutioner, jf. § 8 i lov om professionshøjskoler for videregående uddannelser. }</p>\r\n<p>{<span class=\"Italic\">Stk. x3.</span> Professionshøjskolens formål er endvidere efter uddannelses- og forskningsministerens godkendelse at drive kollegievirksomhed, jf. § 10 i lov om professionshøjskoler for videregående uddannelser. }</p>\r\n<p>{<span class=\"Italic\">Stk. x4.</span> Professionshøjskolens formål er endvidere at [<span class=\"Italic\">videreførelse af andre vedtægtsbestemte formål for de institutioner, der indgår i sammenlægningen med professionshøjskolen</span>. ]}</p>\r\n<p>{<span class=\"Italic\">Stk. x5.</span> Professionshøjskolen har til opgave at udbyde erhvervsrettede videregående uddannelser og efter- og videreuddannelser i tilknytning hertil i udlandet som særskilt indtægtsdækket virksomhed, jf. § 10 a i lov om professionshøjskoler for videregående uddannelser. }</p>\r\n<p class=\"Overskriftsnummer1\">Kapitel 2: Bestyrelsens sammensætning</p>\r\n<p>\r\n   <span class=\"Bold\">§ 4.</span> Professionshøjskolen ledes af en bestyrelse på [<span class=\"Italic\">Et bestemt antal 10-15</span>] stemmeberettigede medlemmer, jf. § 14 i lov om professionshøjskoler for videregående uddannelser.</p>\r\n<p>\r\n   <span class=\"Italic\">Stk. 2</span>. Bestyrelsen sammensættes således:</p>\r\n<p>1) [<span class=\"Italic\">Et bestemt antal 6-11</span>] udefrakommende medlemmer, jf. § 14 i lov om professionshøjskoler for videregående uddannelser, fortrinsvis fra den region, hvor professionshøjskolen er hjemmehørende:</p>\r\n<p>[<span class=\"Italic\">Det fastsættes, hvem de udpegningsberettigede er, og det antal medlemmer, der skal udpeges af den enkelte udpegningsberettigede</span>. ] {efter drøftelser mellem professionshøjskolens bestyrelse og den udpegningsberettigede} {Det fastsættes, hvor mange medlemmer der i givet fald udpeges ved selvsupplering og proceduren herfor}</p>\r\n<p>- To medlemmer, der udpeges af regionsrådet og kommunalbestyrelserne i regionen i forening.</p>\r\n<p>2) To medlemmer vælges af og blandt de studerende ved professionshøjskolen.</p>\r\n<p>3) To medlemmer vælges af og blandt medarbejderne ved professionshøjskolen. De medarbejdervalgte medlemmer er beskyttet mod afskedigelse og anden forringelse af forholdene på samme måde som tillidsrepræsentanterne inden for vedkommende eller tilsvarende område.</p>\r\n<p>\r\n   <span class=\"Italic\">Stk. 3.</span> Bestyrelsen bør have en ligelig sammensætning af kvinder og mænd.</p>\r\n<p>\r\n   <span class=\"Italic\">Stk. 4.</span> Medarbejdere og studerende ved professionshøjskolen kan ikke efter stk. 2, nr. 1, udpeges som udefrakommende medlemmer af bestyrelsen.</p>\r\n<p>\r\n   <span class=\"Italic\">Stk. 5.</span> Professionshøjskolens rektor, der er bestyrelsens sekretær, deltager i bestyrelsesmøderne uden stemmeret.</p>\r\n<p>\r\n   <span class=\"Bold\">§ 5.</span> Bestyrelsens medlemmer skal bidrage til at fremme professionshøjskolens strategiske virke med deres erfaring med og faglige indsigt i videregående uddannelser rettet mod private og offentlige erhverv og professioner samt med deres indsigt i det private og det offentlige arbejdsmarkeds behov for erhvervsrettet videregående uddannelse.</p>\r\n<p>\r\n   <span class=\"Italic\">Stk. 2.</span> Blandt de udefrakommende medlemmer skal der endvidere være medlemmer med indgående erfaring fra såvel offentlig som privat virksomhed, med strategisk ledelse, organisation og økonomi, herunder vurdering af budgetter og regnskaber.</p>\r\n<p>\r\n   <span class=\"Bold\">§ 6.</span> Bestyrelsens funktionsperiode er 4 år løbende fra førstkommende 1. maj efter, at valg til kommunalbestyrelser har været afholdt.</p>\r\n<p>\r\n   <span class=\"Italic\">Stk. 2.</span> Genudpegning kan finde sted. {For medlemmer, der er udpeget ved selvsupplering, kan genudpegning dog kun finde sted én gang. Den nytiltrådte bestyrelse skal have foretaget udpegning af medlemmer, der udpeges ved selvsupplering, senest en måned inde i sin funktionsperiode}</p>\r\n<p>\r\n   <span class=\"Italic\">Stk. 3.</span> Hvis et medlem ikke længere opfylder betingelserne for at være medlem, jf. § 14, stk. 6, i lov om professionshøjskoler for videregående uddannelser, skal medlemmet øjeblikkeligt udtræde af bestyrelsen. Den udpegningsberettigede skal hurtigst muligt udpege et nyt medlem for den resterende del af funktionsperioden.</p>\r\n<p>\r\n   <span class=\"Italic\">Stk. 4.</span> Hvis en studerende eller medarbejder ved professionshøjskolen ikke længere opfylder betingelserne for at være medlem af bestyrelsen, ophører medlemskabet øjeblikkeligt, og et nyt medlem vælges hurtigst muligt for den resterende del af funktionsperioden.</p>\r\n<p class=\"Overskriftsnummer1\">Kapitel 3: Bestyrelsens opgaver og ansvar</p>\r\n<p>\r\n   <span class=\"Bold\">§ 7.</span> Bestyrelsen varetager den overordnede ledelse af professionshøjskolen.</p>\r\n<p>\r\n   <span class=\"Italic\">Stk. 2.</span> Bestyrelsen fastlægger professionshøjskolens målsætning og strategi for uddannelserne og tilknyttede aktiviteter på kort og på langt sigt samt godkender budget og regnskab.</p>\r\n<p>\r\n   <span class=\"Italic\">Stk. 3.</span> Bestyrelsen indgår en udviklingskontrakt med uddannelses- og forskningsministeren.</p>\r\n<p>\r\n   <span class=\"Italic\">Stk. 4.</span> Bestyrelsen fastsætter professionshøjskolens vedtægt.</p>\r\n<p>\r\n   <span class=\"Italic\">Stk. 5.</span> Bestyrelsen skal efter indstilling fra rektor fastlægge professionshøjskolens organisering i vedtægten. Professionshøjskolens organisation skal opbygges, så den kan sikre:</p>\r\n<p>1) at de studerendes behov for et varieret og lokalt udbud af forskellige uddannelses- og studiemiljøer med forskellige identiteter og kulturer opfyldes,</p>\r\n<p>2) at professionshøjskolen kan opfylde sine formål og varetage sine opgaver, og</p>\r\n<p>3) at de studerende får mulighed for indflydelse på uddannelse og undervisning.</p>\r\n<p>\r\n   <span class=\"Italic\">Stk. 6.</span> Bestyrelsen fastsætter retningslinjer for rektors og den øvrige øverste ledelses virksomhed.</p>\r\n<p>\r\n   <span class=\"Italic\">Stk.7.</span> Bestyrelsen godkender studieordninger efter indstilling fra uddannelsesudvalgene. Bestyrelsen kan bemyndige rektor til at godkende studieordninger.</p>\r\n<p>\r\n   <span class=\"Bold\">§ 8.</span> Bestyrelsen er over for uddannelses- og forskningsministeren ansvarlig for professionshøjskolens drift, herunder for forvaltningen af de statslige tilskud m.v.</p>\r\n<p>\r\n   <span class=\"Italic\">Stk. 2.</span> Bestyrelsesmedlemmerne hæfter ikke personligt for professionshøjskolens økonomiske forpligtelser. For bestyrelsens medlemmer gælder dansk rets almindelige erstatningsregler.</p>\r\n<p>\r\n   <span class=\"Bold\">§ 9.</span> Bestyrelsen skal forvalte professionshøjskolens midler, så de bliver til størst mulig gavn for professionshøjskolens formål. Inden for dette formål og under de vilkår, der er fastlagt i lovgivningen eller i medfør af denne, disponerer bestyrelsen frit ved anvendelse af de statslige tilskud og øvrige indtægter under ét.</p>\r\n<p>\r\n   <span class=\"Italic\">Stk. 2.</span> Professionshøjskolens midler anbringes med undtagelse af nødvendig kassebeholdning efter bestemmelserne i § 16, stk. 3 og 4, i lov om professionshøjskoler for videregående uddannelser.</p>\r\n<p>\r\n   <span class=\"Italic\">Stk. 3.</span> Alle værdipapirer tilhørende professionshøjskolen skal være noteret i professionshøjskolens navn.</p>\r\n<p>\r\n   <span class=\"Bold\">§ 10.</span> Bestyrelsen ansætter og afskediger rektor. Bestyrelsen ansætter og afskediger efter indstilling fra rektor den øvrige øverste ledelse.</p>\r\n<p>\r\n   <span class=\"Italic\">Stk. 2.</span> Bestyrelsen skal følge de af finansministeren fastsatte eller aftalte bestemmelser om løn- og ansættelsesvilkår, herunder om pensionsforhold, for det personale, der er ansat ved professionshøjskolen.</p>\r\n<p>\r\n   <span class=\"Bold\">§ 11.</span> Bestyrelsen udpeger professionshøjskolens interne revisor og foretager revisorskift efter reglerne i § 36, stk. 2 og 3, i lov om professionshøjskoler for videregående uddannelser.</p>\r\n<p>\r\n   <span class=\"Italic\">Stk. 2.</span> Bestyrelsen underretter Uddannelses- og Forskningsministeriet og rigsrevisor om den udpegede interne revisor og om skift af intern revisor.</p>\r\n<p class=\"Overskriftsnummer1\">Kapitel 4: Bestyrelsens arbejde</p>\r\n<p>\r\n   <span class=\"Bold\">§ 12.</span> Bestyrelsen vælger blandt de udefrakommende medlemmer, jf. § 4, stk. 2, nr. 1, sin formand {og næstformand}.</p>\r\n<p>\r\n   <span class=\"Italic\">Stk. 2.</span> Formanden {- og i dennes fravær næstformanden -} indkalder til og leder bestyrelsens møder. Møde skal endvidere afholdes, når mindst [<span class=\"Italic\">2 eller 3</span>] bestyrelsesmedlemmer fremsætter krav herom.</p>\r\n<p>\r\n   <span class=\"Italic\">Stk. 3.</span> Bestyrelsen er beslutningsdygtig, når mindst halvdelen af medlemmerne er til stede. Afgørelser træffes ved simpel stemmeflerhed, jf. dog stk. 4. I tilfælde af stemmelighed er formandens {- og i dennes fravær næstformandens -} stemme afgørende.</p>\r\n<p>\r\n   <span class=\"Italic\">Stk. 4.</span> Til beslutning om ændring af vedtægten, om køb, salg eller pantsætning af fast ejendom og om sammenlægning eller spaltning kræves, at mindst 2/3 af samtlige stemmeberettigede bestyrelsesmedlemmer stemmer herfor.</p>\r\n<p>\r\n   <span class=\"Italic\">Stk. 5.</span> Bestyrelsens beslutninger optages i et referat, der underskrives af samtlige bestyrelsesmedlemmer. Et bestyrelsesmedlem, der ikke er enig i bestyrelsens beslutning, har ret til at få sin mening ført til referat.</p>\r\n<p>\r\n   <span class=\"Italic\">Stk. 6.</span> Bestyrelsens mødemateriale, herunder dagsordener og referater, skal gøres offentligt tilgængelige på professionshøjskolens hjemmeside. Sager, dokumenter eller oplysninger, der er omfattet af lovgivningens bestemmelser om tavshedspligt, må dog ikke offentliggøres.</p>\r\n<p>\r\n   <span class=\"Bold\">§ 13.</span> Der kan ydes vederlag til bestyrelsens medlemmer efter reglerne i Finansministeriets cirkulære om betaling til medlemmer af kollegiale organer i staten.</p>\r\n<p>\r\n   <span class=\"Italic\">Stk. 2.</span> Bestyrelsesmedlemmernes rejseudgifter og øvrige udgifter i forbindelse med hvervet afholdes af professionshøjskolen efter reglerne om godtgørelse af udgifter ved tjenesterejser i staten.</p>\r\n<p>\r\n   <span class=\"Bold\">§ 14.</span> Bestyrelsen fastsætter en forretningsorden og instrukser for sit virke. Forretningsordenen og instrukserne skal som minimum fastlægge:</p>\r\n<p>1) Retningslinjer for arbejdsdelingen mellem på den ene side bestyrelsen og den anden side professionshøjskolens rektor og de øvrigt ansatte chefer, herunder med angivelse af muligheder for delegering.</p>\r\n<p>2) Procedure for stillingtagen til professionshøjskolens tværgående administration, herunder regnskabsfunktionen, den interne kontrol, it, organisering og budgettering.</p>\r\n<p>3) Procedure for fremskaffelse af oplysninger, der er nødvendige for opfyldelse af bestyrelsens opgaver.</p>\r\n<p>4) Procedure for opfølgning på planer, budgetter, rapporter om professionshøjskolens likviditet, aktivitetsudvikling, finansieringsforhold, pengestrømme m.v.</p>\r\n<p>5) Procedure for og indhold af revisionsprotokol m.v.</p>\r\n<p>6) Procedure for gennemgang af perioderegnskaber og lignende i løbet af regnskabsåret og herunder vurdering af budgettet og afvigelser herfra.</p>\r\n<p>7) Procedure for fremskaffelse af det nødvendige grundlag for revision.</p>\r\n<p>\r\n   <span class=\"Italic\">Stk. 2.</span> Bestyrelsen kan bemyndige rektor til i et nærmere fastlagt omfang og under bestyrelsens ansvar at udøve de beføjelser, der er tillagt bestyrelsen, medmindre der er tale om konkrete handlepligter m.v. for bestyrelsen.</p>\r\n<p>{<span class=\"Italic\">Stk. 3.</span> Bestyrelsen nedsætter et forretningsudvalg. Rammer for nedsættelse, sammensætning og funktion fastlægges i forretningsordenen. Forretningsudvalget kan alene have til opgave at forberede bestyrelsens møder og kan ikke tillægges beslutningskompetence i spørgsmål, der henhører under bestyrelsens kompetence. }</p>\r\n<p class=\"Overskriftsnummer1\">Kapitel 5: Rektor, uddannelsesudvalg, studerendes råd {Professionshøjskolens øvrige organisering, jf. § 7, stk. 5}</p>\r\n<p>\r\n   <span class=\"Italic\">Rektor</span>\r\n</p>\r\n<p>\r\n   <span class=\"Bold\">§ 15.</span> Professionshøjskolens øverste daglige ledelse varetages af rektor inden for de rammer, som bestyrelsen har fastsat. Rektor eller den, som rektor anmoder herom, kan endvidere efter behov deltage i møder i andre kollektivt sammensatte organer i professionshøjskolen, der er nedsat af bestyrelsen.</p>\r\n<p>\r\n   <span class=\"Italic\">Stk. 2.</span> Rektor indstiller til bestyrelsen om ansættelse og afskedigelse af professionshøjskolens øverste ledelse.</p>\r\n<p>\r\n   <span class=\"Italic\">Stk. 3.</span> Rektor eller den, som rektor bemyndiger hertil, ansætter og afskediger det øvrige personale.</p>\r\n<p>\r\n   <span class=\"Italic\">Stk. 4.</span> Rektor indstiller budget til bestyrelsen og underskriver regnskabet.</p>\r\n<p>\r\n   <span class=\"Italic\">Stk. 5.</span> Rektor har over for bestyrelsen ansvar for, at</p>\r\n<p>1) uddannelserne og andre opgaver gennemføres i overensstemmelse med den lovgivning, der regulerer uddannelserne eller opgaverne, og de givne bevillinger,</p>\r\n<p>2) det af bestyrelsen godkendte budget overholdes og</p>\r\n<p>3) professionshøjskolens virksomhed i øvrigt er i overensstemmelse med bestyrelsens beslutninger og retningslinjer.</p>\r\n<p>\r\n   <span class=\"Italic\">Stk. 6.</span> Rektor fastsætter retningslinjer for de studerendes adfærd og for professionshøjskolens adgang til at gennemføre disciplinære foranstaltninger over for studerende, som ikke overholder de retningslinjer, som professionshøjskolen fastsætter.</p>\r\n<p>\r\n   <span class=\"Italic\">Stk. 7.</span> Rektor tegner professionshøjskolen med undtagelse af dispositioner over fast ejendom, jf.</p>\r\n<p>[<span class=\"Italic\">Vedtægtens bestemmelse om tegningsret</span>]</p>\r\n<p>\r\n   <span class=\"Italic\">Uddannelsesudvalg</span>\r\n</p>\r\n<p>\r\n   <span class=\"Bold\">§ 16.</span> Bestyrelsen nedsætter efter indstilling fra rektor mindst ét uddannelsesudvalg for hvert uddannelsesområde. Alle grunduddannelser og tilknyttede efter- og videreuddannelser, som professionshøjskolen er godkendt til at udbyde, skal være tilknyttet et uddannelsesudvalg. Bestyrelsen fastsætter antallet af medlemmer af det enkelte uddannelsesudvalg.</p>\r\n<p>\r\n   <span class=\"Italic\">Stk. 2.</span> Uddannelsesudvalgets medlemmer skal tilsammen have erfaring med og indsigt i uddannelsesområdet og de ansættelsesområder, som uddannelserne giver adgang til. Uddannelsesudvalget sammensættes således, at det afspejler det aftagende arbejdsmarked og regionale behov i forhold til uddannelsesområdet.</p>\r\n<p>\r\n   <span class=\"Italic\">Stk. 3.</span> Opdaterede oplysninger om de nedsatte uddannelsesudvalg, jf. stk. 1, skal på en let tilgængelig måde fremgå af professionshøjskolens hjemmeside. Følgende skal som minimum være oplyst på professionshøjskolens hjemmeside:</p>\r\n<p>I. Uddannelsesudvalget for:[<span class=\"Italic\">Her nævnes grunduddannelsen eller uddannelsesområdet </span>] og tilknyttede efter- og videreuddannelser.</p>\r\n<p>Uddannelsesudvalget består af [<span class=\"Italic\">Et bestemt antal angives</span>] medlemmer og sammensættes således:</p>\r\n<p>[<span class=\"Italic\">Det oplyses, hvem de udpegningsberettigede er, og hvem der er udpeget af den enkelte udpegningsberettigede</span>. ]</p>\r\n<p>To medlemmer vælges af og blandt medarbejderne ved det pågældende uddannelsesudvalgs område. De medarbejdervalgte medlemmer er beskyttet mod afskedigelse og anden forringelse af forholdene på samme måde som tillidsrepræsentanterne inden for vedkommende eller tilsvarende område. [<span class=\"Italic\">Det oplyses, hvem der er valgt</span>. ]</p>\r\n<p>To medlemmer vælges af og blandt de studerende ved det pågældende uddannelsesudvalgs område. [<span class=\"Italic\">Det oplyses, hvem der er valgt</span>. ]</p>\r\n<p>II. Uddannelsesudvalget for:. . . . .</p>\r\n<p>III. Uddannelsesudvalget for:…</p>\r\n<p>\r\n   <span class=\"Italic\">Stk. 4.</span> Uddannelsesudvalget{ene} rådgiver bestyrelsen, rektor og ledelsen af det pågældende uddannelsesområde om uddannelsernes kvalitet og relevans for samfundet samt om den regionale uddannelsesdækning. Uddannelsesudvalget inddrages ved udvikling af nye og eksisterende uddannelser samt ved udvikling af nye undervisnings- og prøveformer. Uddannelsesudvalget kan herudover af egen drift rådgive om andre spørgsmål, der vedrører uddannelsesområdet.</p>\r\n<p>\r\n   <span class=\"Italic\">Stk. 5.</span> Uddannelsesudvalget{ene} afgiver indstillinger til bestyrelsens eller rektors godkendelse, jf. § 12 stk. 4, i lov om professionshøjskoler for videregående uddannelser, om de dele af studieordninger inden for udvalgets områder, der er institutionsspecifikke. Hvis uddannelsesudvalget rådgiver om fællesdelen i en studieordning inden for udvalgets område, som udarbejdes i fællesskab af de institutioner, der er godkendt til at udbyde uddannelsen, skal institutionen videreformidle uddannelsesudvalgets rådgivning til de øvrige udbydere.</p>\r\n<p>\r\n   <span class=\"Italic\">Stk. 6.</span> Uddannelsesudvalget {ene} kan fungere i en periode på op til 3 måneder efter udløb af funktionsperioden, til de nye uddannelsesudvalg er nedsat, jf. stk.1.</p>\r\n<p>\r\n   <span class=\"Italic\">Studerendes råd</span>\r\n</p>\r\n<p>\r\n   <span class=\"Bold\">§ 17.</span> De studerende har ret til på baggrund af valg at danne et råd.</p>\r\n<p>\r\n   <span class=\"Italic\">Stk. 2.</span> De studerendes råd udpeger repræsentanter for de studerende til udvalg m.v., som professionshøjskolen har nedsat til at behandle spørgsmål af betydning for de studerende.</p>\r\n<p>\r\n   <span class=\"Italic\">Stk. 3.</span> Professionshøjskolen stiller lokaler til rådighed for de studerendes råd og udleverer nødvendige materialer til brug for rådets arbejde.</p>\r\n<p>{Øvrig organisering, jf. vedtægten § 7, stk. 5. }</p>\r\n<p>{Faglige enheder (fx opdeling i faglige områder eller andre opdelinger i grunduddannelser, efter- og videreuddannelse m.v.)</p>\r\n<p>§ x1. Professionshøjskolen er organiseret på følgende måde:</p>\r\n<p>I. [<span class=\"Italic\">Enhedens navn</span>]</p>\r\n<p>II. [<span class=\"Italic\">Enhedens navn</span>]}</p>\r\n<p>…</p>\r\n<p>{Studieråd</p>\r\n<p>§ x2. Bestemmelse om interne studieråd jf. § 13, stk. 2 og 3, i lov om professionshøjskoler for videregående uddannelser indsættes her. }</p>\r\n<p>{Repræsentantskab</p>\r\n<p>§ x3. Bestemmelse om repræsentantskab jf. § 20 i lov om professionshøjskoler for videregående uddannelser indsættes her. }</p>\r\n<p>{Andre rådgivende udvalg m.v.</p>\r\n<p>§ x4. Bestemmelser om andre rådgivende udvalg m.v. indsættes her. }</p>\r\n<p class=\"Overskriftsnummer1\">Kapitel 6: Tegningsret</p>\r\n<p>\r\n   <span class=\"Bold\">§ 18.</span> Professionshøjskolen tegnes af bestyrelsens formand og professionshøjskolens leder i forening {eller af en af disse i forening med bestyrelsens næstformand} ved dispositioner over fast ejendom.</p>\r\n<p class=\"Overskriftsnummer1\">Kapitel 7: Regnskab og revision</p>\r\n<p>\r\n   <span class=\"Bold\">§ 19.</span> Professionshøjskolens regnskabsår er finansåret.</p>\r\n<p>\r\n   <span class=\"Italic\">Stk. 2.</span> Professionshøjskolens regnskaber revideres af Rigsrevisionen i henhold til § 2, stk. 1, i lov om revisionen af statens regnskaber m.m. Uddannelses- og forskningsministeren og rigsrevisor kan i henhold til § 9 i lov om revisionen af statens regnskaber m.m. aftale, at revisionsopgaver varetages i et nærmere fastlagt samarbejde mellem Rigsrevisionen og den i § 11 nævnte interne revisor.</p>\r\n<p>\r\n   <span class=\"Italic\">Stk. 3.</span> Ved regnskabsårets afslutning udarbejder professionshøjskolen i overensstemmelse med regler fastsat af uddannelses- og forskningsministeren en årsrapport. Professionshøjskolens regnskabsføring skal følge de regler, der er fastsat af uddannelses- og forskningsministeren, og en regnskabsinstruks godkendt af bestyrelsen.</p>\r\n<p>\r\n   <span class=\"Italic\">Stk. 4.</span> Årsrapporten underskrives af samtlige bestyrelsesmedlemmer og af professionshøjskolens leder. I forbindelse med indsendelse af årsrapporten skal bestyrelsesmedlemmerne afgive en erklæring på tro og love om, at de opfylder betingelserne for at være medlem af bestyrelsen, jf. § 14, stk. 6, i lov om professionshøjskoler for videregående uddannelser.</p>\r\n<p class=\"Overskriftsnummer1\">Kapitel 8: Formue og nedlæggelse</p>\r\n<p>\r\n   <span class=\"Bold\">§ 20.</span> Uddannelses- og forskningsministeren kan efter indstilling fra bestyrelserne tillade sammenlægning eller spaltning efter §§ 38 og 39 i lov om professionshøjskoler for videregående uddannelser.</p>\r\n<p>{<span class=\"Italic\">Stk. 2.</span> Følgende rettigheder til professionshøjskolens formue udløses ikke ved sammenlægning og spaltning:1) [<span class=\"Italic\">Beløbet</span>]…. . kr. anvendes til:  [<span class=\"Italic\">Formål</span>] ……[<span class=\"Italic\">Oprindelse, herunder rettighedens opståen</span>].</p>\r\n<p>2) …}</p>\r\n<p>\r\n   <span class=\"Bold\">§ 21.</span> Beslutning om nedlæggelse af professionshøjskolen træffes af uddannelses- og forskningsministeren, jf. § 40, i lov om professionshøjskoler for videregående uddannelser.</p>\r\n<p>\r\n   <span class=\"Italic\">Stk. 2.</span> Ved professionshøjskolens nedlæggelse forestås likvidationen af et likvidationsudvalg på tre medlemmer, der udpeges af bestyrelsen. Professionshøjskolens bestyrelse fungerer, indtil likvidationsudvalget er nedsat.</p>\r\n<p>\r\n   <span class=\"Bold\">§ 22.</span> Formue hidrørende fra en professionshøjskole tilfalder statskassen ved ophør, jf. dog stk. 2. Gaver skænket til professionshøjskolen tilfalder statskassen, medmindre andet følger af dansk rets almindelige regler.</p>\r\n<p>\r\n   <span class=\"Italic\">Stk. 2.</span> For professionshøjskoler, hvori der indgår en nettoformue fra en godkendt uddannelsesinstitution, der den 31. december 1990 var en selvejende institution, anvendes den del af professionshøjskolens nettoformue, der svarer til professionshøjskolens nettoformue opgjort pr. 31. december 1990, til de formål, der var fastsat i vedtægten pr. 1. januar 1991.</p>\r\n<p>1) For: [<span class=\"Italic\">Den tidligere institutions navn</span>]: [<span class=\"Italic\">Nettoformue opgjort pr. 31. december 1990 til … kr.: Til</span> <span class=\"Italic\">…</span>]</p>\r\n<p>2) For [<span class=\"Italic\">Den tidligere institutions navn</span>]: [<span class=\"Italic\">Nettoformue opgjort pr. 31. december 1990 opgjort til … kr.: Til</span> <span class=\"Italic\">…</span>]</p>\r\n<p>3) …</p>\r\n<p>\r\n   <span class=\"Italic\">Stk. 3.</span> Gaver i form af løsøre, fast ejendom og anlægstilskud til fast ejendom, der er skænket til de i stk. 2 nævnte uddannelsesinstitutioner efter 1. januar 1991 og indtil sammenlægningen til en professionshøjskole, anvendes til de formål, der var fastsat i vedtægten for de pågældende institutioner pr. 1. januar 1991.</p>\r\n<p class=\"Overskriftsnummer1\">Kapitel 9: Ikrafttrædelse m.v.</p>\r\n<p>\r\n   <span class=\"Bold\">§ 23.</span> Denne vedtægt træder i kraft ved uddannelses- og forskningsministerens godkendelse. {Den siddende bestyrelse fortsætter dog indtil udløbet af sin funktionsperiode, jf. hidtil gældende vedtægt godkendt af uddannelses- og forskningsministeren den [<span class=\"Italic\">Dato</span>], hvor en ny bestyrelse tiltræder i overensstemmelse med denne vedtægts kapitel 2. }</p>\r\n<p>\r\n   <span class=\"Italic\">Stk. 2.</span> Vedtægten kan ikke ændres uden uddannelses- og forskningsministerens godkendelse.</p>\r\n<p>{<span class=\"Italic\">Stk. 3.</span> [<span class=\"Italic\">Eventuelle yderligere overgangsregler afhængig af den enkelte institutions forhold, herunder for eksempel i forbindelse med sammenlægninger</span>]. }</p>\r\n<p>Således vedtaget på bestyrelsesmøde den [<span class=\"Italic\">Dato</span>] i overensstemmelse med hidtil gældende vedtægts regler om vedtægtsændringer.</p>\r\n<p>[<span class=\"Italic\">Underskrift fra bestyrelsens formand og bestyrelsens øvrige medlemmer.</span> <span class=\"Italic\">Navne, og hvorvidt vedkommende er formand/næstformand, skal fremgå med maskinskrift.</span> ]</p>\r\n<p>Ved sammenlægning mellem to eller flere institutioner skal den nye vedtægt være vedtaget i bestyrelsen for hver af de deltagende institutioner. I sådanne tilfælde skal ovenstående om vedtagelse formuleres således for hver af de deltagende institutioner:</p>\r\n<p>Bestyrelsen for [<span class=\"Italic\">Institutionens navn</span>] har på møde den [<span class=\"Italic\">Dato</span>] i overensstemmelse med hidtil gældende vedtægts regler om vedtægtsændringer vedtaget ovenstående vedtægt, hvorved [<span class=\"Italic\">Institutionens navn</span>] sammenlægges med [<span class=\"Italic\">de andre deltagende institutioners navne</span>].</p>\r\n<p>[<span class=\"Italic\">Underskrift fra bestyrelsens formand og bestyrelsens øvrige medlemmer.</span> <span class=\"Italic\">Navne, og hvorvidt vedkommende er formand/næstformand, skal fremgå med maskinskrift</span>. ]</p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/2014"
        },
        {
            "displayName": "Accession",
            "displayValue": "B20140019205"
        },
        {
            "displayName": "Entydig dokumentidentifikation",
            "displayValue": "CE000006"
        },
        {
            "displayName": "Dato for førstegangsindlæggelse",
            "displayValue": "28/02/2014"
        },
        {
            "displayName": "Dato for indlæggelse",
            "displayValue": "28/02/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "192"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/02/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin.,<br />Styrelsen for Videregående Uddannelser, j. nr. 14/003883"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}