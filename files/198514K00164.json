{
    "id": 108180,
    "title": "1985 BTL 164   BETÆNKNING OVER FORSLAG TIL LOV OM ÆNDRING AF ADOPTIONSLOVEN OG   INDFØDSRETSLOVEN (FORMIDLING AF ADOPTION M.V.)    NR L 164 1985-86, 1. SAMLING BLAD NR 846 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 164",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 164 </P>  \r\n\r\n<P></P>  \r\n\r\n<P>Betænkning over Forslag til lov om ændring af adoptionsloven og  \r\n\r\n indfødsretsloven (Formidling af adoption m.v.) <BR>  \r\n\r\n Nr L 164 1985-86, 1. samling Blad nr 846 </P>  \r\n\r\n<P></P>  \r\n\r\n<P>Afgivet af retsudvalget </P>  \r\n\r\n<P></P>  \r\n\r\n<P>Afgivet: 19860507 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Nogle af udvalgets spørgsmål er optrykt som bilag til betænkningen </P>  \r\n\r\n<P>tillige med justitsministerens svar herpå. </P>  \r\n\r\n<P>Udvalget indstiller lovforslaget til vedtagelse uændret og har </P>  \r\n\r\n<P>følgende bemærkninger til lovforslaget: </P>  \r\n\r\n<P>Med gennemførelsen af dette lovforslag sker der en tiltrængt </P>  \r\n\r\n<P>regulering af forholdene omkring de såkaldte &#187;rugemødre&#171;, i </P>  \r\n\r\n<P>lovforslaget benævnt surrogatmødre. </P>  \r\n\r\n<P>Lovforslaget forbyder klart mellemmandsvirksomhed samt annoncering i </P>  \r\n\r\n<P>forbindelse med surrogatmoderaftaler og forbyder ligeledes enhver </P>  \r\n\r\n<P>form for betaling til surrogatmoderen. </P>  \r\n\r\n<P>Udvalget er tilfreds med disse klare forbud og håber, at der i </P>  \r\n\r\n<P>administrationen af lovforslaget lægges en klar og hård linje over </P>  \r\n\r\n<P>for ethvert forsøg på at omgå lovens regler. Justitsministeren har </P>  \r\n\r\n<P>over for udvalget i svar på spørgsmål tilkendegivet, at der vil </P>  \r\n\r\n<P>blive administreret stramt efter reglerne, således at alle former </P>  \r\n\r\n<P>for mellemmandsvirksomhed m.v., som er på kanten af lovens regler, </P>  \r\n\r\n<P>søges stoppet. Udvalget er enig i denne vurdering og lægger stor </P>  \r\n\r\n<P>vægt på, at reglerne søges overholdt nøje. </P>  \r\n\r\n<P>Tilbage bliver surrogatmoderaftaler mellem mennesker, der kender </P>  \r\n\r\n<P>hinanden i forvejen, f.eks. i familiemæssig sammenhæng. Disse </P>  \r\n\r\n<P>aftaler kan formentlig ikke reguleres lovgivningsmæssigt, hvorfor </P>  \r\n\r\n<P>udvalget er enig i, at de ikke omfattes af lovforslaget. </P>  \r\n\r\n<P>Udvalget finder derfor, at lovforslaget repræsenterer den bedst </P>  \r\n\r\n<P>mulige måde at regulere surrogatmoderområdet på. Udvalget håber </P>  \r\n\r\n<P>hermed at undgå de mange følelsesmæssige, etiske og menneskelige </P>  \r\n\r\n<P>problemer, der kan være resultatet af aftaler om surrogatmoderskab </P>  \r\n\r\n<P>for både surrogatmoderen, de personer, der skal modtage barnet, </P>  \r\n\r\n<P>samt barnet selv. </P>  \r\n\r\n<P>Hagen Hagensen (KF) fmd. Annelise Gotfredsen (KF) Karen Thurøe </P>  \r\n\r\n<P>Hansen (KF) Grethe Fenger Møller (KF) Bjørn Elmquist (V) </P>  \r\n\r\n<P>Birthe Rønn Hornbech (V) Birgith Mogensen (CD) Inger Stilling </P>  \r\n\r\n<P>Pedersen (KrF) Ole Espersen (S) Korneliusen (S) Torben Lund </P>  \r\n\r\n<P>(S) Lissa Mathiasen (S) Erik B. Smith (S) Jimmy Stahr (S) </P>  \r\n\r\n<P>Ingerlise Koefoed (SF) Ebba Strange (SF) nfmd. Bernhard </P>  \r\n\r\n<P>Baunsgaard (RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n<P>Nogle af udvalgets spørgsmål til justitsministeren og dennes svar </P>  \r\n\r\n<P>herpå </P>  \r\n\r\n<P>Spørgsmål 1: </P>  \r\n\r\n<P>ad § 33 </P>  \r\n\r\n<P>Hvorledes forestiller justitsministeren sig, at det i praksis kan </P>  \r\n\r\n<P>forhindres, at der af tredjemand formidles forbindelse mellem en </P>  \r\n\r\n<P>kvinde og en anden, der ønsker, at kvinden skal føde et barn for </P>  \r\n\r\n<P>hende? </P>  \r\n\r\n<P>Svar: </P>  \r\n\r\n<P>I § 33 i lovforslaget foreslås, at enhver form for formidling af </P>  \r\n\r\n<P>kontakt mellem en surrogatmor og et par eller en person, der </P>  \r\n\r\n<P>ønsker at modtage et barn, skal være ulovlig. Efter § 34, stk. 1, </P>  \r\n\r\n<P>i lovforslaget kan overtrædelse af § 33 straffes med bøde eller </P>  \r\n\r\n<P>hæfte. </P>  \r\n\r\n<P>De foreslåede regler om forbud mod formidling af aftaler om </P>  \r\n\r\n<P>surrogatmoderskab vil skulle søges overholdt på samme måde, som </P>  \r\n\r\n<P>det siden 1914 har været tilfældet med formidling af aftaler om </P>  \r\n\r\n<P>adoption og døgnpleje. Efter reglerne i lov nr. 63 af 1. april </P>  \r\n\r\n<P>1914 om adgangen til medvirken ved anbringelse af børn er det </P>  \r\n\r\n<P>forbudt for private at yde bistand som mellemmænd ved adoption og </P>  \r\n\r\n<P>plejetilladelse uden at have særlig tilladelse hertil. Også dette </P>  \r\n\r\n<P>forbud er strafsanktioneret. Forbudet er opretholdt ved §§ 31 og </P>  \r\n\r\n<P>32 i lovforslaget. </P>  \r\n\r\n<P>Reglerne om forbud mod formidling af aftaler om surrogatmoderskab er </P>  \r\n\r\n<P>suppleret med reglen i lovforslagets § 33, stk. 2, hvori der er </P>  \r\n\r\n<P>foreslået et generelt forbud mod annoncering om surrogatmoderskab. </P>  \r\n\r\n<P>Det er således ikke tilladt for et barnløst par at annoncere efter </P>  \r\n\r\n<P>en surrogatmor eller for en surrogatmor at annoncere efter et </P>  \r\n\r\n<P>barnløst par. </P>  \r\n\r\n<P>Det kan naturligvis ikke udelukkes, at det i et vist omfang vil kunne </P>  \r\n\r\n<P>lykkes at skjule for myndighederne, at der ydes ulovlig </P>  \r\n\r\n<P>formidling. Dette forhold adskiller sig imidlertid ikke fra en </P>  \r\n\r\n<P>række andre områder af ren privat karakter, hvor der er indført </P>  \r\n\r\n<P>forbud og regler om straf, der skal modvirke en adfærd, som </P>  \r\n\r\n<P>samfundet misbilliger. </P>  \r\n\r\n<P>Spørgsmål 2: </P>  \r\n\r\n<P>Vil justitsministeren undersøge, om lovgivningen om barselorlov m.v. </P>  \r\n\r\n<P>og om adoptanters mulighed for frihed i forbindelse med en </P>  \r\n\r\n<P>adoption sikrer, at to kvinder kan få barselorlov/ </P>  \r\n\r\n<P>adoptionsfrihed, når sagen drejer sig om det samme barn? </P>  \r\n\r\n<P>Svar: </P>  \r\n\r\n<P>Der henvises til vedlagte udtalelse af 2. april 1986, som </P>  \r\n\r\n<P>justitsministeriet har indhentet fra arbejdsministeriet. </P>  \r\n\r\n<P>ARBEJDSMINISTERIET </P>  \r\n\r\n<P>København, den 2. april 1986 </P>  \r\n\r\n<P>Justitsministeriet </P>  \r\n\r\n<P>Slotsholmsgade 10 </P>  \r\n\r\n<P>1216 København K </P>  \r\n\r\n<P>Under henvisning til justitsministeriets skrivelse af 7. marts 1986 </P>  \r\n\r\n<P>(j.nr. L.A. 1985-41012-12) vedrørende forslag til lov om ændring </P>  \r\n\r\n<P>af adoptionsloven og indfødsretsloven skal arbejdsministeriet </P>  \r\n\r\n<P>efter brevveksling med socialministeriet til brug for besvarelsen </P>  \r\n\r\n<P>af spørgsmål 2 fra folketingets retsudvalg oplyse følgende: </P>  \r\n\r\n<P>Spørgsmål 2: </P>  \r\n\r\n<P>Vil justitsministeren undersøge, om lovgivningen om barselorlov m.v. </P>  \r\n\r\n<P>og om adoptanters mulighed for frihed i forbindelse med en </P>  \r\n\r\n<P>adoption sikrer, at to kvinder kan få barselorlov/ </P>  \r\n\r\n<P>adoptionsfrihed, når sagen drejer sig om det samme barn? </P>  \r\n\r\n<P>Svar: </P>  \r\n\r\n<P>Det følger af § 1, stk. 3, i lov om barselorlov m.v., at i de </P>  \r\n\r\n<P>perioder, hvor en lønmodtager er berettiget til dagpenge i henhold </P>  \r\n\r\n<P>til kapitel 12 i lov om dagpenge ved sygdom eller fødsel, har </P>  \r\n\r\n<P>lønmodtageren ret til fravær fra arbejdet i forbindelse med </P>  \r\n\r\n<P>graviditet, barsel og adoption. </P>  \r\n\r\n<P>Socialministeriet har om dagpengeretten oplyst, at i medfør af </P>  \r\n\r\n<P>dagpengeloven er der ret til barseldagpenge i indtil 24 uger efter </P>  \r\n\r\n<P>fødslen. Den omstændighed, at barnet bortadopteres, er uden </P>  \r\n\r\n<P>betydning for kvindens ret til barseldagpenge. </P>  \r\n\r\n<P>Endvidere har en adoptionssøgende ret til dagpenge i 24 uger efter </P>  \r\n\r\n<P>modtagelsen af barnet, når de adoptionsundersøgende myndigheder </P>  \r\n\r\n<P>bestemmer, at pågældende skal være fraværende fra arbejdet og </P>  \r\n\r\n<P>pågældende i øvrigt opfylder betingelserne for retten til </P>  \r\n\r\n<P>dagpenge. Dette gælder også i tilfælde af, at barnet, inden der </P>  \r\n\r\n<P>foreligger en adoptionsbevilling, anbringes i pleje efter </P>  \r\n\r\n<P>bistandslovens § 65 hos de adoptionssøgende forældre, når de </P>  \r\n\r\n<P>adoptionsundersøgende myndigheder har truffet bestemmelse om </P>  \r\n\r\n<P>ansøgernes fravær fra arbejdet. </P>  \r\n\r\n<P>Efter dagpengeloven og barselorlovsloven er der således ikke noget </P>  \r\n\r\n<P>til hinder for, at to kvinder kan få barselorlov/ adoptionsfrihed, </P>  \r\n\r\n<P>når det drejer sig om samme barn. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>E. Edelberg </P>  \r\n\r\n<P>Spørgsmål 3: </P>  \r\n\r\n<P>Hvilke erfaringer findes der fra udlandet om surrogatmødres &#187;levering  \r\n\r\n</P>  \r\n\r\n<P>af børn&#171;, vederlag for dette, mellemmandsvirksomhed, fortrydelse </P>  \r\n\r\n<P>på begge sider, juridisk bindende aftaler m.v.? </P>  \r\n\r\n<P>Svar: </P>  \r\n\r\n<P>Spørgsmålet om en lovgivning om surrogatmoderskab drøftes i bl.a. en </P>  \r\n\r\n<P>række europæiske lande. Efter de oplysninger, som </P>  \r\n\r\n<P>justitsministeriet er i besiddelse af, har England som det første </P>  \r\n\r\n<P>europæiske land vedtaget en særlig lovgivning herom. Der henvises </P>  \r\n\r\n<P>til vedlagte Surrogacy Arrangements Act 1985. (Ikke optaget som </P>  \r\n\r\n<P>bilag). Det grundlæggende princip i denne lov er, at det er </P>  \r\n\r\n<P>forbudt for enhver i kommercielt øjemed at tage initiativ til </P>  \r\n\r\n<P>eller deltage i forhandlinger med henblik på indgåelse af en </P>  \r\n\r\n<P>aftale om surrogatmoderskab. Forbudet gælder dog ikke </P>  \r\n\r\n<P>surrogatmoderen selv eller det par, der ønsker et barn. Der er </P>  \r\n\r\n<P>endvidere forbud mod annoncering om aftaler om surrogatmoderskab. </P>  \r\n\r\n<P>Justitsministeriet har i øvrigt ingen præcise oplysninger om, hvilke </P>  \r\n\r\n<P>overvejelser der gøres i andre lande. </P>  \r\n\r\n<P>Spørgsmål 4: </P>  \r\n\r\n<P>Hvordan kan man sikre et barn, der fødes som handicappet, og som </P>  \r\n\r\n<P>afvises både af den, der er mor til barnet, og af adoptanten? </P>  \r\n\r\n<P>Svar: </P>  \r\n\r\n<P>Selv om et par har aftalt, at en kvinde skal føde et barn til parret, </P>  \r\n\r\n<P>kan parret nægte at modtage barnet, indtil der er gennemført </P>  \r\n\r\n<P>adoption eller sket overførelse af forældremyndigheden. Den </P>  \r\n\r\n<P>kvinde, der har født barnet, kan lade barnet adoptere af helt </P>  \r\n\r\n<P>udenforstående. Er der ikke mulighed eller interesse herfor, er </P>  \r\n\r\n<P>barnet stillet som ethvert andet barn, som forældrene ikke magter </P>  \r\n\r\n<P>at varetage ansvaret for. De sociale myndigheder vil herefter </P>  \r\n\r\n<P>skulle iværksætte de nødvendige hjælpeforanstaltninger. </P>  \r\n\r\n<P>Spørgsmål 6: </P>  \r\n\r\n<P>I forlængelse af svaret på spørgsmål 1 ønskes det oplyst, om det er </P>  \r\n\r\n<P>hensigten at oprette et anerkendt organ til formidling af </P>  \r\n\r\n<P>surrogatmoderskab i lighed med godkendte </P>  \r\n\r\n<P>adoptionsformidlingsorganisationer. </P>  \r\n\r\n<P>Svar: </P>  \r\n\r\n<P>Der er ikke efter § 33 i lovforslaget hjemmel for justitsmnisteren </P>  \r\n\r\n<P>til at give private personer eller organisationer tilladelse til </P>  \r\n\r\n<P>at yde hjælp til formidling af surrogatmoderskab. Efter § 33 er </P>  \r\n\r\n<P>enhver form for formidling af forbindelse mellem en surrogatmor og </P>  \r\n\r\n<P>en anden, der ønsker at modtage et barn, ulovlig. Efter § 34, stk. </P>  \r\n\r\n<P>1, nr. 2, er overtrædelse af forbudet strafbar. </P>  \r\n\r\n<P>Det er i de almindelige bemærkninger til lovforslaget punkt 5 d, </P>  \r\n\r\n<P>anført, at baggrunden for dette forslag er at hindre mellemmænd i </P>  \r\n\r\n<P>økonomisk at udnytte barnløse pars stærke ønske om at få et barn </P>  \r\n\r\n<P>og socialt dårligt stillede kvinders situation. Formålet er </P>  \r\n\r\n<P>endvidere at hindre aftaler om surrogatmoderskab bortset fra </P>  \r\n\r\n<P>tilfælde, hvor typisk slægtninge eller nære venner er villige til </P>  \r\n\r\n<P>at hjælpe et barnløst par. Foreligger der et sådant nært forhold </P>  \r\n\r\n<P>mellem parterne, er der ikke behov for formidling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00164"
        },
        {
            "displayName": "Entydig dokumentidentifikation",
            "displayValue": "CL005915"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "164"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}