{
    "id": 60347,
    "title": "Skrivelse om anstalternes butikskonto ",
    "documentTypeId": "200",
    "isSagsforlobPeriodValid": false,
    "shortName": "SKR nr 11274 af 14/05/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om anstalternes butikskonto </H1>  \r\n\r\n<P></P>  \r\n\r\n<BR>  \r\n\r\n<P>--- fastsætter herved følgende retningslinier angående salg til de  \r\n\r\n indsatte af genstande, der indkøbes ved anstalternes foranstaltning, samt om  \r\n\r\n anvendelsen af det ved salg til de indsatte opnåede overskud - butikskontoen  \r\n\r\n - og om overførsel til fællesfonden i direktoratet af en del af overskuddet:  \r\n\r\n</P>  \r\n\r\n<P CLASS=PUNKT> <B>1.</B> Vareindkøb. </P>  \r\n\r\n<P>Der må i almindelighed kun indkøbes sådanne varer, som efter de indvundne  \r\n\r\n erfaringer sælges jævnligt. Indkøb bør kun foretages i et sådant omfang, at  \r\n\r\n de indkøbte varer kan påregnes videresolgt til de indsatte inden for et  \r\n\r\n kortere tidsrum. </P>  \r\n\r\n<P CLASS=PUNKT> <B>2.</B> Opgørelse af overskuddet. </P>  \r\n\r\n<P>Ved de anstalter, hvor der er indrettet en særlig butik, foretages efter  \r\n\r\n hvert regnskabsårs afslutning en opgørelse af butikkens driftsoverskud. Ved  \r\n\r\n opgørelsen medregnes ikke udgifter til medhjælp eller til afskrivning og  \r\n\r\n forrentning af inventar m.v. Butiksoverskuddet skal således alene udvise  \r\n\r\n differencen mellem det samlede indkøb og det samlede salg i regnskabsårets  \r\n\r\n løb med hensyntagen til forskydning i beholdningen ved årets begyndelse og  \r\n\r\n dets afslutning. </P>  \r\n\r\n<P>Ved de anstalter, hvor salget foregår efter bestilling på købeliste,  \r\n\r\n foretages på tilsvarende måde en opgørelse af det overskud, som gennem den  \r\n\r\n rabat, der opnås ved fællesindkøb af de pågældende varer, fremkommer ved  \r\n\r\n salget til de indsatte. </P>  \r\n\r\n<P>Udenfor ordningen falder indkøb af varer, som efter direkte aftale  \r\n\r\n indkøbes for den enkelte indsatte, f.eks. beklædning, ure, briller og  \r\n\r\n lignende. </P>  \r\n\r\n<P CLASS=PUNKT> <B>3.</B> Regnskabets afslutning. </P>  \r\n\r\n<P>Regnskabet for indkøb og salg samt opgørelse af overskud sker på konto 280  \r\n\r\n &#187;Konto for butiksvarer&#171;. Når butiksoverskuddet og den indvundne  \r\n\r\n rabat er opgjort som forannævnt, overføres ved finansårets slutning det  \r\n\r\n samlede overskud fra konto 280 til konto 290 &#187;Konto for overskud ved  \r\n\r\n salg til indsatte&#171;. </P>  \r\n\r\n<P CLASS=PUNKT> <B>4.</B> Indsendelse af regnskab m.v. </P>  \r\n\r\n<P>Snarest muligt efter hvert regnskabsårs afslutning indsendes til  \r\n\r\n direktoratet for fængselsvæsenet på formular d.f.f. 84 regnskab vedrørende  \r\n\r\n salg til indsatte tilligemed indberetning om, hvorledes overskuddet er  \r\n\r\n anvendt, herunder med oplysning om, i hvilket omfang der er disponeret over  \r\n\r\n overskuddet til hvert af de under punkt 5 nævnte formål. </P>  \r\n\r\n<P CLASS=PUNKT> <B>5.</B> Anstalternes adgang til disposition over  \r\n\r\n overskuddet. </P>  \r\n\r\n<P>Efter vedkommende anstaltleders bestemmelse kan overskuddet anvendes </P>  \r\n\r\n<P>a. i forsorgsøjemed, f.eks. til hjælp til indsatte, der af helbredsmæssige  \r\n\r\n grunde eller andre dem utilregnelige årsager ikke kan få godskrevet  \r\n\r\n sædvanlige arbejdspenge, eller til tilskud til dækning af rejseudgifterne ved  \r\n\r\n økonomisk dårligt stillede pårørendes besøg i anstalten, </P>  \r\n\r\n<P>b. til udbetaling af hjælp til prøveløsladte eller løsladte i  \r\n\r\n uddannelsesøjemed eller som hjælp til påbegyndelse af en virksomhed eller  \r\n\r\n lignende, </P>  \r\n\r\n<P>c. til formål, der kommer de indsatte i almindelighed til gode, herunder  \r\n\r\n til anskaffelse af eller istandsættelse af radioapparater og TV-apparater,  \r\n\r\n til anskaffelse eller forbedring af smalfilmsanlæg, til indkøb af  \r\n\r\n musikinstrumenter til de indsatte og lignende, </P>  \r\n\r\n<P CLASS=PUNKT> <B>6.</B> Direktoratets fællesfond. </P>  \r\n\r\n<P>Over butikskontoen kan endvidere ske større anskaffelser, f.eks. af  \r\n\r\n centrale radioanlæg, bredfilmsanlæg og lignende, eventuelt således at der  \r\n\r\n ydes tilskud hertil af direktoratets fællesfond. Spørgsmålet om sådanne  \r\n\r\n anskaffelser skal forelægges direktoratet. </P>  \r\n\r\n<P>Den andel af årsoverskuddet ved butikssalg, der skal overføres til  \r\n\r\n fællesfonden, fastsættes som gældende fra og med finansåret 1967/68 til 50  \r\n\r\n procent af overskuddet (uden fradrag af anstaltens eget forbrug). </P>  \r\n\r\n<P CLASS=PUNKT> <B>7.</B> Andre bestemmelser. </P>  \r\n\r\n<P>Udgifter til anskaffelse af genstande til udsmykning af fælles  \r\n\r\n opholdslokaler og lignende vil fremtidigt kunne afholdes inden for  \r\n\r\n anstalternes bevillinger på konto &#187;Anskaffelse af inventar, automobiler  \r\n\r\n m.m.&#171; (kontoplan 64). </P>  \r\n\r\n<P>Direktoratet vil ved budgetlægningen for 1969/70 være opmærksom på, at der  \r\n\r\n sker en rimelig forhøjelse af anstalternes inventarbevilling til dette  \r\n\r\n formål. </P>  \r\n\r\n<P CLASS=PUNKT> <B>8.</B> Ophævelse af tidligere bestemmelser. </P>  \r\n\r\n<P>Samtidig hermed ophæves direktoratets cirkulærskrivelse af 31. marts 1955  \r\n\r\n og skrivelse af 10. oktober 1962 angående butikskontoen m.v. </P>  \r\n\r\n<P>(Samtlige inspektører) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19681127454"
        },
        {
            "displayName": "Entydig dokumentidentifikation",
            "displayValue": "CM019304"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "20/10/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11274"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "14/05/1968"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Journ.nr. DFK 1. k. 72-8-1967"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}