{
    "id": 85936,
    "title": "Europæisk konvention af 20. april 1959 om tvungen forsikring mod erstatningsansvar for motorkøretøjer. ",
    "documentTypeId": "220",
    "isSagsforlobPeriodValid": false,
    "shortName": "BKI nr 114 af 29/12/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Europæisk konvention af 20. april 1959 om  \r\n\r\n tvungen forsikring mod erstatningsansvar for motorkøretøjer. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 16. juni 1969 har Danmark ratificeret den i  \r\n\r\n Strasbourg den 20. april 1959 undertegnede europæiske konvention om tvungen  \r\n\r\n forsikring mod erstatningsansvar for motorkøretøjer med dertil hørende  \r\n\r\n undertegnelsesprotokol af samme dato. </P>  \r\n\r\n<P>Konventionen og protokollen har følgende ordlyd: </P>  \r\n\r\n<P>Oversættelse </P>  \r\n\r\n<P>EUROPÆISK KONVENTION </P>  \r\n\r\n<P>om tvungen forsikring mod erstatningsansvar for motorkøretøjer </P>  \r\n\r\n<P>Undertegnede regeringer, der er medlemmer af Europarådet, er </P>  \r\n\r\n<P>i betragtning af, at Europarådets formål er at tilvejebringe større enhed  \r\n\r\n mellem dets medlemmer blandt andet for at lette deres økonomiske og sociale  \r\n\r\n fremskridt ved afslutning af overenskomster og ved fælles optræden i  \r\n\r\n økonomiske, sociale, kulturelle, videnskabelige, juridiske og administrative  \r\n\r\n anliggender, </P>  \r\n\r\n<P>i betragtning af, at det må anses for nødvendigt ved indførelse af en  \r\n\r\n tvungen forsikringsordning at beskytte ofrene for motorcykelulykker, der  \r\n\r\n indtræffer på deres teritorier, </P>  \r\n\r\n<P>i betragtning af, at det vil være vanskeligt at sikre en fuldstændig  \r\n\r\n ensartet lovgivning på dette område, og at det vil være tilstrækkeligt at  \r\n\r\n standardisere de væsentlige grundregler i Europarådets medlemslande, således  \r\n\r\n at hver stat på sit territorium frit kan anvende regler, der yder skadelidte  \r\n\r\n større beskyttelse, </P>  \r\n\r\n<P>i betragtning af, at det desuden må anses for nødvendigt at fremme  \r\n\r\n oprettelsen og driften af internationale forsikringsbureauer og garantifonds  \r\n\r\n eller at træffe tilsvarende foranstaltninger, </P>  \r\n\r\n<P>blevet enige om følgende: </P>  \r\n\r\n<P>Artikel 1 </P>  \r\n\r\n<P CLASS=PUNKT> <B>1.</B> Hver af de kontraherende parter forpligter sig til,  \r\n\r\n inden seks måneder fra datoen for denne konventions ikrafttræden i forhold  \r\n\r\n til vedkommende part, at sikre, at skadelidtes rettigheder ved skade forvoldt  \r\n\r\n af motorkøretøjer på dens territorium beskyttes ved gennemførelse af en  \r\n\r\n tvungen forsikringsordning, som er i overensstemmelse med de bestemmelser,  \r\n\r\n der er optaget som bilag til denne konvention (bilag I). </P>  \r\n\r\n<P CLASS=PUNKT> <B>2.</B> Hver af de kontraherende parter har dog adgang til  \r\n\r\n at fastsætte regler, der yder skadelidte større beskyttelse. </P>  \r\n\r\n<P CLASS=PUNKT> <B>3.</B> Hver af de kontraherende parter skal til  \r\n\r\n Europarådets generalsekretær fremsende de officielle tekster til de love og  \r\n\r\n vigtigste bestemmelser, der gennemfører dens ordning af tvungen  \r\n\r\n motorkøretøjsforsikring. Generalsekretæren skal sende disse tekster til de  \r\n\r\n andre parter og til Europarådets øvrige medlemmer. </P>  \r\n\r\n<P>Artikel 2 </P>  \r\n\r\n<P>Hver af de kontraherende parter har adgang til: </P>  \r\n\r\n<P CLASS=PUNKT> <B>1.</B> fra tvungen forsikring at undtage visse  \r\n\r\n motorkøretøjer, hvis anvendelse den anser for at frembyde ringe, om nogen,  \r\n\r\n fare, </P>  \r\n\r\n<P CLASS=PUNKT> <B>2.</B> fra tvungen forsikring at undtage motorkøretøjer,  \r\n\r\n der ejes af dens egne myndigheder eller af internationale organisationer,  \r\n\r\n</P>  \r\n\r\n<P CLASS=PUNKT> <B>3.</B> at fastsætte mindstebeløb for nødvendig  \r\n\r\n forsikringsdækning; i så fald kan anvendelsen af de bestemmelser, der er  \r\n\r\n optaget som bilag til konventionen, begrænses til at gælde disse beløb. </P>  \r\n\r\n<P>Artikel 3 </P>  \r\n\r\n<P CLASS=PUNKT> <B>1.</B> Hver af de kontraherende parter kan ved sin  \r\n\r\n undertegnelse af denne konvention eller ved deponeringen af sit  \r\n\r\n ratifikations- eller tiltrædelsesinstrument erklære, at den vil gøre brug af  \r\n\r\n et eller flere af de forbehold, der er omhandlet i bilag II til konventionen.  \r\n\r\n</P>  \r\n\r\n<P CLASS=PUNKT> <B>2.</B> Hver af de kontraherende parter kan helt eller  \r\n\r\n delvis tilbagekalde et forbehold, som den har taget i overensstemmelse med  \r\n\r\n det foregående stykke, ved en meddelelse stilet til Europarådets  \r\n\r\n generalsekretær, der får virkning fra datoen for dens modtagelse.  \r\n\r\n Generalsekretæren skal gøre de andre parter og Europarådets øvrige medlemmer  \r\n\r\n bekendt med meddelelsen. </P>  \r\n\r\n<P>Artikel 4 </P>  \r\n\r\n<P CLASS=PUNKT> <B>1.</B> Begrænsninger, der foretages, og forbehold, der  \r\n\r\n tages af en af de kontraherende parter i medfør af artikel 2 og 3 i denne  \r\n\r\n konvention, skal kun være gyldige på den pågældende parts territorium og skal  \r\n\r\n ikke hindre den fulde anvendelse af andre parters lovgivning om tvungen  \r\n\r\n forsikring, når køretøjet anvendes på deres territorium. </P>  \r\n\r\n<P CLASS=PUNKT> <B>2.</B> Hver af de kontraherende parter skal underrette  \r\n\r\n Europarådets generalsekretær om indholdet af sine retsregler vedrørende de  \r\n\r\n begrænsninger og forbehold, der omhandles i denne konventions artikel 2 og 3.  \r\n\r\n Den pågældende part skal holde generalsekretæren underrettet om alle  \r\n\r\n ændringer, der senere foretages i disse regler. Generalsekretæren skal sende  \r\n\r\n alle sådanne oplysninger til de andre parter og til Europarådets øvrige  \r\n\r\n medlemmer. </P>  \r\n\r\n<P>Artikel 5 </P>  \r\n\r\n<P>Når ydelse af erstatning for skade forvoldt af et motorkøretøj angår både  \r\n\r\n tvungen motorkøretøjsforsikring og sociale sikringsordninger, bestemmes  \r\n\r\n skadelidtes rettigheder og forholdet mellem de to ordninger efter det  \r\n\r\n pågældende lands lov. </P>  \r\n\r\n<P>Artikel 6 </P>  \r\n\r\n<P CLASS=PUNKT> <B>1.</B> Hvis det pågældende lands lovgivning åbner adgang  \r\n\r\n til undtagelse fra sædvanlig forsikring som nævnt i artikel 4, stk. 2, i de  \r\n\r\n bestemmelser, der er optaget som bilag til konventionen, forpligter hver af  \r\n\r\n de kontraherende parter sig til på sit territorium at gøre afholdelsen af  \r\n\r\n motorvæddeløb eller -konkurrencer, hvad enten disse gælder hastighed,  \r\n\r\n pålidelighed eller dygtighed, betinget af en offentlig tilladelse. Sådan  \r\n\r\n tilladelse må kun gives, hvis det erstatningsansvar, der påhviler  \r\n\r\n arrangørerne og de personer som omtales i artikel 3 i de bestemmelser, der er  \r\n\r\n optaget som bilag til konventionen, er dækket ved en særlig forsikring, der  \r\n\r\n er i overensstemmelse med disse bestemmelser. </P>  \r\n\r\n<P CLASS=PUNKT> <B>2.</B> Erstatning for skade, som overgår personer, der  \r\n\r\n befinder sig i køretøjer, som deltager i væddeløb eller konkurrencer som  \r\n\r\n nævnt i foregående stykke, kan dog undtages. </P>  \r\n\r\n<P>Artikel 7 </P>  \r\n\r\n<P CLASS=PUNKT> <B>1.</B> Motorkøretøjer, der normalt befinder sig uden for  \r\n\r\n en kontraherende stats territorium, skal på det nævnte territorium være  \r\n\r\n undtaget fra anvendelsen af artikel 2 i de bestemmelser, der er optaget som  \r\n\r\n bilag til konventionen, hvis de er forsynede med en af en anden kontraherende  \r\n\r\n stats regering udstedt attest om, at køretøjet tilhører den pågældende stat  \r\n\r\n eller, hvis der er tale om en forbundsstat, tilhører forbundsstaten eller en  \r\n\r\n af dens enkeltstater; i sidstnævnte tilfælde skal attesten være udstedt af  \r\n\r\n forbundsregeringen. </P>  \r\n\r\n<P CLASS=PUNKT> <B>2.</B> Attesten skal angive den myndighed eller det organ,  \r\n\r\n der er ansvarligt for betaling af erstatning i overensstemmelse med det  \r\n\r\n besøgte lands lovgivning, og som kan sagsøges ved de domstole, der efter  \r\n\r\n denne lovgivning er kompetente i sådanne sager. Den stat eller enkeltstat,  \r\n\r\n som køretøjet tilhører, skal garantere for betalingen. </P>  \r\n\r\n<P>Artikel 8 </P>  \r\n\r\n<P>De kontraherende parter skal virke for oprettelse og drift af bureauer til  \r\n\r\n at udstede internationale forsikringsattester og dække erstatningskrav i de  \r\n\r\n tilfælde, som nævnes i artikel 2, stk. 2, i de bestemmelser, der er optaget  \r\n\r\n som bilag til konventionen. </P>  \r\n\r\n<P>Artikel 9 </P>  \r\n\r\n<P CLASS=PUNKT> <B>1.</B> Hver af de kontraherende parter forpligter sig til  \r\n\r\n enten at tilvejebringe en garantifond eller at træffe andre tilsvarende  \r\n\r\n foranstaltninger for at yde skadelidte erstatning for skade, der er forvoldt  \r\n\r\n under sådanne omstændigheder, at erstatningsansvar er opstået, når  \r\n\r\n forsikringspligten ikke er opfyldt eller den ansvarlige person er ukendt  \r\n\r\n eller det drejer sig om en skade, som er undtaget fra forsikringen i henhold  \r\n\r\n til artikel 3, stk. 1, 1. pkt., i de bestemmelser, der er optaget som bilag  \r\n\r\n til konventionen. Betingelserne for ydelse af erstatning og omfanget af  \r\n\r\n retten til erstatning fastsættes af vedkommende kontraherende part. </P>  \r\n\r\n<P CLASS=PUNKT> <B>2.</B> En kontraherende parts statsborgere skal være  \r\n\r\n berettigede til at rejse krav som nævnt i det foregående stykke i enhver  \r\n\r\n anden kontraherende stat på lige fod med dennes statsborgere. </P>  \r\n\r\n<P>Artikel 10 </P>  \r\n\r\n<P CLASS=PUNKT> <B>1.</B> De kontraherende parter forpligter sig til i deres  \r\n\r\n nationale lovgivning at bestemme, hvilke personer der skal være ansvarlige  \r\n\r\n for, at motorkøretøjet forsikres, og til at træffe alle passende  \r\n\r\n foranstaltninger, om fornødent ledsaget af strafferetlige eller  \r\n\r\n administrative sanktioner, til at håndhæve de forpligtelser, som følger af de  \r\n\r\n bestemmelser, der er optaget som bilag til konventionen. </P>  \r\n\r\n<P CLASS=PUNKT> <B>2.</B> Med henblik på anvendelsen af bestemmelserne i  \r\n\r\n bilaget til konventionen forpligter de kontraherende parter sig til i deres  \r\n\r\n nationale lovgivning at gennemføre passende bestemmelser om godkendelse eller  \r\n\r\n udløb eller tilbagekaldelse af godkendelse af forsikrere og om fornødent af  \r\n\r\n garantifonden og bureauet såvel som om kontrollen med disses virksomhed. </P>  \r\n\r\n<P>Artikel 11 </P>  \r\n\r\n<P CLASS=PUNKT> <B>1.</B> Hver kontraherende part træffer om fornødent  \r\n\r\n bestemmelse om, hvilken myndighed eller person den meddelelse, som nævnes i  \r\n\r\n artikel 9 i de bestemmelser, der er optaget som bilag til konventionen, skal  \r\n\r\n tilgå. </P>  \r\n\r\n<P CLASS=PUNKT> <B>2.</B> Hver kontraherende part bestemmer, hvilken virkning  \r\n\r\n forsikringsaftalen skal have i tilfælde af ejerskifte med hensyn til det  \r\n\r\n forsikrede køretøj. </P>  \r\n\r\n<P>Artikel 12 </P>  \r\n\r\n<P>Bortset fra nødstilfælde kan en kontraherende part ikke opsige denne  \r\n\r\n konvention tidligere end to år efter den dato, da konventionen trådte i kraft  \r\n\r\n for den pågældende parts vedkommende. Opsigelse skal ske ved skriftlig  \r\n\r\n meddelelse til Europarådets generalsekretær, som skal underrette de andre  \r\n\r\n kontraherende parter derom; den får virkning tre måneder efter den dato, da  \r\n\r\n generalsekretæren modtog meddelelsen. </P>  \r\n\r\n<P>Artikel 13 </P>  \r\n\r\n<P CLASS=PUNKT> <B>1.</B> Dersom en af de kontraherende parter, efter  \r\n\r\n konventionen er trådt i kraft for den pågældende part, finder det nødvendigt  \r\n\r\n at tage et forbehold, der enten ikke er omhandlet i bilag II til denne  \r\n\r\n konvention, eller som er optaget i dette bilag, men som den pågældende part  \r\n\r\n enten ikke tidligere har taget eller senere har tilbagekaldt, skal den  \r\n\r\n underrette Europarådets generalsekretær om det nøjagtigee indhold af sit  \r\n\r\n forslag, om hvilken generalsekretæren da skal give de andre kontraherende  \r\n\r\n parter meddelelse. </P>  \r\n\r\n<P CLASS=PUNKT> <B>2.</B> Hvis de kontraherende parter inden seks måneder  \r\n\r\n efter generalsekretærens meddelelse skriftligt tilkendegiver deres  \r\n\r\n tilslutning til forslaget, kan den kontraherende part, der har fremsat  \r\n\r\n forslaget, ændre sin lovgivning i overensstemmelse dermed. Generalsekretæren  \r\n\r\n skal bringe de meddelelser, der tilsendes ham i henhold til dette stykke, til  \r\n\r\n de kontraherende parters kundskab. </P>  \r\n\r\n<P>Artikel 14 </P>  \r\n\r\n<P>Denne konvention finder ikke anvendelse på de kontraherende parters  \r\n\r\n oversøiske territorier. </P>  \r\n\r\n<P>Artikel 15 </P>  \r\n\r\n<P CLASS=PUNKT> <B>1.</B> Denne konvention står åben for undertegnelse af  \r\n\r\n Europarådets medlemmer. Den skal ratificeres. Ratifikationsinstrumenterne  \r\n\r\n skal deponeres hos Europarådets generalsekretær. </P>  \r\n\r\n<P CLASS=PUNKT> <B>2.</B> Denne konvention træder i kraft 90 dage efter  \r\n\r\n datoen for deponeringen af det fjerde ratifikationsinstrument. </P>  \r\n\r\n<P CLASS=PUNKT> <B>3.</B> For enhver signatarstat, der ratificerer senere,  \r\n\r\n træder konventionen i kraft 90 dage efter datoen for deponeringen af dens  \r\n\r\n ratifikationsinstrument. </P>  \r\n\r\n<P CLASS=PUNKT> <B>4.</B> Generalsekretæren skal underrette alle rådets  \r\n\r\n medlemmer og de tiltrædende stater om signatarstaternes navne, om  \r\n\r\n konventionens ikrafttræden, om navnene på de kontraherende parter, der har  \r\n\r\n ratificeret den, og om senere deponering af ethvert ratifikations- eller  \r\n\r\n tiltrædelsesinstrument. </P>  \r\n\r\n<P>Artikel 16 </P>  \r\n\r\n<P>Efter denne konventions ikrafttræden kan Europarådets ministerudvalg  \r\n\r\n opfordre enhver stat, der ikke er medlem af rådet, til at tiltræde den.  \r\n\r\n Enhver stat, der modtager en sådan opfordring, kan tiltræde ved at deponere  \r\n\r\n sit tiltrædelsesinstrument hos rådets generalsekretær, som skal underrette  \r\n\r\n alle de kontraherende parter og Europarådets øvrige medlemmer om en sådan  \r\n\r\n deponering. Konventionen træder i kraft for så vidt angår enhver stat, der  \r\n\r\n tiltræder den, 90 dage efter datoen for deponeringen af dens  \r\n\r\n tiltrædelsesinstrument. </P>  \r\n\r\n<P>Til bekræftelse heraf har undertegnede dertil behørigt befuldmægtigede  \r\n\r\n underskrevet denne konvention. </P>  \r\n\r\n<P>Udfærdiget i Strasbourg den 20. april 1959 på engelsk og fransk, idet  \r\n\r\n begge tekster har samme gyldighed, i et enkelt eksemplar, som skal deponeres  \r\n\r\n i Europarådets arkiv, og hvoraf generalsekretæren skal sende bekræftende  \r\n\r\n kopier til hver af signatarstaterne. </P>  \r\n\r\n<P>For Nederlandenes regering: </P>  \r\n\r\n<P>For Norges regering: </P>  \r\n\r\n<P> <I>Hans Engen</I>  </P>  \r\n\r\n<P>For Det forenede Kongerige Storbritannien og Nordirlands regering: </P>  \r\n\r\n<P>For Sveriges regering: </P>  \r\n\r\n<P> <I>Leif Belfrage</I>  </P>  \r\n\r\n<P>For Tyrkiets regering: </P>  \r\n\r\n<P>For Forbundsrepublikken Tysklands regering: </P>  \r\n\r\n<P> <I>von Merkatz</I>  </P>  \r\n\r\n<P>For Østrigs regering: </P>  \r\n\r\n<P> <I>Leopold Figl</I>  </P>  \r\n\r\n<P> <I>Bilag I.</I>  </P>  \r\n\r\n<P> <B>Bestemmelser optaget som tillæg til konventionen</B>  </P>  \r\n\r\n<P>Artikel 1 </P>  \r\n\r\n<P>I denne lov skal: </P>  \r\n\r\n<P>betegnelsen &#187;motorkøretøjer&#171; betyde: mekanisk fremdrevne  \r\n\r\n køretøjer, der er beregnet til at køre på jorden, men som ikke kører på  \r\n\r\n skinner, og skal omfatte påhængsvogne, når disse er tilkoblet, samt, for så  \r\n\r\n vidt dette fastsættes af regeringen, ikke-tilkoblede påhængsvogne, der er  \r\n\r\n konstrueret eller indrettet til at trækkes af et motrokøretøj og til at  \r\n\r\n befordre passagerer eller gods, </P>  \r\n\r\n<P>betegnelsen &#187;sikrede&#171; betyde: personer, hvis ansvar er dækket i  \r\n\r\n overensstemmelse med denne lov, </P>  \r\n\r\n<P>betegnelsen &#187;skadelidte&#171; betyde: personer, der er berettigede  \r\n\r\n til erstatning for skade forvoldt af et motorkøretøj, </P>  \r\n\r\n<P>betegnelsen &#187;forsikreren&#171; betyde: det forsikringsfortagende, der  \r\n\r\n er godkendt af regeringen i overensstemmelse med artikel 2, stk. 1, og i det  \r\n\r\n tilfælde, som omhandles i artikel 2, stk. 2, det bureau, der er ansvarligt  \r\n\r\n for dækning af krav i anledning af skade forvoldt på det nationale  \r\n\r\n territorium af køretøjer, som normalt befinder sig uden for dette  \r\n\r\n territorium. </P>  \r\n\r\n<P>Artikel 2 </P>  \r\n\r\n<P CLASS=PUNKT> <B>1.</B> Intet motorkøretøj må føres på offentlig vej, på  \r\n\r\n områder, der er åbne for offentligheden, eller på private områder, hvortil  \r\n\r\n visse personer har adgangsret, medmindre det erstatningsansvar, som kan følge  \r\n\r\n heraf, er dækket ved forsikring i overensstemmelse med reglerne i denne lov.  \r\n\r\n</P>  \r\n\r\n<P>Forsikringen skal tegnes hos en forsikrer, der er godkendt hertil af  \r\n\r\n regeringen. </P>  \r\n\r\n<P CLASS=PUNKT> <B>2.</B> Motorkøretøjer, der normalt befinder sig uden for  \r\n\r\n det nationale territorium, må dog føres på dette territorium på betingelse  \r\n\r\n af, at et bureau, der er anerkendt hertil af regeringen, påtager sig direkte  \r\n\r\n ansvar for i overensstemmelse med den nationale lovgivning at yde skadelidte  \r\n\r\n erstatning for skade forvoldt af sådanne køretøjer. </P>  \r\n\r\n<P>Artikel 3 </P>  \r\n\r\n<P CLASS=PUNKT> <B>1.</B> Forsikringen skal dække det erstatningsansvar, der  \r\n\r\n påhviler ejeren og enhver fører eller besidder af det forsikrede  \r\n\r\n motorkøretøj, med undtagelse af personer, der har bemægtiget sig det enten  \r\n\r\n ved tyveri eller vold eller blot uden samtykke fra ejeren eller besidderen.  \r\n\r\n Dog skal forsikringen i det sidstnævnte tilfælde dække førerens  \r\n\r\n erstatningsansvar, hvis han har været i stand til at bemægtige sig køretøjet  \r\n\r\n på grund af fejl begået af ejeren eller besidderen, eller hvis han er en  \r\n\r\n person, som er ansat til at føre køretøjet. </P>  \r\n\r\n<P CLASS=PUNKT> <B>2.</B> Forsikringen skal omfatte skade, der voldes  \r\n\r\n personer og ejendom på det nationale territorium, med undtagelse af skade på  \r\n\r\n det forsikrede køretøj og på ejendom, der befordres med dette. </P>  \r\n\r\n<P>Artikel 4 </P>  \r\n\r\n<P CLASS=PUNKT> <B>1.</B> Følgende kan udelukkes fra dækning af forsikringen:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>(a) føreren af det motorkøretøj, der forvolder skaden, forsikringstageren  \r\n\r\n og alle personer, hvis erstatningsansvar er dækket af policen, </LI>  \r\n\r\n<LI>(b) de ovennævnte personers ægtefæller, </LI>  \r\n\r\n<LI>(c) medlemmer af disse personers familier, forudsat at de enten bor  \r\n\r\n sammen med dem eller er afhængige af dem, for så vidt angår deres underhold,  \r\n\r\n eller at de befordres i det køretøj, der fovoldte skaden. </LI>  \r\n\r\n</UL>  \r\n\r\n<P CLASS=PUNKT> <B>2.</B> Skade forvoldt af motorkøretøjet under deltagelse i  \r\n\r\n tilladte motorvæddeløb eller -konkurrencer, hvad enten disse gælder  \r\n\r\n hastighed, pålidelighed eller dygtighed, kan undtages fra den normale  \r\n\r\n forsikring. </P>  \r\n\r\n<P>Artikel 5 </P>  \r\n\r\n<P>Selv om det er fastsat i policen, at den sikrede selv skal yde et bidrag  \r\n\r\n til dækning af skaden, er forsikreren dog over for den skadelidte forpligtet  \r\n\r\n til at betale det bidrag, som ifølge aftalen skal betales af den sikrede.  \r\n\r\n</P>  \r\n\r\n<P>Artikel 6 </P>  \r\n\r\n<P CLASS=PUNKT> <B>1.</B> Den skadelidte har et direkte krav mod forsikreren.  \r\n\r\n</P>  \r\n\r\n<P CLASS=PUNKT> <B>2.</B> Hvis der er mere end een skadelidt, og den samlede  \r\n\r\n erstatning overstiger forsikringssummen, skal de skadelidtes retmæssige krav  \r\n\r\n på forsikreren nedsættes i forhold til denne sum. Dog skal en forsikrer, som  \r\n\r\n på grund af uvidenhed om, at andre krav foreligger, i god tro har udbetalt en  \r\n\r\n skadelidt mere end hans rette andel, over for de andre skadelidte kun være  \r\n\r\n ansvarlig for resten af forsikringssummen. </P>  \r\n\r\n<P>Artikel 7 </P>  \r\n\r\n<P CLASS=PUNKT> <B>1.</B> De sikrede skal give forsikreren meddelelse om alle  \r\n\r\n ulykkestilfælde, som de har kendskab til. Forsikringstageren skal forsyne  \r\n\r\n forsikreren med alle de i policen omhandlede oplysninger og dokumenter. Andre  \r\n\r\n sikrede personer end forsikringstageren skal på forsikrerens anmodning  \r\n\r\n forsyne denne med de oplysninger og dokumenter, han behøver. </P>  \r\n\r\n<P CLASS=PUNKT> <B>2.</B> Forsikreren kan gøre den sikrede til part i en sag  \r\n\r\n anlagt mod ham af skadelidte. </P>  \r\n\r\n<P>Artikel 8 </P>  \r\n\r\n<P CLASS=PUNKT> <B>1.</B> Skadelidte kan ikke sagsøge forsikreren på grundlag  \r\n\r\n af sit direkte krav mod ham, når der er forløbet to år fra tidspunktet for  \r\n\r\n ulykkestilfældet. </P>  \r\n\r\n<P CLASS=PUNKT> <B>2.</B> Skriftligt påkrav suspenderer forældelsesfristen  \r\n\r\n over for forsikreren indtil det tidspunkt, da denne skriftligt erklærer, at  \r\n\r\n han har afbrudt forhandlingerne. Forældelsesfristen suspenderes ikke ved  \r\n\r\n senere påkrav. </P>  \r\n\r\n<P>Artikel 9 </P>  \r\n\r\n<P CLASS=PUNKT> <B>1.</B> Forsikreren kan ikke over for skadelidte påberåbe  \r\n\r\n sig de rettigheder, som tilkommer ham i henhold til aftalen eller  \r\n\r\n lovbestemmelser, der vedrører denne, til over for den sikrede at tilbageholde  \r\n\r\n eller nedsætte forsikringsydelsen. </P>  \r\n\r\n<P CLASS=PUNKT> <B>2.</B> Forsikringsaftalens ugyldighed eller ophør eller  \r\n\r\n suspension af aftalen eller af garantien i henhold dertil kan af forsikreren  \r\n\r\n kun gøres gældende over for skadelidte med hensyn til ulykkestilfælde, der  \r\n\r\n indtræffer mere end 16 dage efter, at forsikreren gav meddelelse om  \r\n\r\n ugyldigheden, ophøret eller suspensionen. I tilfælde af efterfølgende  \r\n\r\n forsikringer gælder denne bestemmelse kun den seneste forsikrer. </P>  \r\n\r\n<P CLASS=PUNKT> <B>3.</B> Bestemmelserne i de foregående stykker kommer dog  \r\n\r\n ikke til anvendelse i det omfang skaden effektivt er dækket af en anden  \r\n\r\n forsikring. </P>  \r\n\r\n<P CLASS=PUNKT> <B>4.</B> Bestemmelserne i stk. 1 og 2 i denne artikel skal  \r\n\r\n på ingen måde begrænse forsikrerens ret til at anlægge sag mod  \r\n\r\n forsikringstageren eller en anden sikret person end forsikringstageren. </P>  \r\n\r\n<P>Artikel 10 </P>  \r\n\r\n<P>Der kan ikke ved aftale mellem enkeltpersoner gøres afvigelse fra de  \r\n\r\n bestemmelser i denne lov, der tilsigter at beskytte skadelidte, medmindre  \r\n\r\n adgang hertil følger af de nævnte bestemmelser. </P>  \r\n\r\n<P> <I>Bilag II.</I>  </P>  \r\n\r\n<P> <B>Forbehold over for konventionen</B>  </P>  \r\n\r\n<P>Hver af de kontraherende parter kan erklære at ville: </P>  \r\n\r\n<P CLASS=PUNKT> <B>1.</B> undtage fra tvungen forsikring motorkøretøjer, der  \r\n\r\n ejes af offentlig- eller privatretlige juridiske personer, som er i stand til  \r\n\r\n at stille tilstrækkelig økonomisk garanti til at kunne være selvforsikrere,  \r\n\r\n</P>  \r\n\r\n<P CLASS=PUNKT> <B>2.</B> tillade sikkerhedsstillelse i stedet for forsikring  \r\n\r\n for så vidt angår nærmere angivne personer, dog forudsat at sådan sikkerhed  \r\n\r\n giver skadelidte en beskyttelse, som svarer til den, der ydes ved forsikring,  \r\n\r\n</P>  \r\n\r\n<P CLASS=PUNKT> <B>3.</B> undtage fra tvungen forsikring forsætlig skade  \r\n\r\n forvoldt af den sikrede, </P>  \r\n\r\n<P CLASS=PUNKT> <B>4.</B> undtage fra tvungen forsikring de tilfælde, som  \r\n\r\n nævnes i artikel 3, stk. 1, 2. pkt., i de bestemmelser, der er optaget som  \r\n\r\n bilag til konventionen, </P>  \r\n\r\n<P CLASS=PUNKT> <B>5.</B> undtage fra tvungen forsikring tilfælde, hvor  \r\n\r\n køretøjet føres uden tilladelse fra ejeren eller besidderen eller i strid med  \r\n\r\n deres anvisninger, dog forudsat at skadelidte i sådanne tilfælde har en  \r\n\r\n garanti for erstatning, i det mindste for personskade, </P>  \r\n\r\n<P CLASS=PUNKT> <B>6.</B> undtage fra tvungen forsikring godtgørelse for svie  \r\n\r\n og smerte, </P>  \r\n\r\n<P CLASS=PUNKT> <B>7.</B> udelukke dækning i henhold til forsikringen, når  \r\n\r\n sikrede er en jurisk person eller et handelsselskab, som ikke er en juridisk  \r\n\r\n person, til sikredes legale repræsentanter og disses ægtefæller og, under de  \r\n\r\n betingelser, som er angivet i artikel 4, stk. 1 (c), i de bestemmelser, der  \r\n\r\n er optaget som bilag til konventionen, til medlemmer af sådanne  \r\n\r\n repræsentanters familier, </P>  \r\n\r\n<P CLASS=PUNKT> <B>8.</B> udelukke fra dækning i henhold til forsikringen af  \r\n\r\n et motorkøretøj enhver, som med sit samtykke befordres i det pågældende  \r\n\r\n køretøj, skønt han ved eller burde vide, at køretøjet er frataget den  \r\n\r\n retmæssige besidder ved en ulovlig handling, eller at det bruges under  \r\n\r\n udførelsen af en forbrydelse, </P>  \r\n\r\n<P CLASS=PUNKT> <B>9.</B> undtage fra tvungen forsikring skade på passagerer  \r\n\r\n i det køretøj, der var årsag til skaden, hvis de blev befordret gratis eller  \r\n\r\n som en tjeneste, </P>  \r\n\r\n<P CLASS=PUNKT> <B>10.</B> undtage fra tvungen forsikring motorkøretøjer,  \r\n\r\n medens de føres på privat område, hvortil visse personer har adgangsret, samt  \r\n\r\n motorkøretøjer, når de andetsteds end på offentlig vej tager del i  \r\n\r\n motorvæddeløb eller -konkurrencer, hvad enten disse gælder hastighed,  \r\n\r\n pålidelighed eller dygtighed, </P>  \r\n\r\n<P CLASS=PUNKT> <B>11.</B> fravige udelukkende i forholdet mellem dens egne  \r\n\r\n statsborgere reglerne i artikel 5 i de bestemmelser, der er optaget som bilag  \r\n\r\n til konventionen, med hensyn til tingsskade, der andrager småbeløb, </P>  \r\n\r\n<P CLASS=PUNKT> <B>12.</B> overlade til sine domstole at bestemme, hvorvidt i  \r\n\r\n tilfælde af skade forvoldt på dens territorium artikel 6 i de bestemmelser,  \r\n\r\n der er optaget som bilag til konventionen, skal komme til anvendelse, således  \r\n\r\n at der om fornødent gives domstolene retningslinier for afgørelsen heraf,  \r\n\r\n</P>  \r\n\r\n<P CLASS=PUNKT> <B>13.</B> fravige reglerne i artikel 6, stk. 2, i de  \r\n\r\n bestemmelser, der er optaget som bilag til konventionen, for at tilvejebringe  \r\n\r\n en alternativ metode til fordeling af forsikringssummen, </P>  \r\n\r\n<P CLASS=PUNKT> <B>14.</B> fravige reglerne i artikel 8, stk. 2, i de  \r\n\r\n bestemmelser, der er optaget som bilag til konventionen, </P>  \r\n\r\n<P CLASS=PUNKT> <B>15.</B> fravige reglerne i artikel 9 i de bestemmelser,  \r\n\r\n der er optaget som bilag til konventionen, når skadelidte i de tilfælde, som  \r\n\r\n er nævnt i denne artikel, har garanti for at få erstatning for person- og  \r\n\r\n tingsskade; det erstatningsbeløb, som skadelidte kan have krav på, skal i  \r\n\r\n tilfælde af personskade dog være det samme, som hvis der havde foreligget en  \r\n\r\n forsikring; med hensyn til tingsskade kan erstatningsbeløbet fastsættes på  \r\n\r\n anden måde, </P>  \r\n\r\n<P CLASS=PUNKT> <B>16.</B> fravige reglerne i artikel 9, stk. 2, i de  \r\n\r\n bestemmelser, der er optaget som bilag til konventionen, med hensyn til  \r\n\r\n køretøjer, der normalt befinder sig uden for dens territorium. </P>  \r\n\r\n<P> <B>Undertegnelsesprotokol</B>  </P>  \r\n\r\n<P>Ved undertegnelsen af den europæiske konvention om tvungen forsikring mod  \r\n\r\n erstatningsansvar for motorkøretøjer er de undertegnede regeringer enige om,  \r\n\r\n at udtrykket &#187;motorkøretøjer&#171; som anvendt i artikel 1, stk. 1, i de  \r\n\r\n bestemmelser, der er optaget som bilag til konventionen, må forstås som  \r\n\r\n omfattende alle mekanisk fremdrevne køretøjer, der er beregnet til at køre på  \r\n\r\n jorden, selv om de er forbundet med elektriske ledninger - dog ikke  \r\n\r\n køretøjer, der kører på skinner - samt tillige cykler, der er udstyret md  \r\n\r\n hjælpemotor. </P>  \r\n\r\n<P>(Samme underskrifter som på konventionen) </P>  \r\n\r\n<P>Konventionen undertegnedes på Danmarks vegne den 24. juni 1969, og  \r\n\r\n Danmarks ratifikationsinstrument deponeredes hos Europarådets generalsekretær  \r\n\r\n samme dag. I forbindelse med ratifikationen blev der afgivet en erklæring om,  \r\n\r\n at Danmark i henhold til artikel 3 vil gøre brug af de i bilag II omhandlede  \r\n\r\n forbehold under pkt. 10 (1. del), 14 og 16, samt at konventionens  \r\n\r\n bestemmelser indtil videre ikke finder anvendelse på Grønland og Færøerne.  \r\n\r\n</P>  \r\n\r\n<P>Efter at det i konventionens artikel 15, stk. 2, foreskrevne vilkår var  \r\n\r\n blevet opfyldt, trådte konventionen i kraft den 22. september 1969 for  \r\n\r\n Danmark, Grækenland, Norge og Forbundsrepublikken Tyskland. </P>  \r\n\r\n<P>Sverige har den 26. juni 1969 ratificeret konventionen med forbehold som  \r\n\r\n nævnt i artikel 2 samt i bilag II under pkt. 8, 10, 14 og 16. Konventionen  \r\n\r\n trådte i kraft for Sverige den 24. september 1969. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 29. december  \r\n\r\n 1969. </I> </P>  \r\n\r\n<P CLASS=UNDERSKREVET-AF ALIGN=CENTER>Poul Hartling. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/1970"
        },
        {
            "displayName": "Accession",
            "displayValue": "L19690011464"
        },
        {
            "displayName": "Entydig dokumentidentifikation",
            "displayValue": "CM045655"
        },
        {
            "displayName": "Dato for førstegangsindlæggelse",
            "displayValue": "16/03/1998"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "114"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "29/12/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. ØP.III. j.nr. 94.B.11."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}