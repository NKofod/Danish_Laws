{
    "id": 106095,
    "title": "1985 BSF 135   FORSLAG TIL FOLKETINGSBESLUTNING OM EN AKTIV INDSATS MOD DIKTATURET I   TYRKIET ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 135",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 135 </P>  \r\n\r\n<P></P>  \r\n\r\n<P>Forslag til folketingsbeslutning om en aktiv indsats mod diktaturet i  \r\n\r\n Tyrkiet </P>  \r\n\r\n<P></P>  \r\n\r\n<P>Fremsat af Albrechtsen (VS) Anne Grete Holmsgård (VS) Elisabeth Bruun  \r\n\r\n Olesen (VS) Tinning (VS) </P>  \r\n\r\n<P></P>  \r\n\r\n<P>den 11. april 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen </P>  \r\n\r\n<P>- at genvurdere grundlaget for opgivelsen af sagen mod Tyrkiet ved </P>  \r\n\r\n<P>Den europæiske Menneskerettighedskommission og for den i den </P>  \r\n\r\n<P>forbindelse indgåede overenskomst med Tyrkiets regering, </P>  \r\n\r\n<P>- at gå imod enhver form for EF-støtte til Tyrkiet, herunder enhver </P>  \r\n\r\n<P>form for økonomisk aftale, </P>  \r\n\r\n<P>- samt i alle relevante internationale organisationer, herunder ikke </P>  \r\n\r\n<P>mindst i NATO, at arbejde for at isolere det tyrkiske diktatur og </P>  \r\n\r\n<P>modarbejde enhver form for politisk, økonomisk eller militær </P>  \r\n\r\n<P>støtte til den tyrkiske regering. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Da de fem klagestater, Danmark, Holland, Norge, Sverige og Frankrig, </P>  \r\n\r\n<P>i december 1985 trak deres klagesag mod den tyrkiske regering </P>  \r\n\r\n<P>tilbage ved Den europæiske Menneskerettighedskommission, var </P>  \r\n\r\n<P>formålet at sikre, at Tyrkiet gradvis skulle fortsætte afviklingen </P>  \r\n\r\n<P>af den særlovgivning, der indførtes ved militærets magtovertagelse </P>  \r\n\r\n<P>i 1980. </P>  \r\n\r\n<P>Med henblik herpå indgik de fem klagestater og den tyrkiske regering </P>  \r\n\r\n<P>den 7. december 1985 en aftale, hvori et af punkterne bl.a. er, at </P>  \r\n\r\n<P>Den europæiske Menneskerettighedskommission frem til 1987 skal </P>  \r\n\r\n<P>påse, at Tyrkiet overholder forbuddet imod tortur og anden </P>  \r\n\r\n<P>umenneskelig behandling. </P>  \r\n\r\n<P>Desværre viser udviklingen, at tilbagetrækningen af sagen og </P>  \r\n\r\n<P>indgåelsen af denne aftale på ingen måde har opmuntret det </P>  \r\n\r\n<P>tyrkiske diktatur - og ingen skal være i tvivl om, at militæret </P>  \r\n\r\n<P>fortsat har magten - til at indføre mere demokratiske og mere </P>  \r\n\r\n<P>humane retstilstande, nej tværtimod. Den tyrkiske regering har </P>  \r\n\r\n<P>fortolket disse skridt som udtryk for eftergivenhed fra </P>  \r\n\r\n<P>vesteuropæisk side, som en godkendelse af statens terror imod </P>  \r\n\r\n<P>befolkningen, i særlig grad den kurdiske befolkning, og som en </P>  \r\n\r\n<P>opmuntring til uhindret at fortsætte undertrykkelsen. </P>  \r\n\r\n<P>Alle uhildede undersøgelser vil vise, at der intet grundlag var for </P>  \r\n\r\n<P>at indgå en sådan aftale med den tyrkiske regering, og at aftalen </P>  \r\n\r\n<P>i dag misbruges udadtil og indadtil til at understøtte regimet, </P>  \r\n\r\n<P>der hermed har opnået et vigtigt vesteuropæisk skulderklap. </P>  \r\n\r\n<P>De fem regeringer har således ikke hjulpet befolkningen, men har </P>  \r\n\r\n<P>tværtimod begået en alvorlig brøler og gjort sig skyldig i en </P>  \r\n\r\n<P>alvorlig fejlbedømmelse af situationen. </P>  \r\n\r\n<P>Så vidt er det kommet - som medlem af folketinget Ivar Nørgaard (S) </P>  \r\n\r\n<P>har gjort opmærksom på - at Tyrkiets ministerpræsident, Turgut </P>  \r\n\r\n<P>Oezal, har hævdet, at der ikke længere er noget grundlag for </P>  \r\n\r\n<P>kritikken af Tyrkiet. Dette bruges aftalen til, samtidig med at </P>  \r\n\r\n<P>tortur og massefængslinger fortsætter. </P>  \r\n\r\n<P>Der findes fortsat titusinder af politiske fanger, især i Kurdistan, </P>  \r\n\r\n<P>hvoraf mange udsættes for tortur. </P>  \r\n\r\n<P>Der kan dokumenteres talrige krænkelser af menneskerettighederne, de </P>  \r\n\r\n<P>faglige og demokratiske rettigheder, deportationer osv., og det </P>  \r\n\r\n<P>værste er, at intet tyder på, at der i øjeblikket foregår en </P>  \r\n\r\n<P>bedring, snarere tværtimod. I Kurdistan nærmer tilstanden sig </P>  \r\n\r\n<P>snarere åbenlys krig mellem det tyrkiske militær og den kurdiske </P>  \r\n\r\n<P>befolkning, der aldrig har bedt om assistance fra dette militær. </P>  \r\n\r\n<P>Der eksisterer i dag et righoldigt dokumentationsmateriale om </P>  \r\n\r\n<P>forholdene i de tyrkiske fængsler, også efter aftalen mellem de </P>  \r\n\r\n<P>fem lande og den tyrkiske regering. </P>  \r\n\r\n<P>Dagspressen i Tyrkiet beretter således åbenlyst om de fortsatte </P>  \r\n\r\n<P>krænkelser af menneskerettighederne. Et bemærkelsesværdigt </P>  \r\n\r\n<P>eksempel er ugebladet Noktas beretning om torturbødlen Sedat </P>  \r\n\r\n<P>Caners virksomhed. Hans forbrydelser var så grove, at han blev </P>  \r\n\r\n<P>dømt for dem, men militæret har dog hindret, at hans straf </P>  \r\n\r\n<P>fuldbyrdes. Han udtaler til Nokta, at der altid har forekommet </P>  \r\n\r\n<P>tortur i Tyrkiet, men aldrig i et omfang som nu. </P>  \r\n\r\n<P>Sedat Caner udtaler bl.a.: &#187;Jo, de torturinstrumenter, som har været  \r\n\r\n</P>  \r\n\r\n<P>afbildet i Nokta, findes overalt i de tyrkiske fængsler. I </P>  \r\n\r\n<P>politihovedkvarteret i Ankara kan De finde dem på 6. sal. Men når </P>  \r\n\r\n<P>der nu bliver skrevet om det, så bliver de jo fjernet. De har også </P>  \r\n\r\n<P>opkøbt Nokta, fordi de ikke ønsker, at folk skal kunne se disse </P>  \r\n\r\n<P>torturinstrumenter afbildet&#171;. Caners tilståelser er blevet bragt i  \r\n\r\n</P>  \r\n\r\n<P>Nokta i februar 1986. Caner har forklaret, at han vil være i stand </P>  \r\n\r\n<P>til at udarbejde en liste på 40-45 personer, som er blevet </P>  \r\n\r\n<P>torteret. Han bebuder også at ville fremlægge en liste over </P>  \r\n\r\n<P>politifolk, der på trods af torturdomme fortsat forretter </P>  \r\n\r\n<P>tjeneste. </P>  \r\n\r\n<P>I bladene Cumhuriyet og Yeni Gundem kan man læse om forholdene; bl.a. </P>  \r\n\r\n<P>citerer Cumhuriyet den 17. december 1985 SHPs ordfører i </P>  \r\n\r\n<P>parlamentet (SHP = The Social Democratic Popular Party) for </P>  \r\n\r\n<P>følgende udtalelse: &#187;Sagerne mod dem, der dræber folk under </P>  \r\n\r\n<P>udøvelse af tortur, følges ikke op. Tværtimod undskyldes de </P>  \r\n\r\n<P>pågældende med, at de skal afstraffe dem, der er imod staten. </P>  \r\n\r\n<P>Undersøgelser vedrørende tortur forsinkes og negligeres&#171;. </P>  \r\n\r\n<P>SHPs anklager i parlamentet har ikke medført andet end </P>  \r\n\r\n<P>bortforklaringer fra regering og militær, og det kan vel forudses, </P>  \r\n\r\n<P>at hvis SHP bliver ved med at fremføre kritikken i dette såkaldte </P>  \r\n\r\n<P>parlament, så vil SHPs medlemmer før eller siden blive smidt ud. </P>  \r\n\r\n<P>Konklusionen må i dag være den, at indgåelsen af aftalen mellem de </P>  \r\n\r\n<P>fem lande var en fejltagelse. Dette er imidlertid en historisk </P>  \r\n\r\n<P>kendsgerning, som ikke lader sig ændre. Men derimod kan hele </P>  \r\n\r\n<P>grundlaget for den fortsatte opretholdelse af aftalen tages op til </P>  \r\n\r\n<P>revision. </P>  \r\n\r\n<P>Eftersom det er ganske klart, at der ikke har været det ringeste hold </P>  \r\n\r\n<P>i den tyrkiske regerings erklærede hensigter, må det være klart, </P>  \r\n\r\n<P>at aftalen kan ophæves. </P>  \r\n\r\n<P>Også på EF-plan har Danmark været involveret i en </P>  \r\n\r\n<P>eftergivenhedspolitik over for Tyrkiet. I hvert fald opstod der i </P>  \r\n\r\n<P>februar 1986 ønsker i EF om, at EF-landene nu skulle til at </P>  \r\n\r\n<P>diskutere handelsaftaler med Tyrkiet. Dette kan komme til at dreje </P>  \r\n\r\n<P>sig om finansaftaler eller ligefrem om genoptagelse af sagen om </P>  \r\n\r\n<P>Tyrkiets ansøgning om en associeringsordning med EF (en sag, der </P>  \r\n\r\n<P>blev frosset ned efter militærkuppet). </P>  \r\n\r\n<P>Det er ganske indlysende, at der intet grundlag er til stede for en </P>  \r\n\r\n<P>sådan optøning af forholdet mellem EF og Tyrkiet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00135"
        },
        {
            "displayName": "Entydig dokumentidentifikation",
            "displayValue": "CL005734"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "135"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}