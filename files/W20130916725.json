{
    "id": 145274,
    "title": "Påbud om at sikre, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen",
    "documentTypeId": "240",
    "isSagsforlobPeriodValid": true,
    "shortName": "KEN nr 9167 af 29/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om at sikre, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen</p>\r\n<div class=\"Resume\">\r\n   <p class=\"TekstGenerel\">Arbejdstilsynet konstaterede ved et tilsynsbesøg hos en svømmeklub, at der ikke var udarbejdet en skriftlig arbejdspladsvurdering af sikkerheds- og sundhedsforholdene på arbejdspladsen.</p>\r\n   <p class=\"TekstGenerel\">Arbejdstilsynet afgav påbud om, at der skulle udarbejdes en skriftlig arbejdspladsvurdering, og angav i begrundelsen, at alle virksomheder med ansatte skal udarbejde en skriftlig arbejdspladsvurdering.</p>\r\n   <p class=\"TekstGenerel\">Svømmeklubben klagede over påbuddet og angav i klagen, at svømmeklubben ikke er en arbejdsplads med ansatte.</p>\r\n   <p class=\"TekstGenerel\">Et enigt Arbejdsmiljøklagenævn fastholdt Arbejdstilsynets påbud og lagde vægt på, at svømmeklubben opfylder kriterierne for at være arbejdsgiver for svømmeklubbens instruktører, hjælpeinstruktører og livreddere, og at svømmeklubben dermed er omfattet af arbejdsmiljølovens regler om, at arbejdsgiver skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen.</p>\r\n   <p class=\"TekstGenerel\">Nævnet lagde i den forbindelse vægt på, at svømmeklubbens instruktører er timelønnede og aflønnet per undervisningstime, står til rådighed og udfører arbejde for klubben og har et ansvar for driften.</p>\r\n   <p class=\"TekstGenerel\">Nævnet lagde desuden vægt på, at instruktørerne må anses for at være underlagt klubbens instruktionsbeføjelse og kontrol med arbejdets udførelse, ligesom klubben stiller arbejdsrum til rådighed og bærer risikoen for arbejdsresultatet.</p>\r\n</div>\r\n<p>[Adressat udeladt]</p>\r\n<p>Arbejdsmiljøklagenævnet har på møde den 27. november 2012 behandlet [navn udeladt]s klage på vegne af [navn udeladt]over Arbejdstilsynets afgørelse af 6. september 2012, hvor der er afgivet påbud om at udarbejde en arbejdspladsvurdering.</p>\r\n<p>Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p>Arbejdsmiljøklagenævnet fastholder Arbejdstilsynets afgørelse, således at [navn udeladt] skal sikre, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen.</p>\r\n<p>Nævnets afgørelse skal efterkommes senest den 15. februar 2013.</p>\r\n<p>Tilbagemelding skal ske til Arbejdstilsynet senest den 22. februar 2013.</p>\r\n<p class=\"Overskriftsnummer2\">B E G R U N D E L S E</p>\r\n<p>Nævnet lægger vægt på, at Arbejdstilsynet ved tilsynsbesøg den 19. april 2012 kunne konstatere, at der ikke var udarbejdet en arbejdspladsvurdering for de medarbejdere, der er tilknyttet svømmeklubben, som hjælpeinstruktør, instruktør eller livredder.</p>\r\n<p>Nævnet lægger herved vægt på, at [navn udeladt] opfylder kriterierne for at være arbejdsgiver for svømmeklubbens instruktører, hjælpeinstruktører og livreddere, og at svømmeklubben dermed er omfattet af arbejdsmiljølovens regler om, at arbejdsgiver skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen.</p>\r\n<p>Nævnet lægger i den forbindelse vægt på, at svømmeklubbens instruktører er timelønnede og aflønnet per undervisningstime, står til rådighed og udfører arbejde for klubben og har et ansvar for driften.</p>\r\n<p>Nævnet lægger desuden vægt på, at instruktørerne må anses for at være underlagt klubbens instruktionsbeføjelse og kontrol med arbejdets udførelse, ligesom klubben stiller arbejdsrum til rådighed og bærer risikoen for arbejdsresultatet.</p>\r\n<p>Det fremgår af arbejdsmiljølovens regler og af reglerne om arbejdets udførelse, at arbejdsgiveren skal sørge for, at der på en arbejdsplads med ansatte udarbejdes en skriftlig arbejdspladsvurdering af sikkerheds- og sundhedsforholdene.</p>\r\n<p>Det fremgår desuden af reglerne, at krav om udarbejdelse af en skriftlig arbejdspladsvurdering gælder ethvert arbejde for en arbejdsgiver.</p>\r\n<p>[navn udeladt] har blandt andet oplyst, at der ikke udarbejdes ansættelseskontrakter til instruktørerne, hvorved der ikke er tale om et ansættelsesforhold.</p>\r\n<p>Hertil skal nævnet bemærke, at udarbejdelse af ansættelseskontrakter ikke alene har betydning for vurderingen af, hvorvidt der er tale om et ansættelsesforhold.</p>\r\n<p>Nævnet skal i den forbindelse bemærke, at det beror på en konkret vurdering af, om personerne er underlagt instruktionsbeføjelse og kontrol, har pligt til at stille deres personlige arbejdskraft til rådighed, om arbejdsgiveren stiller arbejdsrum, maskiner, redskaber eller andre nødvendige hjælpemidler til rådighed, og om arbejdsgiveren bærer risikoen for arbejdsresultatet.</p>\r\n<p>[navn udeladt] har på vegne af [navn udeladt] klaget over Arbejdstilsynets afgørelse, og har i klagen blandt andet anført, at instruktørernes indsats beror på frivillighed, og at der ikke er tale om sådanne instruktionsbeføjelser fra svømmeklubben over for den enkelte frivillige, at det kan sidestilles med arbejde for en arbejdsgiver.</p>\r\n<p>[navn udeladt] har desuden oplyst, at instruktørerne i gennemsnit kun arbejder 1½ time pr. uge, hvorved omfanget af indsatsen er af et mindre omfang, end hvad der karakteriserer egentligt arbejde.</p>\r\n<p>Nævnet skal hertil bemærke, at der må foreligge en instruktionsbeføjelse overfor instruktørerne, når det er svømmeklubben, der fastsætter mål for de enkelte hold, og at det er uden betydning, at svømmeklubbens instruktører i gennemsnit kun arbejder 1½ time pr. uge, idet det ikke er afgørende for vurderingen af, om der er tale om arbejde for en arbejdsgiver, hvor ofte eller hvor lidt en medarbejder arbejder.</p>\r\n<p>[navn udeladt] oplyser endvidere, at det ikke er korrekt angivet af Arbejdstilsynet, at instruktørerne er bundet for en sæson ad gangen. Hertil oplyser [navn udeladt], at hvis en frivillig ikke længere kan afse tid eller mister lysten, stopper vedkommende med at være frivillig i klubben.</p>\r\n<p>Nævnet skal hertil bemærke, at idet instruktørerne melder sig for en sæson ad gangen, foreligger der en forpligtelse til at møde op og være til rådighed.</p>\r\n<p>[navn udeladt] anfører endvidere, at honoreringen må anses for at være beskeden, hvorved der må være tale om fritidsaktivitet og ikke arbejde.</p>\r\n<p>Hertil skal nævnet bemærke, at der i særlige tvivltilfælde kan lægges vægt på, om personen modtager vederlag for det udførte arbejde, men vederlagets størrelse har ikke afgørende betydning for vurderingen af, om der udføres arbejde for en arbejdsgiver.</p>\r\n<p>[navn udeladt] anfører desuden, at Arbejdstilsynets henvisning til [navn udeladt]s indtægtsgivende aktiviteter ikke kan anses for et relevant hensyn.</p>\r\n<p>Hertil skal nævnet bemærke, at svømmeklubben som udbyder af undervisningen bærer risikoen for, at undervisningen gennemføres som udbudt, og at klubbens indtægtsgivende aktiviteter er baseret på instruktørernes fremmøde, hvorved instruktørernes arbejde ikke kan sidestilles med hobby eller fritidsaktivitet.</p>\r\n<p>Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p>Ved afgørelsen er anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om arbejdsmiljølovens formål og område:</p>\r\n   <p class=\"Liste2\">\r\n      <span class=\"Liste2Nr\">•</span> § 2, stk. 1 og stk. 2, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om arbejdspladsvurdering:</p>\r\n   <p class=\"Liste2\">\r\n      <span class=\"Liste2Nr\">•</span> § 15 a, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n   <p class=\"Liste2\">\r\n      <span class=\"Liste2Nr\">•</span> § 1, stk. 1 og § 6 a, stk. 1, i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret at give påbud:</p>\r\n   <p class=\"Liste2\">\r\n      <span class=\"Liste2Nr\">•</span> § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p>Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftsnummer2\" style=\"text-align: left;\">Kopi til:</p>\r\n<p class=\"Overskriftsnummer2\" style=\"text-align: left;\">[navn udeladt]</p>\r\n<p class=\"Overskriftsnummer2\" style=\"text-align: left;\">[navn udeladt]</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Overskriftstekst1\">Kapitel 1</p>\r\n<p class=\"Overskriftstekst1\">Formål og område</p>\r\n<p class=\"Overskriftstekst1\" style=\"text-align: left;\">…</p>\r\n<p class=\"NormalInd\">\r\n   <span class=\"Bold\">§ 2.</span> Loven omfatter arbejde for en arbejdsgiver.</p>\r\n<p class=\"NormalInd\">\r\n   <span class=\"Italic\">Stk. 2.</span> Undtaget er</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> arbejde i arbejdsgiverens private husholdning, jf. dog § 59,</p>\r\n   <p class=\"Liste1\">\r\n      <span class=\"Liste1Nr\">2.</span> arbejde, der udelukkende udføres af de medlemmer af arbejdsgiverens familie, som hører til hans husstand, jf. dog § 59,</p>\r\n   <p class=\"Liste1\">\r\n      <span class=\"Liste1Nr\">3.</span> arbejde, der udføres af militære, og som kan henregnes til egentlig militærtjeneste.</p>\r\n</p>\r\n<p>…</p>\r\n<p class=\"Overskriftstekst1\">Kapitel 4</p>\r\n<p class=\"Overskriftstekst1\">Almindelige pligter</p>\r\n<p class=\"Overskriftstekst1\">Arbejdsgiveren</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 15 a.</span> Arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen under hensyntagen til arbejdets art, de arbejdsmetoder og arbejdsprocesser, der anvendes, samt virksomhedens størrelse og organisering. Arbejdspladsvurderingen skal forefindes i virksomheden og være tilgængelig for virksomhedens ledelse, de ansatte og Arbejdstilsynet, som fører tilsyn med arbejdspladsvurderingen. En arbejdspladsvurdering skal revideres, når der sker ændringer i arbejdet, arbejdsmetoder og arbejdsprocesser m.v. og disse ændringer har betydning for sikkerhed og sundhed under arbejdet, dog senest hvert tredje år.</p>\r\n<p class=\"NormalInd\">\r\n   <span class=\"Italic\">Stk. 2.</span> …</p>\r\n<p class=\"Overskriftstekst1\">Kapitel 13</p>\r\n<p class=\"Overskriftstekst1\">Arbejdstilsynet</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">\r\n   <span class=\"Italic\">Stk. 2.</span> …</p>\r\n<p class=\"Overskriftstekst1\" style=\"text-align: left;\">Arbejdstilsynets bekendtgørelse nr. 559 af 17. juni 2004 om arbejdets udførelse</p>\r\n<p class=\"Overskriftstekst1\">Kapitel 1</p>\r\n<p class=\"Overskriftstekst1\">Område</p>\r\n<p class=\"NormalInd\">\r\n   <span class=\"Bold\">§ 1.</span> Bekendtgørelsen gælder for ethvert arbejde, der udføres for en arbejdsgiver.</p>\r\n<p class=\"NormalInd\">\r\n   <span class=\"Italic\">Stk. 2.</span> …</p>\r\n<p class=\"Overskriftstekst1\">Kapitel 2 a</p>\r\n<p class=\"Overskriftstekst1\">Arbejdspladsvurdering</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 6 a.</span> Arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen navnlig med henblik på at sikre en skriftlig behandlingsmåde i forbindelse med den nærmere planlægning, tilrettelæggelse og gennemførelse af arbejdspladsvurderingen, og at sikre, at resultatet heraf gøres synlig, jf. § 6 b, stk. 5. Udarbejdelse af arbejdspladsvurderingen kan ske i elektronisk form.</p>\r\n<p class=\"NormalInd\">\r\n   <span class=\"Italic\">Stk. 2.</span> …</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/04/2013"
        },
        {
            "displayName": "Accession",
            "displayValue": "W20130916725"
        },
        {
            "displayName": "Entydig dokumentidentifikation",
            "displayValue": "BE005382"
        },
        {
            "displayName": "Dato for indlæggelse",
            "displayValue": "17/04/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9167"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "29/11/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000493-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}