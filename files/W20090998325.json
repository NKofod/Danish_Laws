{
    "id": 129284,
    "title": "Forældelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9983 af 26/06/2009",
    "documentHtml": "<div class=\"bjelke\">Den fulde tekst</div><p class=\"Titel2\">Forældelse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Den 28. februar 2009 anmodede medlemmet om udbetaling af dagpenge for en periode i 2003.</div>\r\n        </p>\r\n        <p class=\"Tekst2\">\r\n          <div>Medlemmet blev arbejdsløs i 2003 og udfyldte i denne forbindelse en ledighedserklæring.</div>\r\n        </p>\r\n        <p class=\"Tekst2\">\r\n          <div>A-kassen havde postregistreret ledighedserklæringen den 2. maj 2003. Den 8. maj 2003 skrev a-kassen til ham, da den manglede oplysninger om ”erklæring om oplysninger i cv-banken”. A-kassen modtog ikke noget retur fra medlemmet.</div>\r\n        </p>\r\n        <p class=\"Tekst2\">\r\n          <div>Der var ikke registreret modtagelse af dagpengekort i 2003.</div>\r\n        </p>\r\n        <p class=\"Tekst2\">\r\n          <div>Medlemmet har anført, at han ikke har modtaget ovennævnte brev, samt at han flere gange havde henvendt sig telefonisk til a-kassen for at høre til sagen.</div>\r\n        </p>\r\n        <p class=\"Tekst2\">\r\n          <div>A-kassen har ikke længere ledighedspapirerne, idet disse er makuleret. A-kassen havde ikke noteret, at medlemmet i den mellemliggende periode skulle have rettet henvendelse til a-kassen.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmets eventuelle krav på dagpenge i 2003 er forældet efter de almindelige regler om forældelse, da der er tale om en ydelse, der forfalder med bestemte mellemrum, og som ikke er afdrag på skyldig kapital. Retten til dagpenge for denne periode er således bortfaldet.</div>\r\n        </p>\r\n        <p class=\"Tekst2\">\r\n          <div>Ankenævnet havde herved lagt vægt på, at der efter 1908-loven gjaldt en forældelsesfrist på 5 år. Denne frist løb fra det tidspunkt, hvor dagpengene kunne kræves betalt (forfaldstidspunktet).</div>\r\n        </p>\r\n        <p class=\"Tekst2\">\r\n          <div>A-kassen modtog anmodningen om udbetaling af dagpenge for en periode i 2003 den 28. februar 2009. Det følger af den tidligere gældende forældelseslov, at fordringen fortabes, medmindre skyldneren har erkendt gælden eller ved udtagning af stævning til retten eller andre retslige skridt.</div>\r\n        </p>\r\n        <p class=\"Tekst2\">\r\n          <div>Ankenævnet fandt herefter, at kravet var forældet efter den tidligere forældelseslov.</div>\r\n        </p>\r\n        <p class=\"Tekst2\">\r\n          <div>Efter den nye forældelseslov fra 6. juni 2007 gælder en forældelsesfrist på 3 år. Denne frist løber ligeledes fra det tidspunkt, hvor dagpengene kunne kræves betalt (forfaldstidspunktet).</div>\r\n        </p>\r\n        <p class=\"Tekst2\">\r\n          <div>Da den 5-årige forældelsesfrist for dagpengeydelserne ikke udløb før i den første halvdel af 2008 er kravet omfattet af overgangsbestemmelsen i den nye forældelseslov.</div>\r\n        </p>\r\n        <p class=\"Tekst2\">\r\n          <div>Ifølge overgangsbestemmelsen i den nye forældelseslov finder loven anvendelse også på tidligere stiftede fordringer, som ikke inden ikrafttrædelsesdagen den 1. januar 2008 er forældet efter de hidtil gældende regler. Forældelse indtræder dog tidligst den 1. januar 2011, medmindre fordringen inden dette tidspunkt ville være forældet såvel efter denne lovs bestemmelser som efter de hidtil gældende bestemmelser.</div>\r\n        </p>\r\n        <p class=\"Tekst2\">\r\n          <div>Efter denne lov kan forældelsen ligeledes kun afbrydes, når skyldneren udtrykkeligt eller ved sin handlemåde erkender sin forpligtelse eller hvis der foretages retslige skridt mod skyldneren med henblik på at erhverve dom, betalingspåkrav påtegnet af fogedretten, voldgiftskendelse eller anden bindende afgørelse, der fastslår fordringens eksistens og størrelse, og forfølger disse skridt inden for rimelig tid.</div>\r\n        </p>\r\n        <p class=\"Tekst2\">\r\n          <div>Da medlemmet i februar 2009 anmodede om genoptagelse var hans eventuelle krav på dagpengeydelser i 2003 forældet både efter den 5–årige forældelse i den tidligere gældende forældelseslov og efter den 3-årige forældelse i den nye forældelseslov.</div>\r\n        </p>\r\n      </div>\r\n      <p class=\"TekstV\">Deres eventuelle krav på dagpenge i 2003 er forældet.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 13. marts 2009 men med en ændret begrundelse.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De i første halvdel af 2003 blev ledig og at De i denne forbindelse udfyldte en ledighedserklæring,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen ikke har modtaget dagpengekort fra Dem i 2003,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen har oplyst, at a-kassen i brev af 8. maj 2003 anmodede Dem om at få tilsendt en erklæring om oplysninger i cv-banken. Den havde a-kassen ikke modtaget retur,</p>\r\n        <p class=\"Liste1\"><span class=\"Liste1Nr\" id=\"\">–</span> De har oplyst, at De ikke har modtaget et sådant brev fra a-kassen,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen har oplyst, at a-kassen havde postregistreret Deres ledighedserklæring den 2. maj 2003,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen ikke længere har ledighedspapirer fra 2003, da de er makuleret, og</p>\r\n        <p class=\"Liste1\"><span class=\"Liste1Nr\" id=\"\">–</span> De den 28. februar 2009 anmodede om udbetaling af dagpenge vedrørende Deres ledighedsperiode i 2003.</p>\r\n      </p>\r\n      <p class=\"TekstV\">Direktoratet traf den 13. marts 2009 afgørelse om, at De ikke har ret til dagpenge for en periode, der ligger ca. 6 år tilbage.</p>\r\n      <p class=\"TekstV\">Direktoratet begrundede afgørelsen med, at De ikke havde indleveret dagpengekort senest 3 måneder efter periodens udløb, jf. § 9 i standardvedtægt for anerkendte a-kasser.</p>\r\n      <p class=\"TekstV\">Ankenævnet finder, at Deres eventuelle krav på dagpenge i 2003 er forældet efter de almindelige regler om forældelse, da der er tale om en ydelse, der forfalder med bestemte mellemrum, og som ikke er afdrag på skyldig kapital. Retten til dagpenge for denne periode er således bortfaldet.</p>\r\n      <p class=\"TekstV\">Ankenævnet har herved lagt vægt på, at der efter 1908-loven gjaldt en forældelsesfrist på 5 år. Denne frist løb fra det tidspunkt, hvor dagpengene kunne kræves betalt (forfaldstidspunktet).</p>\r\n      <p class=\"TekstV\">Arbejdsløshedskassen modtog Deres anmodning om udbetaling af dagpenge for en periode i 2003 den 28. februar 2009. Det følger af den tidligere gældende forældelseslov, at fordringen fortabes, medmindre skyldneren har erkendt gælden eller ved udtagning af stævning til retten eller andre retslige skridt.</p>\r\n      <p class=\"TekstV\">Ankenævnet finder herefter, at Deres krav er forældet efter den tidligere forældelseslov.</p>\r\n      <p class=\"TekstV\">Efter den nye forældelseslov fra 6. juni 2007 gælder en forældelsesfrist på 3 år. Denne frist løber ligeledes fra det tidspunkt, hvor dagpengene kunne kræves betalt (forfaldstidspunktet).</p>\r\n      <p class=\"TekstV\">Da den 5-årige forældelsesfrist for Deres dagpengeydelser ikke udløb før i den første halvdel af 2008 er Deres krav omfattet af overgangsbestemmelsen i den nye forældelseslov.</p>\r\n      <p class=\"TekstV\">Ifølge overgangsbestemmelsen i den nye forældelseslov finder loven anvendelse også på tidligere stiftede fordringer, som ikke inden ikrafttrædelsesdagen den 1. januar 2008 er forældet efter de hidtil gældende regler. Forældelse indtræder dog tidligst den 1. januar 2011, medmindre fordringen inden dette tidspunkt ville være forældet såvel efter denne lovs bestemmelser som efter de hidtil gældende bestemmelser.</p>\r\n      <p class=\"TekstV\">Efter denne lov kan forældelsen ligeledes kun afbrydes, når skyldneren udtrykkeligt eller ved sin handlemåde erkender sin forpligtelse eller hvis der foretages retslige skridt mod skyldneren med henblik på at erhverve dom, betalingspåkrav påtegnet af fogedretten, voldgiftskendelse eller anden bindende afgørelse, der fastslår fordringens eksistens og størrelse, og forfølger disse skridt inden for rimelig tid.</p>\r\n      <p class=\"TekstV\">Da De i februar 2009 anmodede om genoptagelse var Deres eventuelle krav på dagpengeydelser i 2003 forældet både efter den 5–årige forældelse i den tidligere gældende forældelseslov og efter den 3-årige forældelse i den nye forældelseslov.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> §§ 1, 2 og 3 i lov om Forældelse af visse fordringer (1908-loven), og</p>\r\n        <p class=\"Liste1\"><span class=\"Liste1Nr\" id=\"\">–</span> §§ 2, 3, 15, 16, 23, 29 og 30 i lov om forældelse af fordringer (forældelsesloven) jf. lovbekendtgørelse nr. 522 af 6. juni 2007.</p>\r\n      </p>\r\n      <p class=\"TekstV\" style=\"text-align: Center;\">B E M Æ R K N I N G E R T I L D E R E S K L A G E</p>\r\n      <p class=\"TekstV\">De har i Deres klage anført, at De aldrig har modtaget det brev, som a-kassen oplyser at have sendt til Dem i 2003, men dette beviser, at De havde sendt ledighedspapirerne.</p>\r\n      <p class=\"TekstV\">Hertil skal ankenævnet bemærke, at dette ikke kan begrunde en ændret vurdering af sagen allerede fordi ankenævnet finder, at Deres eventuelle krav på dagpenge i 2003 er forældet efter de almindelige forældelsesregler.</p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\">XXX</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om Forældelse af visse Fordringer. (1908-loven)</span></p>\r\n      <p class=\"TekstV\"><span class=\"Bold\">§ 1</span></p>\r\n      <p class=\"TekstV\">For følgende Fordringer gælder en Forældelsesfrist af 5 Aar:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Fordring, som støttes på Overenskomst om a. Salg eller anden Overdragelse af Varer eller andet Løsøre, der ikke er afhændet som Tilbehør til fast Ejendom, b. Brug af fast Ejendom eller Løsøre, c. Ydelse af Ophold, Fortæring eller Forplejning, d. Befordring af Personer eller Gods, e. Udførelse af Arbejde eller Ydelse af personlig Virksomhed af hvilken som helst Art;</p>\r\n        <p class=\"Liste1\"><span class=\"Liste1Nr\" id=\"\">2)</span> Fordring på Restance af stadigt tilbagevendende Afgift, som hviler på fast Ejendom uden særlig vedtagelse gaar over fra Ejer til Ejer, paa forfalden Rente, paa Restance af Livrente, Overlevelsesrente, Pension, Aftægtsydelse, Underholdsbidrag eller anden lignende Ydelse, der forfalder med bestemte Mellemrum og ikke er at betragte som Afdrag paa en skyldig Kapital;</p>\r\n        <p class=\"Liste1\"><span class=\"Liste1Nr\" id=\"\">3)</span> Fordring ifølge Forløfte, indgaaet for noget i denne Paragraf omhandlet Krav;</p>\r\n        <p class=\"Liste1\"><span class=\"Liste1Nr\" id=\"\">4)</span> Statens eller Kommunens Krav paa Skatter eller Afgifter af offentligretlig Natur;</p>\r\n        <p class=\"Liste1\"><span class=\"Liste1Nr\" id=\"\">5)</span> Fordring paa Erstatning for Skade, tilføjet udenfor Kontraktforhold, medmindre Skaden er bevirket ved en Forbrydelse, for hvilken der under offentlig Straffesag paalægges Straf; og</p>\r\n      </p>\r\n      <p class=\"TekstV\"><span class=\"Bold\">§ 2</span></p>\r\n      <p class=\"TekstV\">Den i § 1 fastsatte kortere Forældelsesfrist regnes fra den Tid, da Fordringen af Fordringshaveren kan kræves betalt. Fordringen fortabes, medmindre Fordringshaveren inden Fristens Udløb enten erhverver Skyldnerens Erkendelse af Gælden eller foretager retslige Skridt mod ham og uden ufornødens Ophold forfølger disse til Erhvervelse af Forlig, Dom eller anden Retsafgørelse.</p>\r\n      <p class=\"TekstV\"><span class=\"Bold\">§ 3</span></p>\r\n      <p class=\"TekstV\">Naar den Fordringshaver, for Hvem noget af de i § 1 ommeldte Krav er stiftet, paa Grund af utilregnelig Uvidenhed om sit Krav eller om Skyldnerens Opholdssted har været ude af Stand til at gøre sin Ret gældende, regnes den i § 1 omhandlede kortere Forældelsesfrist først fra den Tid, da Fordringshaveren var eller ved sædvanlig Agtpaagivenhed vilde have været i Stand til at Kræve sit krav betalt.</p>\r\n      <p class=\"TekstV\"><span class=\"Bold\">Lov om forældelse af fordringer (forældelsesloven), jf. lovbekendtgørelse nr. 522 af 6. juni 2007</span></p>\r\n      <p class=\"TekstV\"><span class=\"Bold\">§ 1.</span> Fordringer på penge eller andre ydelser forældes efter reglerne i denne lov, medmindre andet følger af særlige bestemmelser om forældelse i anden lov.</p>\r\n      <p class=\"TekstV\" style=\"text-align: Center;\"><span class=\"Italic\">Forældelsesfristernes begyndelsestidspunkt</span></p>\r\n      <p class=\"TekstV\"><span class=\"Bold\">§ 2.</span> Forældelsesfristerne regnes fra det tidligste tidspunkt, til hvilket fordringshaveren kunne kræve at få fordringen opfyldt, medmindre andet følger af andre bestemmelser.</p>\r\n      <p class=\"TekstV\"><span class=\"Italic\">Stk. 2.</span> Er der indrømmet skyldneren løbedage eller i øvrigt en frist, inden for hvilken betaling anses for rettidig, regnes forældelsesfristen først fra betalingsfristens udløb.</p>\r\n      <p class=\"TekstV\"><span class=\"Italic\">Stk. 3.</span> For fordringer, som opstår ved misligholdelse af kontrakt, regnes forældelsesfristen fra tidspunktet for misligholdelsen.</p>\r\n      <p class=\"TekstV\"><span class=\"Italic\">Stk. 4.</span> For fordringer på erstatning eller godtgørelse for skade forvoldt uden for kontraktforhold regnes forældelsesfristen fra tidspunktet for skadens indtræden.</p>\r\n      <p class=\"TekstV\"><span class=\"Italic\">Stk. 5.</span> Selv om fordringshaveren på grund af skyldnerens misligholdelse eller i medfør af en særlig opsigelsesadgang kunne kræve opfyldelse før et aftalt forfaldstidspunkt, regnes forældelsesfristen fra det aftalte forfaldstidspunkt, hvis fordringshaveren ikke udnytter denne mulighed. Udnytter fordringshaveren muligheden, regnes forældelsesfristen fra det tidspunkt, til hvilket opfyldelse herefter kan kræves.</p>\r\n      <p class=\"TekstV\" style=\"text-align: Center;\"><span class=\"Italic\">De almindelige forældelsesfrister</span></p>\r\n      <p class=\"TekstV\"><span class=\"Bold\">§ 3.</span> Forældelsesfristen er 3 år, medmindre andet følger af andre bestemmelser.</p>\r\n      <p class=\"TekstV\"><span class=\"Italic\">Stk. 2.</span> Var fordringshaveren ubekendt med fordringen eller skyldneren, regnes forældelsesfristen i stk. 1 først fra den dag, da fordringshaveren fik eller burde have fået kendskab hertil.</p>\r\n      <p class=\"TekstV\"><span class=\"Italic\">Stk. 3.</span> Forældelse indtræder senest</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> 30 år efter den skadevoldende handlings ophør for fordringer på erstatning eller godtgørelse i anledning af personskade og for fordringer på erstatning for skade forvoldt ved forurening af luft, vand, jord eller undergrund eller ved forstyrrelser ved støj, rystelser el.lign.,</p>\r\n        <p class=\"Liste1\"><span class=\"Liste1Nr\" id=\"\">2)</span> 10 år efter den skadevoldende handlings ophør for fordringer på erstatning for skade forvoldt uden for kontraktforhold, som ikke er omfattet af nr. 1, og</p>\r\n        <p class=\"Liste1\"><span class=\"Liste1Nr\" id=\"\">3)</span> 10 år efter begyndelsestidspunktet i henhold til § 2 for andre fordringer.</p>\r\n      </p>\r\n      <p class=\"TekstV\" style=\"text-align: Center;\"><span class=\"Italic\">Afbrydelse af forældelse</span></p>\r\n      <p class=\"TekstV\"><span class=\"Bold\">§ 15.</span> Forældelsen afbrydes, når skyldneren over for fordringshaveren udtrykkeligt eller ved sin handlemåde erkender sin forpligtelse.</p>\r\n      <p class=\"TekstV\"><span class=\"Bold\">§ 16.</span> Forældelsen afbrydes, når fordringshaveren foretager retslige skridt mod skyldneren med henblik på at erhverve dom, betalingspåkrav påtegnet af fogedretten, voldgiftskendelse eller anden bindende afgørelse, der fastslår fordringens eksistens og størrelse, og forfølger disse skridt inden for rimelig tid.</p>\r\n      <p class=\"TekstV\"><span class=\"Italic\">Stk. 2.</span> Gøres fordringen gældende ved domstol, sker afbrydelsen</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> ved indlevering af stævning eller betalingspåkrav til retten,</p>\r\n        <p class=\"Liste1\"><span class=\"Liste1Nr\" id=\"\">2)</span> når påstand om fordringen nedlægges under retssagen, herunder som modkrav,</p>\r\n        <p class=\"Liste1\"><span class=\"Liste1Nr\" id=\"\">3)</span> når fordringen under retssagen bliver gjort gældende til modregning, dog kun i det omfang fordringen dækkes af hovedfordringen, eller</p>\r\n        <p class=\"Liste1\"><span class=\"Liste1Nr\" id=\"\">4)</span> ved skyldnerens indlevering af stævning til retten med påstand om, at fordringen ikke består.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Er det aftalt, at tvist om en fordring skal afgøres ved voldgift, eller er anden særlig afgørelsesmåde hjemlet, sker afbrydelsen, når fordringshaveren iværksætter, hvad der fra dennes side skal gøres for at sætte sagen i gang. Stk. 2, nr. 2-4, gælder tilsvarende.</p>\r\n      <p class=\"TekstV\"><span class=\"Bold\">§ 17.</span> Forældelsen afbrydes</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> ved indgivelse af en på fordringen støttet konkursbegæring,</p>\r\n        <p class=\"Liste1\"><span class=\"Liste1Nr\" id=\"\">2)</span> ved anmeldelse af fordringen i et konkursbo,</p>\r\n        <p class=\"Liste1\"><span class=\"Liste1Nr\" id=\"\">3)</span> ved anmeldelse af fordringen i forbindelse med åbning af tvangsakkordforhandling eller indledning af gældssaneringssag,</p>\r\n        <p class=\"Liste1\"><span class=\"Liste1Nr\" id=\"\">4)</span> ved anmeldelse af fordringen i et dødsbo efter dettes udstedelse af proklama og</p>\r\n        <p class=\"Liste1\"><span class=\"Liste1Nr\" id=\"\">5)</span> ved anmeldelse af fordringen, efter at skyldneren har udstedt proklama.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Afbrydelse efter stk. 1, nr. 1 og 2, har også virkning i forhold til skyldneren personligt, og afbrydelse efter stk. 1, nr. 4, har også virkning i forhold til skyldnerens arvinger.</p>\r\n      <p class=\"TekstV\"><span class=\"Italic\">Stk. 3.</span> Er der i de tilfælde, der er nævnt i stk. 1, nr. 2-5, inden forældelsesfristens udløb udstedt proklama eller åbnet forhandling om tvangsakkord, indtræder forældelse ikke før udløbet af anmeldelsesfristen, henholdsvis afholdelse af det i konkurslovens § 169 omhandlede møde.</p>\r\n      <p class=\"TekstV\"><span class=\"Bold\">§ 18.</span> Forældelsen afbrydes ved indgivelse af anmodning om udlæg, hvis fordringshaveren søger forretningen fremmet inden for rimelig tid.</p>\r\n      <p class=\"TekstV\"><span class=\"Italic\">Stk. 2.</span> Foretages udlæg af en pantefoged, afbrydes forældelsen ved udlægsforretningens foretagelse.</p>\r\n      <p class=\"TekstV\"><span class=\"Italic\">Stk. 3.</span> Bestemmelsen i stk. 1 finder tilsvarende anvendelse ved</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> indgivelse af anmodning til fogedretten om foretagelse af arrest,</p>\r\n        <p class=\"Liste1\"><span class=\"Liste1Nr\" id=\"\">2)</span> fremsættelse af krav for fogedretten om andel i et auktionsprovenu og</p>\r\n        <p class=\"Liste1\"><span class=\"Liste1Nr\" id=\"\">3)</span> indgivelse af anmodning til fogedretten om tilbagetagelse af en løsøregenstand, der er solgt med ejendomsforbehold.</p>\r\n      </p>\r\n      <p class=\"TekstV\"><span class=\"Italic\">Stk. 4.</span> Forældelsen afbrydes ved en offentlig myndigheds pålæg til skyldnerens arbejdsgiver om indeholdelse i løn m.v.</p>\r\n      <p class=\"TekstV\"><span class=\"Bold\">§ 19.</span> Når forældelsen afbrydes, løber fra det i stk. 2-6 fastsatte tidspunkt en ny forældelsesfrist, hvis længde bestemmes efter reglerne i denne lov.</p>\r\n      <p class=\"TekstV\"><span class=\"Italic\">Stk. 2.</span> Sker afbrydelsen ved skyldnerens erkendelse af forpligtelsen, regnes den nye forældelsesfrist fra dagen for erkendelsen.</p>\r\n      <p class=\"TekstV\"><span class=\"Italic\">Stk. 3.</span> Sker afbrydelsen ved foretagelse af retslige skridt som nævnt i § 16, regnes den nye frist fra den dag, da retsforlig indgås, dom afsiges, betalingspåkrav påtegnes af fogedretten, eller anden afgørelse træffes.</p>\r\n      <p class=\"TekstV\"><span class=\"Italic\">Stk. 4.</span> Er fordringen anerkendt i et konkurs- eller dødsbo eller i vedtagen tvangsakkord eller afsagt gældssaneringskendelse, regnes den nye frist fra boets slutning, tvangsakkordens vedtagelse eller gældssaneringskendelsens afsigelse.</p>\r\n      <p class=\"TekstV\"><span class=\"Italic\">Stk. 5.</span> Anerkendes fordringen efter anmeldelse som nævnt i § 17, stk. 1, nr. 5, regnes den nye forældelsesfrist fra dagen for anerkendelsen.</p>\r\n      <p class=\"TekstV\"><span class=\"Italic\">Stk. 6.</span> Sker afbrydelsen ved indgivelse af anmodning om udlæg m.v., jf. § 18, stk. 1-3, regnes den nye forældelsesfrist fra fogedforretningens eller auktionens afslutning eller, når arrest er forfulgt ved anlæggelse af justifikationssag, i overensstemmelse med reglen i stk. 3. Er forældelsen afbrudt ved pålæg om lønindeholdelse, jf. § 18, stk. 4, regnes den nye forældelsesfrist fra det tidspunkt, da lønindeholdelse i henhold til pålægget ophører.</p>\r\n      <p class=\"TekstV\"><span class=\"Italic\">Stk. 7.</span> Sker afbrydelsen ved indgivelse af anmodning om udlæg for en fordring som nævnt i § 5, løber en ny forældelsesfrist på 10 år også for de omkostninger og uforældede renter, der er opgjort under fogedforretningen.</p>\r\n      <p class=\"TekstV\" style=\"text-align: Center;\"><span class=\"Italic\">Virkningerne af forældelse</span></p>\r\n      <p class=\"TekstV\"><span class=\"Bold\">§ 23.</span> Ved forældelse mister fordringshaveren sin ret til at kræve opfyldelse.</p>\r\n      <p class=\"TekstV\"><span class=\"Italic\">Stk. 2.</span> Ved forældelse af hovedfordringen bortfalder også krav på rente og lignende ydelse.</p>\r\n      <p class=\"TekstV\" style=\"text-align: Center;\"><span class=\"Italic\">Ikrafttræden m.v.</span></p>\r\n      <p class=\"TekstV\"><span class=\"Bold\">§ 29.</span> Loven træder i kraft den 1. januar 2008.</p>\r\n      <p class=\"TekstV\"><span class=\"Italic\">Stk. 2.</span> Fra lovens ikrafttræden ophæves Danske Lov 5-14-4 og lov nr. 274 af 22. december 1908 om forældelse af visse fordringer, jf. dog § 30, stk. 1.</p>\r\n      <p class=\"TekstV\"><span class=\"Bold\">§ 30.</span> Loven finder anvendelse også på tidligere stiftede fordringer, som ikke inden ikrafttrædelsesdagen er forældet efter de hidtil gældende regler, jf. dog stk. 2 og 4. Forældelse indtræder dog tidligst den 1. januar 2011, medmindre fordringen inden dette tidspunkt ville være forældet såvel efter denne lovs bestemmelser som efter de hidtil gældende bestemmelser. I det sidstnævnte tilfælde anvendes det seneste tidspunkt for forældelsens indtræden.</p>\r\n      <p class=\"TekstV\"><span class=\"Italic\">Stk. 2.</span> Indtil den 31. december 2017 er fristen efter lovens § 3, stk. 3, nr. 3, dog 20 år efter tidspunktet for fordringens stiftelse for fordringer på forholdsmæssigt afslag i købesummen vedrørende fast ejendom på grund af forurening af jord.</p>\r\n      <p class=\"TekstV\"><span class=\"Italic\">Stk. 3.</span> Afbrydelse af forældelse, der har fundet sted før lovens ikrafttræden, har virkning som afbrydelse efter denne lov, selv om den ikke er sket på den i loven foreskrevne måde.</p>\r\n      <p class=\"TekstV\"><span class=\"Italic\">Stk. 4.</span> Lovens § 26, stk. 2, finder alene anvendelse på aftaler, der indgås eller forlænges efter lovens ikrafttræden.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/12/2009"
        },
        {
            "displayName": "Accession",
            "displayValue": "W20090998325"
        },
        {
            "displayName": "Entydig dokumentidentifikation",
            "displayValue": "BE003875"
        },
        {
            "displayName": "Dato for indlæggelse",
            "displayValue": "28/12/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9983"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "26/06/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100184-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}