{
    "id": 87090,
    "title": "Administrative bødefastsættelser ved overtrædelse af skattekontrollovens §§ 13 og 16 ",
    "documentTypeId": "150",
    "isSagsforlobPeriodValid": false,
    "shortName": "CIR nr 18411 af 01/10/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Administrative bødefastsættelser ved  \r\n\r\n overtrædelse af skattekontrollovens §§ 13 og 16 </H1>  \r\n\r\n<P></P>  \r\n\r\n<BR>  \r\n\r\n<P>Ligningsrådet har fastsat følgende retningslinier for administrative  \r\n\r\n bødefastsættelser ved skatteyderes overtrædelse af skattekontrollovens §§ 13  \r\n\r\n og 16: </P>  \r\n\r\n<P> A. Tilregnelse </P>  \r\n\r\n<P>Overtrædelse af skattekontrollovens §§ 13 og 16 er kun strafbar, hvis der  \r\n\r\n foreligger et forsætligt eller groft uagtsomt forhold. </P>  \r\n\r\n<P>Simpel uagtsomhd, der kan defineres som tilsidesættelse af almindelig  \r\n\r\n agtpågivenhed, er straffri. </P>  \r\n\r\n<P>Skattemyndighederne har bevisbyrden for, at der foreligger et strafbart  \r\n\r\n forhold. Hvis der er tvivl herom, skal enhver berettiget tvivl komme  \r\n\r\n skatteyderen til gode. Hvis der foreligger berettiget tvivl, skal bødekrav  \r\n\r\n ikke rejses. </P>  \r\n\r\n<P>Er der tvivl om, hvorvidt der foreligger et forsætligt eller kun groft  \r\n\r\n uagtsomt forhold, skal tvivlen på samme måde komme skatteyderen til gode,  \r\n\r\n således at der kun rejses bødekrav efter bestemmelserne om grov uagtsomhed.  \r\n\r\n</P>  \r\n\r\n<P>Hvor forholdene ved overtrædelse af § 13 taler for, at der ikke foreligger  \r\n\r\n et åbenbart forsætligt forhold, og hvor de samlede ansvarspådragende skatte-  \r\n\r\n og eventuelle afgiftsunddragelser ikke overstiger 10.000 kr., kan det  \r\n\r\n formodes, at der kun er tale om uagtsomhed, dvs. at forholdet enten er  \r\n\r\n straffrit eller højst kan henføres under skattekontrollovens § 13, stk. 2.  \r\n\r\n</P>  \r\n\r\n<P> B. Normalbøder </P>  \r\n\r\n<P> 1. Skattekontrollovens § 13 </P>  \r\n\r\n<P>Ved forsætlige overtrædelser fastsættes bøden normalt til 2 gange de  \r\n\r\n unddragne indkomst- og formueskatter. </P>  \r\n\r\n<P>Ved grov uagtsomhed udgør normalbøden 1 gang de unddragne indkomst- og  \r\n\r\n formueskatter. </P>  \r\n\r\n<P>Af den del af en skatteunddragelse, der ikke overstiger 30.000 kr.,  \r\n\r\n beregnes bøden dog kun som 1 gang de unddragne skatter ved forsæt, og som 1/2  \r\n\r\n gang de unddragne skatter ved grov uagtsomhed. </P>  \r\n\r\n<P>Hvis der både foreligger forhold, som skyldes grov uagtsomhed og  \r\n\r\n forsætlige forhold foretages bødeberegningen i relation til skalatrinnet på  \r\n\r\n følgende måde: </P>  \r\n\r\n<P>- først beregnes bøden vedrørende den unddragelse, som skyldes grov  \r\n\r\n uagtsomhed </P>  \r\n\r\n<P>- dernæst beregnes bøden vedrørende det forsætlige forhold på toppen af  \r\n\r\n det forhold, som skyldes grov uagtsomhed </P>  \r\n\r\n<P>Hvis der foreligger flere arter af differencer, forholdes der ved  \r\n\r\n beregningen af de bødegivende skatter på følgende måde: </P>  \r\n\r\n<P>- først tillægges de ikke ansvarspådragende, konkrete differencer, hvori  \r\n\r\n der ikke indgår noget ligningsmæssigt skøn, </P>  \r\n\r\n<P>- dernæst tillægges de differencer, der skyldes grov uagtsomhed, og </P>  \r\n\r\n<P>- endelig tillægges de differencer, der skyldes forsætligt forhold </P>  \r\n\r\n<P>Ikke ansvarspådragende skønsmæssige forhøjelser holdes uden for denne  \r\n\r\n skatteberegning. </P>  \r\n\r\n<P>Ved forskydningsdifferencer fastsættes bøden normalt til halvdelen af de  \r\n\r\n ovennævnte satser. </P>  \r\n\r\n<P>Der rejses ikke sag for forskydningsdifferencer </P>  \r\n\r\n<P>- der ikke overstiger eller har oversteget 30.000 kr. </P>  \r\n\r\n<P>- der ikke er væsentlige i forhold til den aktiv-/passivmasse differencen  \r\n\r\n vedrører. Ved &#187;ikke væsentlig&#171; forstås en difference der er mindre  \r\n\r\n end 10 % af den pågældende aktiv-/passivmasse og ikke overstiger 200.000 kr.  \r\n\r\n</P>  \r\n\r\n<P> 2. Skattekontrollovens § 16 </P>  \r\n\r\n<P>Overtrædelse af § 16 kan ske på to måder: </P>  \r\n\r\n<P> Enten med forsæt til skatteunddragelse, § 16, stk. 3, dvs. at den  \r\n\r\n pågældende med viden om, at den meddelte ansættelse er for lav og med hensigt  \r\n\r\n til at undddrage det offentlige skat undlader at underrette  \r\n\r\n skattemyndighederne om den for lave ansættelse. </P>  \r\n\r\n<P> Eller ved forsætligt eller ved grov uagtsomhed at undlade at underrette  \r\n\r\n skattemyndighederne om den for lave ansættelse, § 16, stk. 2. I disse  \r\n\r\n tilfælde har forsættet eller den grove uagtsomhed alene relation til  \r\n\r\n undladelse af at opfylde handlepligten i § 16, stk. 1 - og ikke til  \r\n\r\n skatteunddragelsen. Denne situation vil som hovedregel foreligge, hvor  \r\n\r\n skatteyderen selv efter udløbet af 4 ugersfristen har underrettet  \r\n\r\n skattemyndighederne om den for lave ansættelse. </P>  \r\n\r\n<P>Ved overtrædelse af § 16, stk. 3 beregnes bøden efter samme retningslinier  \r\n\r\n som ved forsætlige overtrædelser af § 13, jf. ovenfor under 1. </P>  \r\n\r\n<P>Ved overtrædelse af § 16, stk. 2 er normalbøden ved forsætlige forhold for  \r\n\r\n indkomstdifferencer på 50.000 kr. og derunder 1/3 af de unddragne skatter og  \r\n\r\n for indkomstdifferencer over 50.000 kr. 2/3 af de unddragne skatter. Ved  \r\n\r\n groft uagtsomme forhold udgør bødesatserne henholdsvis 1/6 og 1/3 af de  \r\n\r\n unddragne skatter. </P>  \r\n\r\n<P> C. Forsøg </P>  \r\n\r\n<P>For forsøg udgør bøden halvdelen af de ovenfor under B anførte satser.  \r\n\r\n</P>  \r\n\r\n<P> D. Medvirken </P>  \r\n\r\n<P>For medvirken udgør bøden halvdelen af de ovenfor under B anførte satser.  \r\n\r\n</P>  \r\n\r\n<P>Bøder mod revisorer og andre rådgivere (&#187;revisorbøder&#171;) udmåles  \r\n\r\n ikke som multiplarbøder, men der tages et vist hensyn til unddragelsens  \r\n\r\n størrelse. Bøden bør normalt ikke fastsættes til under 5.000 kr. </P>  \r\n\r\n<P> E. Gentagelse </P>  \r\n\r\n<P>Ved overtrædelse af skattekontrolloven inden 5 år fra det tidspunkt, hvor  \r\n\r\n den pågældende tidligere blev pålagt straf for overtrædelse af  \r\n\r\n skattekontrolloven, forhøjes normalbøden med 25 %. </P>  \r\n\r\n<P> Afrunding af bøder </P>  \r\n\r\n<PRE>  \r\n\r\n  Udregnet bødebeløb                    Afrundet nedad til et med  \r\n\r\n fra    1.000 kr. til    2.999 kr.               100 deleligt tal  \r\n\r\n fra    3.000 kr. til    9.999 kr.               500 deleligt tal  \r\n\r\n fra   10.000 kr. til   19.999 kr.             1.000 deleligt tal  \r\n\r\n fra   20.000 kr. til   99.999 kr.             5.000 deleligt tal  \r\n\r\n fra  100.000 kr. til  199.999 kr.            10.000 deleligt tal  \r\n\r\n fra  200.000 kr. til                         25.000 deleligt tal  \r\n\r\n</PRE>  \r\n\r\n<P> G. Advarsel </P>  \r\n\r\n<P> 1. Skattekontrollovens § 13 </P>  \r\n\r\n<P>Hvis der foreligger forsæt, men den samlede ansvarspådragende skatte- og  \r\n\r\n eventuelle afgiftsunddragelse er mindre end 4.000 kr., eller hvis der  \r\n\r\n foreligger grov uagtsomhed, men den samlede ansvarspådragende skatte- og  \r\n\r\n eventuelle afgiftsunddragelse er mindre end 8.000 kr., afsluttes sagen med en  \r\n\r\n meddelelse til skatteyderen om, at man har konstateret en overtrædelse, men  \r\n\r\n at der efter omstændighederne ikke vil blive foretaget yderligere, idet der  \r\n\r\n dog i tilfælde af gentagen overtrædelse vil blive gjort ansvar gældende  \r\n\r\n (&#187;advarsel&#171;). </P>  \r\n\r\n<P>Der kan forholdes på tilsvarende måde, hvor strafansvar i øvrigt ikke  \r\n\r\n findes at burde gøres gældende. </P>  \r\n\r\n<P> 2. Skattekontrollovens § 16 </P>  \r\n\r\n<P>Hvis skatteunddragelsen er under de ovenfor under 1 anførte beløb for  \r\n\r\n skatteydere, der har fået tilsendt oplysningskort, eller hvis  \r\n\r\n indkomstdifferencen er under 20.000 kr. for andre skatteydere, eller  \r\n\r\n strafansvar i øvrigt ikke findes at burde gøres gældende, afsluttes sagen på  \r\n\r\n samme måde som beskrevet ovenfor under 1. </P>  \r\n\r\n<P> H. Nedsættelse af bøder </P>  \r\n\r\n<P>Straffelovens almindelige del gælder ved behandlingen af administrative  \r\n\r\n bødesager efter skattekontrolloven. </P>  \r\n\r\n<P>Ved fastsættelsen af bøden kan der derfor tages hensyn til følgende i  \r\n\r\n straffeloven nævnte nedsættelsesgrunde: </P>  \r\n\r\n<P>- skatteyderens betalingsevne, § 51, stk. 3, jf. § 80, stk. 1 </P>  \r\n\r\n<P>- lovovertrædelsens grovhed, oplysninger om skatteyderens person, herunder  \r\n\r\n om hans almindelige personlige og sociale forhold før og efter gerningen samt  \r\n\r\n hans bevæggrunde til denne, § 80, stk. 1 Herunder falder, f. eks. ung alder,  \r\n\r\n jf. også § 84, stk. 1, nr. 2, jf. stk. 2, og høj alder, jf. også nedenfor  \r\n\r\n under I. Der kan også tages hensyn til skatteyderens uddannelse,  \r\n\r\n regnskabsmæssige indsigt samt sociale niveau. </P>  \r\n\r\n<P>- at skatteyderen har handlet i undskyldelig uvidenhed om eller  \r\n\r\n undskyldelig misforståelse af retsregler, der forbyder eller påbyder  \r\n\r\n handlingens foretagelse, § 84, stk. 1, nr. 3, jf. stk. 2 </P>  \r\n\r\n<P>- at skatteyderen, efter at den strafbare handling er fuldbyrdet, fuldtud  \r\n\r\n har genoprettet den ved gerningen forvoldte skade, § 84, stk. 1, nr. 7  \r\n\r\n Bestemmelsen kan især få betydning ved forskydningsdifferencer, hvor  \r\n\r\n differencen efterfølgende er taget til indtægt. </P>  \r\n\r\n<P>- at skatteyderen i øvrigt frivilligt har bestræbt sig på at forebygge  \r\n\r\n fuldbyrdelsen eller genoprette den ved gerningen forvoldte skade, § 84, stk.  \r\n\r\n 1, nr. 8 Denne bestemmelse kan især få betydning ved forskydnings-  \r\n\r\n differencer, hvor differencen efterfølgende delvis er taget til indtægt. </P>  \r\n\r\n<P>- at skatteyderen frivilligt har angivet sig selv og aflagt fuldstændig  \r\n\r\n tilståelse (selvmelder), § 84, stk. 1, nr. 9 Det påhviler skattemyndighederne  \r\n\r\n at påvise, at skatteyderens henvendelse ikke er sket frivilligt. </P>  \r\n\r\n<P>Udover af de foran anførte grunde vil bøden kunne nedsættes, hvis følgende  \r\n\r\n forhold foreligger: </P>  \r\n\r\n<P>- der er tale om en let konstaterbar difference. Bøden vil normalt kunne  \r\n\r\n nedsættes med 1/3. Hvis differencen vedrører beløb der automatisk indberettes  \r\n\r\n til skattemyndighederne, rejses ikke ansvarssag. </P>  \r\n\r\n<P>- der foreligger medskyld hos en revisor eller anden rådgiver. I sager,  \r\n\r\n hvor der foreligger rådgiverfejl, skal der foretages en konkret vurdering af,  \r\n\r\n hvorledes ansvaret skal fordeles. Hvis rådgiveren har begået væsentlige fejl,  \r\n\r\n vil grundlaget for at statuere strafansvar hos skatteyderen ofte mangle.  \r\n\r\n Dette gælder især ansvar for grov uagtsomhed. I de tilfælde, hvor ansvar  \r\n\r\n alligevel pålægges, kan bøden nedsættes til halvdelen, en trediedel eller en  \r\n\r\n fjerdedel af normalbøden i samme omfang, som medansvar for fejlen placeres  \r\n\r\n hos revisor. </P>  \r\n\r\n<P>- der er tale om gamle forhold. Bøden nedsættes i almindelighed til  \r\n\r\n halvdelen, når alle overtrædelserne er mere end 5 år gamle. </P>  \r\n\r\n<P>- skatteyderen har medvirket ved sagens opklaring. -I. Fortrydelse </P>  \r\n\r\n<P>Hvis en skatteyder senest 6 måneder efter, at han har vedtaget et  \r\n\r\n bødeforelæg, meddeler, at han fortryder vedtagelsen, annulleres  \r\n\r\n bødeforelægget, og sagen tillades indbragt for domstolene. </P>  \r\n\r\n<P> J. Behandling ved domstolene </P>  \r\n\r\n<P>Hvis der foreligger et forsætligt forhold, og det i alt unddragne beløb i  \r\n\r\n skatter og eventuel afgift overstiger 100.000 kr., kan sagen ikke afsluttes  \r\n\r\n administrativt. Der bortses fra selskabsskat i det omfang, den samme indkomst  \r\n\r\n er lagt til grund for beskatning i såvel selskabet som hos en  \r\n\r\n hovedaktionær/hovedanpartshaver. </P>  \r\n\r\n<P>Hvis den pågældende er fyldt 70 år ved sagens afslutning, eller sygdom gør  \r\n\r\n det overvejende sandsynligt, at en eventuelt idømt frihedsstraf ikke kommer  \r\n\r\n til afsoning, kan sagen dog afsluttes administrativt med en bøde på 2 gange  \r\n\r\n de unddragne skatter, medmindre der foreligger en overtrædelse af  \r\n\r\n straffelovens § 289, hvilket normalt er tilfældet, når skatteunddragelsen  \r\n\r\n overstiger 500.000 kr. </P>  \r\n\r\n<P> K. Ikrafttræden </P>  \r\n\r\n<P>Cirkulæret træder i kraft den 1. oktober 1990. Samtidig ophæves  \r\n\r\n SD-cirkulære 1989-32. </P>  \r\n\r\n<P>Carsten Jarlov </P>  \r\n\r\n<P>Søren Vilhelmsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>TSSCIR 1990-32 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/1998"
        },
        {
            "displayName": "Accession",
            "displayValue": "C19901841109"
        },
        {
            "displayName": "Entydig dokumentidentifikation",
            "displayValue": "CM046892"
        },
        {
            "displayName": "Dato for førstegangsindlæggelse",
            "displayValue": "25/04/1998"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18411"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "01/10/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "320-550-190"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}