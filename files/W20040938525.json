{
    "id": 16550,
    "title": "Landsskatteretskendelse vedr. bortfald af tilladelse til skattefri aktieombytning",
    "documentTypeId": "240",
    "isSagsforlobPeriodValid": true,
    "shortName": "KEN nr 9385 af 01/01/2004",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Frasalg af aktier og indgåelse af en aktiekøbsaftale ansås ikke for  \r\n\r\n overtrædelse af et ejertidskrav i forbindelse med tilladelse til skattefri  \r\n\r\n aktieombytning, og tilladelsen var derfor ikke bortfaldet.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Landsskatteretskendelse vedr. bortfald af tilladelse til  \r\n\r\n skattefri aktieombytning  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der klages over, at tilladelse til skattefri aktieombytning  \r\n\r\n er anset for bortfaldet, idet frasalg af aktier og indgået aktiekøbsaftale er  \r\n\r\n anset for overtrædelse af ejertidsvilkår.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H2>  \r\n\r\n Landsskatterettens afgørelse  \r\n\r\n</H2>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Told- og Skatteregionens tilladelse af 12. november 1998 til  \r\n\r\n skattefri anpartsombytning  \r\n\r\n anses ikke  \r\n\r\n for bortfaldet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H2>  \r\n\r\n Sagens oplysninger  \r\n\r\n</H2>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Told og Skatteregionen meddelte ved afgørelse af 12.  \r\n\r\n november 1998 tilladelse til, at B og C kunne ombytte deres anparter i A ApS  \r\n\r\n &#150;  \r\n\r\n svarende til 2/3 af anpartskapitalen i selskabet &#150; med anparter i det  \r\n\r\n til  \r\n\r\n formålet nystiftede holdingselskab, D ApS. Den resterende 1/3 af anparterne  \r\n\r\n var  \r\n\r\n ejet af E, som ikke ønskede at deltage i den skattefri anpartsombytning.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Af tilladelsen fremgår bl.a.:  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &#148;Det er tillagt afgørende betydning, at det ny moderselskab  \r\n\r\n mindst bevarer 2/3 af anpartskapitalen / 2/3 af stemmerne i det fremtidige  \r\n\r\n datterselskab (=A ApS) i mindst 3 år. I modsat fald anses tilladelsen for  \r\n\r\n bortfaldet.&#148;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Af tilladelsen fremgår endvidere, at formålet med  \r\n\r\n aktieombytningen er at forberede et generationsskifte, og at det er oplyst,  \r\n\r\n at  \r\n\r\n det ny moderselskab vil bevare sin ejerandel af A ApS i mindst 3 år.  \r\n\r\n</P>  \r\n\r\n<P class=\"MsoNormal\">  \r\n\r\n</P>  \r\n\r\n<P class=\"MsoNormal\">  \r\n\r\n Den 29. januar 1999 blev anpartsombytningen foretaget, jf.  \r\n\r\n fremlagt stiftelsesdokument for D ApS.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ved aftale af 3. juni 1999 købte D ApS den resterende  \r\n\r\n tredjedel af anparterne nom. 70.000 kr. af E for 2.900.000 kr., således at A  \r\n\r\n ApS herefter var ejet 100 % af holdingselskabet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ved aftale af 1. marts 2001 solgte holdingselskabet nom.  \r\n\r\n 70.000 kr. af anparterne i A ApS til F K/S for 2.000.000 kr. I forbindelse  \r\n\r\n med  \r\n\r\n anpartsoverdragelsesaftalen blev der ved aftale af 1. marts 2001 mellem  \r\n\r\n holdingselskabet og F K/S meddelt F K/S en køberet til de resterende anparter  \r\n\r\n i  \r\n\r\n A ApS. Af køberetsaftalen fremgår bl.a. følgende:  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &#148;2. Med virkning pr. 1/3 2001 meddeler sælger køberen en  \r\n\r\n køberet, men ikke en købspligt til i tidsrummet 1 /2 2002 til 31/5 2005 at  \r\n\r\n købe  \r\n\r\n den resterende anpartskapital i A ApS, nominelt kr. 140.000,00. Købesummen  \r\n\r\n andrager kr. 4.000.000,00 &#150; skriver kroner fire millioner 00/100 &#150;  \r\n\r\n hvilken  \r\n\r\n købesum ligger fast i den periode, køberetten løber. Købesummen erlægges  \r\n\r\n kontant på tidspunktet for overdragelsen.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Måtte F K/S ikke udnytte den nævnte køberet, meddeler F K/S  \r\n\r\n fra 1 /2 2005 D ApS en køberet til F K/S´s nominelle anpartspost kr.  \r\n\r\n 70.000,00.  \r\n\r\n Køberetten løber uden tidsbegrænsning. Købesummen i tilfælde af D ApS&#146;s  \r\n\r\n udnyttelse af køberetten er uændret kr. 2.000.000,00 &#150; skriver kroner  \r\n\r\n tomillioner 00/100 &#150; hvilken købesum ligeledes erlægges kontant på  \r\n\r\n tidspunktet  \r\n\r\n for overdragelsen. I begge tilfælde overdrages anparterne alene med  \r\n\r\n udbytteret  \r\n\r\n fra overdragelsesdatoen.&#148;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Af køberetsaftalen fremgår endvidere:  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"Bullet1\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n at der udfærdiges særskilt  \r\n\r\n anpartshaveroverenskomst, hvori det bl.a. anføres, at F K/S&#146;s direktør,  \r\n\r\n G,  \r\n\r\n indtræder som formand for A ApS pr. 1. marts 2001, og at der sikres køber  \r\n\r\n vetoret i enhver beslutning om ændring vedrørende udgivelsesgrundlag,  \r\n\r\n udgivelsesomfang,  \r\n\r\n investeringer, løn- og ansættelsesvilkår for medarbejdere mv.  \r\n\r\n</P>  \r\n\r\n<P class=\"Bullet1\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n at det som led i overdragelsen er aftalt,  \r\n\r\n at Lokalavisen lukkes senest 1. maj 2001, og at Lokalavisens annoncøraftaler  \r\n\r\n overtages ubetinget af A ApS,  \r\n\r\n</P>  \r\n\r\n<P class=\"Bullet1\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n at trykning af A overføres til F avistryk  \r\n\r\n med virkning fra 1. april 2001,  \r\n\r\n</P>  \r\n\r\n<P class=\"Bullet1\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n at trykning af A overføres til F avistryk  \r\n\r\n med virkning fra 1. april 2001,  \r\n\r\n</P>  \r\n\r\n<P class=\"Bullet1\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n at A ApS overtager distributionen af F  \r\n\r\n K/S&#146;s tryksager,  \r\n\r\n</P>  \r\n\r\n<P class=\"Bullet1\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n at A ApS´s drift bibeholdes fra de  \r\n\r\n hidtidige lokaler frem til 31/12 2004,  \r\n\r\n</P>  \r\n\r\n<P class=\"Bullet1\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n at B og C fortsætter som daglig ledelse  \r\n\r\n</P>  \r\n\r\n<P class=\"Bullet1\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n at såfremt køber overtager hele  \r\n\r\n anpartskapitalen og derefter vælger at likvidere A ApS ansættes B og C hos F  \r\n\r\n K/S  \r\n\r\n</P>  \r\n\r\n<P class=\"Bullet1\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n at al trykning af A disponeres af F K/S,  \r\n\r\n samt  \r\n\r\n</P>  \r\n\r\n<P class=\"Bullet1\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n at alle administrative og  \r\n\r\n forretningsmæssige dispositioner, såfremt køberetten til de resterende  \r\n\r\n anpartskapital udnyttes, tilrettelægges og gennemføres i overensstemmelse med  \r\n\r\n de for F K/S gældende retningslinier og politikker.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Pr. 1. marts 2001 blev der endvidere indgået  \r\n\r\n anpartshaveroverenskomst mellem F og D ApS. Af anpartshaveroverenskomsten  \r\n\r\n fremgår bl.a., at med virkning fra 1. marts 2001 indtræder direktøren for F  \r\n\r\n K/S  \r\n\r\n som formand for A&#146;s bestyrelse, og at bestyrelsens sammensætning består  \r\n\r\n uændret  \r\n\r\n indtil F K/S måtte overtage den resterende del af selskabskapitalen, jf. den  \r\n\r\n aftalte køberet, eller indtil at F K/S har meddelt, at køberetten til D ApS  \r\n\r\n andel af anpartskapitalen ikke vil blive udnyttet. Endvidere fremgår det, at  \r\n\r\n bestyrelsens beslutninger skal træffes i enighed, dog kan afskedigelse af en  \r\n\r\n direktør ske ved enighed mellem bestyrelsens formand og en af de to tidligere  \r\n\r\n anpartshavere af A ApS.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der er endvidere fremlagt kopi af direktørkontrakt og  \r\n\r\n bladchefkontrakt mellem A ApS og B og C. Af fremlagt referat fra  \r\n\r\n ekstraordinær  \r\n\r\n generalforsamling i A ApS fremgår det, at den ny bestyrelse herefter bestod  \r\n\r\n af  \r\n\r\n F K/S&#146;s direktør, G, og B og C med G som formand.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det er oplyst, at den meddelte køberet blev udnyttet den 1.  \r\n\r\n februar 2002, således at F K/S pr. denne dato erhvervede den resterende del  \r\n\r\n af  \r\n\r\n anparterne i A ApS. Endvidere er det oplyst, at A ApS for nærværende er under  \r\n\r\n likvidation.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Selskabets repræsentant har oplyst, at baggrunden for  \r\n\r\n stiftelsen af holdingselskabet var, at E ønskede af sælge sine anparter i A  \r\n\r\n ApS  \r\n\r\n og gå på efterløn. Den bogførte samlede egenkapital i A ApS var pr. 30.  \r\n\r\n september 1998 2.091.194 kr., men bogført goodwill var 0 kr. Mellem  \r\n\r\n anpartshaverne var der enighed om, at værdien af selskabet udgjorde 7.500.000  \r\n\r\n kr. &#150; 9.000.000 kr. Det var således umuligt at løse generationsskiftet  \r\n\r\n ved et  \r\n\r\n almindeligt tilbagesalg af anparter. Ved holdingselskabskonstruktionen  \r\n\r\n opnåede  \r\n\r\n man, at holdingselskabet kunne købe anparterne af E og ved en sambeskatning  \r\n\r\n kunne renterne af lånet til dette køb fratrækkes i indkomsten for A ApS,  \r\n\r\n ligesom lånet kunne tilbagebetales via skattefrie udbytter.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n A ApS´s repræsentant har endvidere oplyst, at A ApS blev  \r\n\r\n kontaktet af F K/S ultimo år 2000, efter at der havde være ført en heftig  \r\n\r\n priskrig mv. siden F K/S startede Lokalavisen pr. 1. september 1999.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H2>  \r\n\r\n Told- og Skattestyrelsens afgørelse  \r\n\r\n</H2>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Tilladelse til skattefri anpartsombytning af 12. november  \r\n\r\n 1998 anses for bortfaldet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Frasalget af 1/3 af anparterne i A ApS anses for at være i  \r\n\r\n strid med det i tilladelsen til skattefri anpartsombytning meddelte  \r\n\r\n ejertidsvilkår, jf. first-in first-out princippet i  \r\n\r\n aktieavancebeskatningslovens § 5, stk. 2, jf. § 6, stk. 4. Endvidere må den  \r\n\r\n indgåede aktieoptionsaftale ud fra en konkret vurdering af de i sagen  \r\n\r\n foreliggende omstændigheder anses for en omgåelse af det i tilladelsen til  \r\n\r\n skattefri anpartsombytning meddelte ejertidsvilkår. Der er herved henset til,  \r\n\r\n at købsoptionen kunne udnyttes og faktisk er blevet udnyttet straks efter  \r\n\r\n udløbet af ejertidsvilkårsperioden, at købesummen for anparterne allerede  \r\n\r\n blev  \r\n\r\n fastlagt på aftaletidspunktet samt det øvrige aftalesæt, herunder tilsikring  \r\n\r\n af  \r\n\r\n købers betydelige indflydelse på driften af A ApS indtil tidspunktet for  \r\n\r\n udnyttelsen af køberetten. Under de foreliggende omstændigheder måtte det stå  \r\n\r\n som usandsynligt for parterne, at køberetten ikke ville blive udnyttet, og  \r\n\r\n det  \r\n\r\n kan derfor ikke tillægges betydning, at F K/S først havde ret til endelig  \r\n\r\n erhvervelse af anparterne efter udløbet af vilkårsperioden. Der henvises til  \r\n\r\n SKM2001.524.LR /TfS 2001.971 og SKM2002.546.TSS /TfS 2002.977.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H2>  \r\n\r\n Klagerens påstand og argumenter  \r\n\r\n</H2>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Selskabets repræsentant har fremsat påstand om, at Told- og  \r\n\r\n Skattestyrelsens tilbagekaldelse af tilladelsen til skattefri aktieombytning  \r\n\r\n ophæves.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Told- og Skattestyrelsen lægger til grund, at salget af 1/3  \r\n\r\n af anparter til F K/S er i strid med ejertidsvilkåret, idet de ombyttede  \r\n\r\n aktier  \r\n\r\n er solgt, jf., first in first-out princippet. Vilkåret var i afgørelsen af  \r\n\r\n 12.  \r\n\r\n november 1998 formuleret &#148;på vilkår, at det ny moderselskab mindst  \r\n\r\n bevarer 2/3  \r\n\r\n af anpartskapitalen/stemmerne i det fremtidige datterselskab i mindst 3  \r\n\r\n år.&#148;  \r\n\r\n Dette vilkår er ikke overtrådt. Selskabet har hele tiden ejet mindst 2/3 af  \r\n\r\n anpartskapitalen. Told- og Skattestyrelsens synspunkt synes at bygge på den  \r\n\r\n antagelse, at vilkåret havde været udformet sådan, at de konkrete  \r\n\r\n anpartsposter, der blev erhvervet ved ombytningen, ikke måtte afstås, også  \r\n\r\n selv  \r\n\r\n om 2/3-majoritetskravet ikke herved blev overtrådt. Men sådan er vilkåret  \r\n\r\n ikke  \r\n\r\n udformet. Hertil kommer, at first-in first-out reglen i  \r\n\r\n aktieavancebeskatningslovens § 5, stk. 2 og § 6, stk. 4, begrebsmæssigt er en  \r\n\r\n værnsregel, jf. ordet &#148;anses&#148;. Reglen skal jo forhindre, at  \r\n\r\n skatteyder altid  \r\n\r\n vælger at sælge den konkrete aktie, der giver mindst avance eller størst tab.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n I SKM2001.524.LR /TfS 2001.971 er offentliggjort en  \r\n\r\n afgørelse, hvor gensidige køberetsaftaler betragtes som en overtrædelse af  \r\n\r\n det  \r\n\r\n givne ejertidsvilkår, idet der reelt var tale om et salg. Den praksis, som  \r\n\r\n denne afgørelse er udtryk for, kan ikke udvides til tilfælde, hvor der alene  \r\n\r\n er  \r\n\r\n givet en køberet, idet der i disse tilfælde efter lang skattepraksis ikke  \r\n\r\n foreligger en endelig aftale. Der henvises endvidere til TfS 1993.221, TfS  \r\n\r\n 1993.223, TfS 1997.409 og LSR 1977.117. Efter kompetencen til at meddele  \r\n\r\n tilladelse til aktieombytning er flyttet fra Ligningsrådet til Told- og  \r\n\r\n Skattestyrelsen, har denne i juni 2002 truffet afgørelse i en sag om køberet,  \r\n\r\n SKM2002.546.TSS /TfS 2002.977. Afgørelsen er en principiel udvidelse af  \r\n\r\n området  \r\n\r\n for at anse dispositioner for værende i strid med 3-års-ejertidskravet ud fra  \r\n\r\n en omgåelsesbetragtning. Der henvises endvidere til SKM2003.328.TSS /TfS  \r\n\r\n 2003.638 og SKM2003.399.DEP /TfS 2003.786.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Tilladelse til skattefri aktieombytning blev givet den 12.  \r\n\r\n november 1998, og først den 1. marts 2001 sælges aktierne til F K/S, og  \r\n\r\n køberetsaftalerne indgås. Alene tidsforløbet viser, at der var tale om  \r\n\r\n efterfølgende omstændigheder, og at disse var rent kommercielle. Der er ingen  \r\n\r\n realitet i Told- og Skattestyrelsens synspunkt, at der reelt var solgt pr. 1.  \r\n\r\n marts 2001. For det første blev der ikke erlagt nogen købesum, for det andet  \r\n\r\n kunne F K/S undlade at udnytte køberetten. Der må endvidere anses at været en  \r\n\r\n risiko for, at F K/S ikke ville gøre køberetten gældende. Mediebilledet er i  \r\n\r\n disse år under meget stor og hastig forandring, og der etableres dels nye  \r\n\r\n ugeaviser, der alene rummer bilannoncer eller boligannoncer, ligesom internet  \r\n\r\n og brochureomdeling tager væsentlige markedsandele fra de traditionelle  \r\n\r\n ugeaviser. Der kunne således nemt opstå den situation, at F K/S fandt det  \r\n\r\n mere  \r\n\r\n økonomisk fordelagtigt at afstår aktierne ved optionsperiodens udløb og i  \r\n\r\n stedet satsede på andre medier. Den skal i den forbindelse bemærkes at D ApS  \r\n\r\n i  \r\n\r\n aftalerne netop betingede sig, at kontor- og produktionsfaciliteter  \r\n\r\n opretholdtes uændret i hele den periode, hvor optionsperioden var gældende,  \r\n\r\n netop med henblik på at kunne drive bladet videre efter et eventuelt  \r\n\r\n tilbagekøb  \r\n\r\n af anparterne.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Havde D ApS ønsket at sælge hele avisen, kunne dette været  \r\n\r\n sket ved at sælge aktiviteten ud af A ApS. Det bemærkes i forbindelse hermed,  \r\n\r\n at A ApS gennem en sponsoraftale med handelsstanden havde forsøgt at skabe et  \r\n\r\n værn mod F K/S, idet aftalen gav loyalitet fra annoncørerne, og hvis F K/S  \r\n\r\n ville gøre noget tilsvarende, ville de blive tvunget til at gøre det i  \r\n\r\n samtlige  \r\n\r\n byer, hvor de har aviser.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Med hensyn til købsaftalen var den et ønske fra F K/S. D ApS  \r\n\r\n ønskede ikke af sælge, men blev tvunget til at samarbejde og sælge en  \r\n\r\n tredjedel  \r\n\r\n for at få standset den altødelæggende prisdumpning. Hvor normalprisen var på  \r\n\r\n 2,65 kr.(pr. mm. med rabatter på op til 40 % for de største annoncører,  \r\n\r\n tilbød  \r\n\r\n F K/S&#146;s ugeavis ejendomsmæglere, supermarkeder og bilforhandlere en  \r\n\r\n millimeterpris på 0.50 kr.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Told- og Skattestyrelsens afgørelse af 25. februar 2003 er  \r\n\r\n ugyldig, idet der er tale om en skærpelse af praksis med tilbagevirkende  \r\n\r\n kraft.  \r\n\r\n Såfremt praksis skulle have været skærpet, skulle myndighederne forinden have  \r\n\r\n udsendt et cirkulære med praksisændringen med tilkendegivelse af, at  \r\n\r\n fremtidige  \r\n\r\n tilladelser betinges at der ikke i 3-års-perioden må indgås  \r\n\r\n aktieoptionsaftaler. Der henvises til U1983.8H samt SKM2002.433.LSR /TfS  \r\n\r\n 2002.707. Told- og Skattestyrelsens afgørelse er endvidere en tilbagekaldelse  \r\n\r\n af en begunstigende forvaltningsakt. Det antages som udgangspunkt, at  \r\n\r\n begunstigede forvaltningsakter, der tillægger adressaten en rent økonomisk  \r\n\r\n fordel, kun kan tilbagekaldes som følge af &#148;bristede forudsætninger  \r\n\r\n efter  \r\n\r\n synspunkter som ligger nær ved den privatretlige forudsætningslære&#148;, jf.  \r\n\r\n Poul  \r\n\r\n Andersen &#148;Dansk Forvaltningsret&#148;, 4. udgave, s. 507.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H2>  \r\n\r\n Landsskatterettens bemærkninger og begrundelse  \r\n\r\n</H2>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det fremgår af Told- og Skatteregionens tilladelse til  \r\n\r\n skattefri anpartsombytning af 12. november 1998, at det ved tilladelsen er  \r\n\r\n tillagt afgørende betydning, at holdingselskabet mindst bevarer 2/3 af  \r\n\r\n anpartskapitalen / 2/3 af stemmerne i A ApS i mindst 3 år. I modsat fald  \r\n\r\n anses  \r\n\r\n tilladelsen for bortfaldet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Vedrørende salget af 1/3 af anpartskapitalen af anparterne i  \r\n\r\n A ApS den 1. marts 2001, må holdingselskabet anset at have opretholdt den i  \r\n\r\n tilladelsen af 12. november 1998 krævede ejerandel på mindst 2/3 af  \r\n\r\n anpartskapitalen i A ApS. Vedrørende den pr. 1. marts 2001 indgåede aftale om  \r\n\r\n F  \r\n\r\n K/S&#146;s køberet til de resterende 2/3 af anpartskapitalen i A ApS kan  \r\n\r\n anparterne  \r\n\r\n ud fra en samlet bedømmelse af sagens forhold ikke anses for overdraget på  \r\n\r\n tidspunktet for indgåelse af køberetsaftalen, idet der herved særligt er  \r\n\r\n henset  \r\n\r\n til, at der alene forelå en ret, men ikke en pligt til at købe den resterende  \r\n\r\n del af anparterne samt risikoen i forbindelse dermed. Ejertidsvilkårene i  \r\n\r\n Told-  \r\n\r\n og Skatteregionens tilladelse af 12. november 1998 kan således ikke anses for  \r\n\r\n overtrådt ved indgåelse af køberetsaftalen den 1. marts 2001.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Told- og Skatteregionens tilladelse af 12. november 1998 til  \r\n\r\n skattefri anpartsombytning  \r\n\r\n anses herved  \r\n\r\n ikke for bortfaldet.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/2004"
        },
        {
            "displayName": "Accession",
            "displayValue": "W20040938525"
        },
        {
            "displayName": "Entydig dokumentidentifikation",
            "displayValue": "AN004278"
        },
        {
            "displayName": "Dato for indlæggelse",
            "displayValue": "04/10/2004"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9385"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "01/01/2004"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.<br />Landsskatteretten, j.nr. 2-2-1819-1105"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}