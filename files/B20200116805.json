{
    "id": 215765,
    "title": "Bekendtgørelse om en midlertidig kompensationsordning for sæsonafhængige selvstændige mv. i økonomisk krise som følge af COVID-19",
    "documentTypeId": "60",
    "isSagsforlobPeriodValid": true,
    "shortName": "BEK nr 1168 af 14/07/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id1b996ec5-f17a-495a-85b8-adad1854397a\">Kapitel 1</a>\r\n         </td>\r\n         <td class=\"IndholdsfortegnelseTekst\">Bekendtgørelsens anvendelsesområde</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id610eb8c2-6d43-45eb-b673-ad09c3821d1f\">Kapitel 2</a>\r\n         </td>\r\n         <td class=\"IndholdsfortegnelseTekst\">Definitioner</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idee12634e-4e33-42ee-9117-6027b1907abb\">Kapitel 3</a>\r\n         </td>\r\n         <td class=\"IndholdsfortegnelseTekst\">Kompensationsberettiget tab og krav</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idcc9eabf6-56af-4de1-a1c0-91ea3a4b4b39\">Kapitel 4</a>\r\n         </td>\r\n         <td class=\"IndholdsfortegnelseTekst\">Betingelser for at modtage kompensation</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7d9f8094-7434-45af-b189-a2ca00d69b41\">Kapitel 5</a>\r\n         </td>\r\n         <td class=\"IndholdsfortegnelseTekst\">Kontrol og efterregulering af kompensation</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id48357bfb-3c15-435f-bb8c-cca56bba4709\">Kapitel 6</a>\r\n         </td>\r\n         <td class=\"IndholdsfortegnelseTekst\">Klage, straf og ikrafttræden</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om en midlertidig kompensationsordning for sæsonafhængige selvstændige mv. i økonomisk krise som følge af COVID-19</p>\r\n<p class=\"Indledning2\">I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme og i medfør af akt nr. 257 af 25. juni 2020 fastsættes:</p>\r\n<p class=\"Kapitel\" id=\"id1b996ec5-f17a-495a-85b8-adad1854397a\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Bekendtgørelsens anvendelsesområde</p>\r\n<p class=\"Paragraf\" id=\"ide795f9c7-5c08-4d6b-a3c2-7038a2de0141\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Efter denne bekendtgørelse ydes kompensation til dækning af et forventet omsætningstab henholdsvis B-indkomsttab på minimum 50 pct. samlet i kompensationsperioden hos danske sæsonafhængige selvstændige mv., jf. § 2, nr. 2 og 12, som følge af udbruddet af Coronavirussygdom (COVID-19).</p>\r\n<p class=\"Stk2\">\r\n   <span class=\"StkNr\" id=\"id012f5f56-5021-4e9b-831f-5a62a633e4dd\">Stk. 2.</span> Organer inden for den offentlige forvaltning falder uden for bekendtgørelsens anvendelsesområde.</p>\r\n<p class=\"Stk2\">\r\n   <span class=\"StkNr\" id=\"id84c3a8c8-8d45-4272-899e-fe0b7038a47c\">Stk. 3.</span> Kompensationsordningen, jf. stk. 1, gælder for perioden fra og med 1. maj 2020 til og med den 31. august 2020.</p>\r\n<p class=\"Stk2\">\r\n   <span class=\"StkNr\" id=\"idd81c2770-da58-4663-9eab-f72b5c7613b6\">Stk. 4.</span> Retten til kompensation tilkommer virksomheder, der er registreret i Det Centrale Virksomhedsregister (CVR) samt personer med B-indkomst, som har fast arbejdssted i Danmark, og som udfører sæsonafhængigt arbejde, jf. § 2, nr. 1 og 2.</p>\r\n<p class=\"Kapitel\" id=\"id610eb8c2-6d43-45eb-b673-ad09c3821d1f\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Definitioner</p>\r\n<p class=\"Paragraf\" id=\"id4086c54e-79d9-455a-a2cd-7116e266b2d1\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"idb4848878-5a3f-45d5-a5f5-f9ebc2fa207d\">1)</span> Omsætningstab henholdsvis B-indkomsttab: Forskellen mellem omsætning henholdsvis B-indkomst i kompensationsperiode og referenceperioden, jf. nr. 9-10. Tabet skal være direkte relateret til leverancer til arrangementer, der er aflyst, væsentligt ændret eller udskudt som følge af COVID-19, og hvor arrangøren, som den selvstændige mv. skulle levere til, er eller ville kunne være omfattet af kapitel 1 og 2 i bekendtgørelse om forbud mod større forsamlinger og mod adgang til og restriktioner for lokaliteter i forbindelse med håndtering af covid-19 eller kapitel 1 og 2 i bekendtgørelse om kompensation for tab ved aflysning af større kultur- og idrætsarrangementer som følge af COVID-19-afværgeforanstaltninger.</p>\r\n<p class=\"Liste1\">\r\n   <span class=\"Liste1Nr\" id=\"id4ef6c821-d705-4d12-b081-787af06b90a2\">2)</span> Selvstændig mv.:</p>\r\n<p class=\"Liste2\">\r\n   <span class=\"Liste2Nr\" id=\"idb2635f4b-04e9-43bd-9f5d-ada1b9df44e1\">a)</span> En virksomhedsejer, uanset virksomhedsform, hvis virksomhed er registreret i det centrale virksomhedsregister (CVR) senest den 1. januar 2019. Virksomhedsejeren, jf. nr. 3, skal besidde mindst 25 pct. ejerskab og være beskæftiget i virksomheden i væsentlig grad.</p>\r\n<p class=\"Liste2\">\r\n   <span class=\"Liste2Nr\" id=\"id4fef000a-d396-4f48-968d-1ed74a17645c\">b)</span> Personer, herunder freelancere, uden CVR-nr., der har haft indtægter som B-indkomst frem til den 1. januar 2019, jf. nr. 4, og som har fast arbejdssted i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id725885d8-b875-4ea4-b553-030f8a031881\">3)</span> Virksomhedsejer: En fysisk person der er:</p>\r\n<p class=\"Liste2\">\r\n   <span class=\"Liste2Nr\" id=\"idf6cd85f3-55ec-45d5-a0d1-25d1bde7c396\">a)</span> registret som fuldt ansvarlig deltager (FAD) for en enkeltmandsvirksomhed i Det Centrale Virksomhedsregister (CVR), eller</p>\r\n<p class=\"Liste2\">\r\n   <span class=\"Liste2Nr\" id=\"id54569bb7-36a9-4d17-ad4e-8a56e3122977\">b)</span> registreret som reel ejer i en virksomhed registreret i Det Centrale Virksomhedsregister (CVR).</p>\r\n<p class=\"Liste1\">\r\n   <span class=\"Liste1Nr\" id=\"id65586b1e-e94e-4975-97a3-a4470086627d\">4)</span> B-indkomst: Indtægter, der medregnes til den personlige indkomst for arbejde uden for et ansættelsesforhold, og hvori der ikke er indeholdt skat og arbejdsmarkedsbidrag, før udbetaling af beløbet.</p>\r\n<p class=\"Liste1\">\r\n   <span class=\"Liste1Nr\" id=\"ida3f7cbe4-af25-42d9-8152-bf9dd1a83438\">5)</span> Omsætning: Salgsværdien af produkter og tjenesteydelser mv. med fradrag af prisnedslag, merværdiafgift og anden skat, der er direkte forbundet med salgsbeløbet. Virksomheden skal opgøre omsætningen ud fra de samme principper som i virksomhedens senest godkendte regnskab, der er aflagt senest på datoen for kompensationsperiodens start. Hvis virksomheden ikke tidligere har udarbejdet et godkendt regnskab, skal virksomheden opgøre omsætningen i overensstemmelse med den for virksomheden gældende regnskabslovgivning. Virksomheden kan alene medtage omsætning, der er skattepligtig i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id97b90756-2168-4e5c-a68c-68136a4b676d\">6)</span> Personlig indkomst: Alle indtægter, der indgår i den skattepligtige indkomst, og som ikke er kapitalindkomst, jf. personskattelovens § 4.</p>\r\n<p class=\"Liste1\">\r\n   <span class=\"Liste1Nr\" id=\"id40cabe92-ba9d-49f2-8027-015b87eccfd9\">7)</span> Ansatte: Lønmodtagere med fuldtids kontraktuel tilknytning til virksomheden i kompensationsperioden. Den ansatte anses som fuldtidsbeskæftiget, hvis denne arbejder minimum 37 timer om ugen svarende til 1924 timer om året. Den ansatte anses for at være deltidsbeskæftiget, hvis denne ikke er fuldtidsbeskæftiget.</p>\r\n<p class=\"Liste1\">\r\n   <span class=\"Liste1Nr\" id=\"id2b235d70-3a91-40fc-a863-92c25414d1b1\">8)</span> Medarbejdende ægtefælle: En fysisk person, der ifølge sin årsopgørelse for 2019 har erhvervet indkomst som medarbejdende ægtefælle i henhold til kildeskattelovens § 25 A, stk. 3. Såfremt den medarbejdende ægtefælle er indtrådt i virksomheden i perioden fra og med den 1. januar 2020 til og med den 9. marts 2020, skal denne ifølge sin årsopgørelse for 2020 have erhvervet indkomst som medarbejdende ægtefælle i henhold til kildeskattelovens § 25 A, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"id8af4f4e8-ebd3-4e50-9c94-8cc1a4a5ac4d\">9)</span> Referenceperiode: Den sammenligningsperiode, den selvstændiges nedgang i omsætning henholdsvis B-indkomst opgøres i forhold til. Referenceperioden er perioden fra og med den 1. maj 2019 til og med den 31. juli 2019 eller perioden fra og med den 1. juni 2019 til og med den 31. august 2019. Perioden skal svare til den valgte kompensationsperiode med en forskydning på et år, jf. § 4, stk. 6. Selvstændige mv. som grundet særlige omstændigheder, som fx alvorlig sygdom, barsel eller at have en toårig cyklus i sit virke, ikke har registreret omsætning henholdsvis B-indkomst i kalenderåret 2019, kan vælge et andet kalenderår for referenceperioden.</p>\r\n<p class=\"Liste1\">\r\n   <span class=\"Liste1Nr\" id=\"id5d9e0929-d5cc-472f-a5a6-3772d7f112fd\">10)</span> Kompensationsperioden: Perioden, for hvilken der ydes kompensation for den selvstændiges omsætningstab henholdsvis B-indkomsttab, jf. § 4, stk. 6.</p>\r\n<p class=\"Liste1\">\r\n   <span class=\"Liste1Nr\" id=\"idd78eab97-30c8-4cfb-aa2b-d87202d9a13c\">11)</span> Organer inden for den offentlige forvaltning: Statslige myndigheder og statsfinansierede selvejende institutioner, der er omfattet af § 2, stk. 1, nr. 1 og 2, i bekendtgørelse om statens regnskabsvæsen mv., kommuner og regioner, kommunale og regionale organisationer og selskaber mv., som er oprettet i henhold til lov om kommunernes styrelse, samt institutioner hvor statslige, regionale eller kommunale tilskud til drift udgør halvdelen eller mere og forventes vedvarende at dække halvdelen eller mere af institutionens ordinære driftsudgifter.</p>\r\n<p class=\"Liste1\">\r\n   <span class=\"Liste1Nr\" id=\"idc29f5c74-c87b-4838-8b6a-3b533288698e\">12)</span> Sæsonafhængig: Den gennemsnitlige omsætning henholdsvis B-indkomst i referenceperioden pr. måned er 50 pct. højere end den gennemsnitlige omsætning henholdsvis B-indkomst pr. måned for dét kalenderår, hvori referenceperioden ligger, jf. § 10, stk. 9, eller § 11, stk. 5.</p>\r\n<p class=\"Paragraf\" id=\"id74c15ebf-3049-4cee-97a5-ce11ac17c172\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Erhvervsstyrelsen vil med udgangspunkt i denne bekendtgørelse udarbejde en vejledning vedrørende behandlingen af ansøgninger, den efterfølgende kontrol mv.</p>\r\n<p class=\"Kapitel\" id=\"idee12634e-4e33-42ee-9117-6027b1907abb\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Kompensationsberettiget tab og krav</p>\r\n<p class=\"Paragraf\" id=\"id0a56a99b-76b8-4448-ba2d-0ddf86b74e29\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Der kan efter reglerne i denne bekendtgørelse ydes kompensation til dækning af det forventede omsætningstab henholdsvis B-indkomsttab, jf. § 1, hvis betingelserne i stk. 2-7 er opfyldt.</p>\r\n<p class=\"Stk2\">\r\n   <span class=\"StkNr\" id=\"idf4b7335a-e273-4911-b03b-ff04835bee58\">Stk. 2.</span> Den selvstændige mv., og evt. medarbejdende ægtefælle skal være registreret i det Centrale Personregister (CPR).</p>\r\n<p class=\"Stk2\">\r\n   <span class=\"StkNr\" id=\"id66fc18e2-67e3-45a1-8e61-2ba339171daf\">Stk. 3.</span> Den selvstændige må maksimalt have 25 fuldtidsansatte. Deltidsansatte medregnes forholdsmæssigt i opgørelsen af fuldtidsansatte, jf. § 2, nr. 7. Virksomhedsejer og medarbejdende ægtefælle tæller ikke med.</p>\r\n<p class=\"Stk2\">\r\n   <span class=\"StkNr\" id=\"id5697b4df-6ea9-4ae2-91ab-6be87ff4c41e\">Stk. 4.</span> Den selvstændiges omsætning henholdsvis B-indkomst skal være på mindst 10.000 kr. i gennemsnit pr. måned i kalenderåret 2019. Selvstændige mv. som grundet særlige omstændigheder, som fx alvorlig sygdom, barsel eller at have en toårig cyklus i sit virke, ikke har registreret omsætning henholdsvis B-indkomst i kalenderåret 2019, kan vælge et andet kalenderår.</p>\r\n<p class=\"Stk2\">\r\n   <span class=\"StkNr\" id=\"ide58f2e9c-c56f-409e-ad88-901fe8ec31af\">Stk. 5.</span> Den selvstændige mv. skal være sæsonafhængig, jf. § 2, nr. 12.</p>\r\n<p class=\"Stk2\">\r\n   <span class=\"StkNr\" id=\"idc85595ce-7dbb-4a6d-b0dc-1034bd068c5c\">Stk. 6.</span> Der kan ansøges om kompensation for perioden fra og med den 1. maj 2020 til og med den 31. juli 2020 eller fra og med den 1. juni 2020 til og med den 31. august 2020.</p>\r\n<p class=\"Stk2\">\r\n   <span class=\"StkNr\" id=\"id43141d08-b197-48db-be60-4d2b1969c2d6\">Stk. 7.</span> Drives en virksomhed i et selskab, er det selskabet, der kan opnå kompensation efter stk. 1.</p>\r\n<p class=\"ParagrafGruppeOverskrift\">\r\n   <span>Kompensationens størrelse mv.</span>\r\n</p>\r\n<p class=\"Paragraf\" id=\"idcec879e7-44b3-4576-860f-e7321321ea88\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Der ydes kompensation for 90 pct. af det forventede omsætningstab for den selvstændiges virksomhed og 90 pct. af det forventede B-indkomsttab for selvstændige mv. uden CVR-nr.</p>\r\n<p class=\"Stk2\">\r\n   <span class=\"StkNr\" id=\"id8acacc17-9a91-42a5-93d7-edf2986d40a2\">Stk. 2.</span> Der kan maksimalt opnås kompensation på 37.000 kr. pr. måned i gennemsnit pr. selvstændig mv., og samlet set op til 111.000 kr. pr. selvstændig mv. i hele kompensationsperioden, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"idc28bfec4-da9c-432c-839a-dbc3133f4916\">Stk. 3.</span> Såfremt en selvstændig mv. har en medarbejdende ægtefælle, hæves loftet for den maksimale kompensation med 100 pct., svarende til i alt 74.000 kr. pr. måned i gennemsnit for den pågældende selvstændige, jf. dog stk. 4, og samlet set op til 222.000 kr. pr. selvstændig mv. i hele kompensationsperioden.</p>\r\n<p class=\"Stk2\">\r\n   <span class=\"StkNr\" id=\"id2ae27ecc-c684-478c-9ef5-22bd244e82b6\">Stk. 4.</span> Det er en forudsætning for modtagelse af kompensation efter stk. 3, at den medarbejdende ægtefælle har deltaget væsentligt i driften af virksomheden.</p>\r\n<p class=\"Paragraf\" id=\"ide5f277d2-8ee3-4a77-83ee-db067205af9b\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Kompensation efter § 5, stk. 2, er betinget af, at den selvstændiges indkomst for indkomståret 2020 ikke overstiger 800.000 kr.</p>\r\n<p class=\"Stk2\">\r\n   <span class=\"StkNr\" id=\"id1c145ea4-5693-40de-ba84-6c48db220b39\">Stk. 2.</span> Til indkomsten efter stk. 1 og 4 medregnes summen af den selvstændiges:</p>\r\n<p class=\"Liste1\">\r\n   <span class=\"Liste1Nr\" id=\"id8e3b4a5a-f23f-474e-99fa-2ebc7d1b51a7\">1)</span> personlige indkomst,</p>\r\n<p class=\"Liste1\">\r\n   <span class=\"Liste1Nr\" id=\"id4534318e-278c-438a-8745-d19626af42d5\">2)</span> aktieindkomst fra selskaber, hvis omsætning indgår i grundlaget for kompensation, og</p>\r\n<p class=\"Liste1\">\r\n   <span class=\"Liste1Nr\" id=\"id523017e5-f902-4d9e-894c-74f9db79b48f\">3)</span> skattepligtige overskud fra selvstændig virksomhed i virksomhedsordningen.</p>\r\n<p class=\"Stk2\">\r\n   <span class=\"StkNr\" id=\"id691af08e-601e-4bcb-9ec6-c73724453b11\">Stk. 3.</span> For selskaber med flere virksomhedsejere, der er selvstændige mv. efter § 2, nr. 2, litra a, gælder betingelsen i stk. 1, jf. stk. 2, for den del af kompensationen, der forholdsmæssigt kan opnås for den pågældende virksomhedsejer.</p>\r\n<p class=\"Stk2\">\r\n   <span class=\"StkNr\" id=\"id8dcf1d40-7707-42c2-bda7-e27fafe9a1fb\">Stk. 4.</span> Kompensationen efter § 5, stk. 3, er betinget af, at den medarbejdende ægtefælles indkomst, jf. stk. 2, for indkomståret 2020 ikke overstiger 800.000 kr. Der kan dog fortsat opnås kompensation efter § 5, stk. 2, såfremt kravene hertil er opfyldt.</p>\r\n<p class=\"Paragraf\" id=\"iddc0fddf5-0aab-40eb-b2de-4e6efd141ea5\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> For selvstændige mv. med CVR-nummer er retten til kompensation efter reglerne i denne bekendtgørelse betinget af, at den selvstændige mv. for indkomståret 2020 har betalt eller vil betale den skat, som den er forpligtet til i henhold til gældende internationale aftaler og nationale regler. Det indebærer, at retten til kompensation er betinget af, at den selvstændige mv.s virksomhed ikke er skattemæssigt hjemmehørende i et land, som optræder på EUs liste over ikkesamarbejdsvillige skattejurisdiktioner. Retten til kompensation er endvidere betinget af, at en legal ejer, der har kontrol med den selvstændige mv.s virksomhed, f.eks. som følge af besiddelse af en ejerandel på mindst 25 pct., ikke er skattemæssigt hjemmehørende i et land, som optræder på EUs liste over ikkesamarbejdsvillige skattejurisdiktioner. Betingelsen i 3. pkt. finder tilsvarende anvendelse for det øverste danske moderselskab i en eventuel dansk sambeskatning, hvori virksomheden indgår.</p>\r\n<p class=\"Stk2\">\r\n   <span class=\"StkNr\" id=\"id59432133-645d-42ac-b1b8-7a08882f0a3b\">Stk. 2.</span> Såfremt den selvstændige mv.s virksomhed indirekte kontrolleres af en fysisk eller juridisk person, der er skattemæssigt hjemmehørende i et land, som optræder på EUs liste over ikkesamarbejdsvillige skattejurisdiktioner, er retten til kompensation betinget af, at der ikke er blevet indsat mellemliggende selskaber i ejerskabsstrukturen mellem den selvstændige mv.s virksomhed og den pågældende fysiske eller juridiske person med opfyldelse af betingelsen i stk. 1, som hovedformål eller et af hovedformålene.</p>\r\n<p class=\"Paragraf\" id=\"idb359bc28-c660-42c8-b3c7-5557d8cbad09\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Der ydes ikke kompensation for tab, som godtgøres den selvstændige mv. på anden vis, herunder ved forsikring, andre offentlige refusioner eller anden statslig kompensationsordning i anledning af Coronavirussygdom (COVID-19).</p>\r\n<p class=\"Stk2\">\r\n   <span class=\"StkNr\" id=\"idb1de4e90-26b0-4712-9b79-0077e964af62\">Stk. 2.</span> Der ydes ikke kompensation for omsætnings- henholdsvis B-indkomststab som med rimelighed kunne være afværget.</p>\r\n<p class=\"Stk2\">\r\n   <span class=\"StkNr\" id=\"id0fd9302a-dd98-4209-910c-7eeee30980ba\">Stk. 3.</span> Selvstændige mv., som har opnået kompensation i medfør af bekendtgørelse om en midlertidig kompensationsordning for selvstændige mv. i økonomisk krise som følge af COVID-19, bekendtgørelse om en midlertidig kompensationsordning for freelancere mv. med både A- og B-indkomst i økonomisk krise som følge af COVID-19, eller den midlertidige kunststøtteordning for kunstnere med kombinationsindkomst kan søge kompensation efter denne ordning. Allerede udbetalt kompensation efter bekendtgørelserne i 1. pkt. for en periode, der overlapper kompensationsperioden efter denne bekendtgørelse, jf. § 4, stk. 6, vil blive modregnet kompensationen efter denne ordning. Ansøgninger om kompensation, der endnu ikke er udbetalt, kan skriftligt fortrydes af ansøger.</p>\r\n<p class=\"Stk2\">\r\n   <span class=\"StkNr\" id=\"id52fd23c1-259b-4de9-8b16-4d1e7ea99ebd\">Stk. 4.</span> Der ydes ikke kompensation for indkomsttab, som er finansieret af offentlige ydelser.</p>\r\n<p class=\"Stk2\">\r\n   <span class=\"StkNr\" id=\"idf9df5ee0-e04b-492c-bde2-85907bec3d23\">Stk. 5.</span> Der ydes ikke kompensation, i det omfang en nedgang i omsætning eller i B-indkomst må anses at være forårsaget af, at den selvstændige uretmæssigt har undladt at henføre omsætning eller B-indkomst til kompensationsperioden eller uretmæssigt har henført for stor indkomst til referenceperioden.</p>\r\n<p class=\"Kapitel\" id=\"idcc9eabf6-56af-4de1-a1c0-91ea3a4b4b39\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Betingelser for at modtage kompensation</p>\r\n<p class=\"ParagrafGruppeOverskrift\">\r\n   <span>Ansøgning og dokumentation</span>\r\n</p>\r\n<p class=\"Paragraf\" id=\"idbfecdfc1-419c-44b4-9842-db801b212edf\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ansøgning om kompensation skal indsendes til Erhvervsstyrelsen via den digitale indberetningsløsning kompensation til selvstændige senest den 30. september 2020.</p>\r\n<p class=\"Stk2\">\r\n   <span class=\"StkNr\" id=\"id7cd6af2c-3f13-4009-8ce5-b19cff414ff5\">Stk. 2.</span> Opgørelsen af det kompensationsberettigede tab skal indsendes via den digitale indberetningsløsning. I indberetningsløsningen anfører ansøger i øvrigt de oplysninger, som fremgår af § 10 og § 11.</p>\r\n<p class=\"Stk2\">\r\n   <span class=\"StkNr\" id=\"id1a037ac3-ac8b-4883-8312-a8272f7729ba\">Stk. 3.</span> Den selvstændige mv. skal i forbindelse med ansøgningen sandsynliggøre, at omsætnings- henholdsvis B-indkomsttabet sker som følge af udbruddet af COVID-19.</p>\r\n<p class=\"Stk2\">\r\n   <span class=\"StkNr\" id=\"id1a7d6904-d650-41c5-b30d-75a8c86e04fb\">Stk. 4.</span> Der kan alene søges kompensation for enten CVR-nr. eller B-indkomst.</p>\r\n<p class=\"Paragraf\" id=\"idd600bf41-d0d3-434b-a490-d3d9f2669769\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Selvstændige med CVR-nr. skal overholde kravene i stk. 2-11 i forbindelse med ansøgning om kompensation efter § 8.</p>\r\n<p class=\"Stk2\">\r\n   <span class=\"StkNr\" id=\"id5e8d1f2e-fc45-4e6a-aa7d-ce8d2695a30b\">Stk. 2.</span> Den digitale indberetningsløsning skal indeholde oplysninger om virksomhedsnavn, CVR-nr. og stiftelsesdato.</p>\r\n<p class=\"Stk2\">\r\n   <span class=\"StkNr\" id=\"id4ce95b21-af52-4a7f-8af6-f1550dd87deb\">Stk. 3.</span> Den digitale indberetningsløsning skal indeholde oplysninger om antal ansatte opgjort i hele årsværk i virksomheden.</p>\r\n<p class=\"Stk2\">\r\n   <span class=\"StkNr\" id=\"id513ebefb-16d6-43c6-b4dd-47353941ace2\">Stk. 4.</span> Den digitale indberetningsløsning skal indeholde oplysninger om navn og ejerandel på virksomhedsejere.</p>\r\n<p class=\"Stk2\">\r\n   <span class=\"StkNr\" id=\"id76f7f8c5-2573-463d-87eb-9d3fa914e02b\">Stk. 5.</span> Den digitale indberetningsløsning skal indeholde dokumentation for fast arbejde i virksomheden, herunder løn, udbetaling af overskud fra virksomheden og evt. anden dokumentation, samt dokumentation for det forventede tabs relation til et eller flere arrangementer, jf. § 2, nr. 1. Det er et krav, at kontrakter og aftaler, som der søges kompensation for, skal være indgået forud for den 6. april 2020.</p>\r\n<p class=\"Stk2\">\r\n   <span class=\"StkNr\" id=\"id23931e5e-96e9-4b75-845a-051f87ebe146\">Stk. 6.</span> Den digitale indberetningsløsning skal indeholde oplysninger om evt. navn og CPR-nr. på medarbejdende ægtefælle.</p>\r\n<p class=\"Stk2\">\r\n   <span class=\"StkNr\" id=\"id0dfb18a8-11c6-4af4-acd3-ab93f9aafdb2\">Stk. 7.</span> Den digitale indberetningsløsning skal indeholde oplysninger om virksomhedens realiserede månedlige omsætning i perioden beskrevet i § 4, stk. 4. Såfremt der grundet særlige omstændigheder vælges et andet kalenderår, skal der indsendes begrundelse herfor samt dertilhørende dokumentation.</p>\r\n<p class=\"Stk2\">\r\n   <span class=\"StkNr\" id=\"idd6d68a33-134e-4180-bd91-64375e9dcfbf\">Stk. 8.</span> Den digitale indberetningsløsning skal indeholde oplysninger om virksomhedens forventede omsætning i kompensationsperioden.</p>\r\n<p class=\"Stk2\">\r\n   <span class=\"StkNr\" id=\"ida8aef4b4-a37a-41c9-bb02-a29e114db1e1\">Stk. 9.</span> Den digitale indberetningsløsning skal indeholde oplysninger om virksomhedens realiserede omsætning for referenceperioden. Såfremt der grundet særlige omstændigheder vælges et andet kalenderår for referenceperioden, skal der indsendes begrundelse herfor samt dertilhørende dokumentation, jf. § 2, nr. 9.</p>\r\n<p class=\"Stk2\">\r\n   <span class=\"StkNr\" id=\"iddfe75970-b771-4dcd-b389-d09dfbc33ae5\">Stk. 10.</span> Den digitale indberetningsløsning skal indeholde kontaktoplysninger med navn, telefonnummer og e-mail.</p>\r\n<p class=\"Stk2\">\r\n   <span class=\"StkNr\" id=\"idc72ef034-de3b-4497-9ff9-030f0cb56f25\">Stk. 11.</span> Den digitale indberetningsløsning skal indeholde oplysninger om, hvorvidt de pågældende selvstændige, og evt. medarbejdende ægtefælle, modtager offentlige ydelser for de samme tab, som der søges kompensation for.</p>\r\n<p class=\"Stk2\">\r\n   <span class=\"StkNr\" id=\"id4fd1861a-9c76-47f5-893a-85b79a3c9bab\">Stk. 12.</span> Ansøger skal i ansøgningen under strafansvar, jf. § 22, på tro og love erklære, at de afgivne oplysninger efter stk. 2-11 er korrekte, og at ansøger ikke selv er skyld i tabet. Erklæringen tilgås via den digitale løsning på Virksomhedsguiden.dk.</p>\r\n<p class=\"Stk2\">\r\n   <span class=\"StkNr\" id=\"id48a087c3-84fe-49c2-b91a-7b283e8be4b9\">Stk. 13.</span> Ansøger skal i ansøgningen under strafansvar, jf. § 22, på tro og love erklære, at ansøger for indkomståret 2020 har betalt eller vil betale den skat, som ansøger er forpligtet til i henhold til gældende internationale aftaler og nationale regler, jf. § 7, og at ejerskabsstrukturen ikke er blevet tilrettelagt med opfyldelse af betingelsen i § 7, stk. 1, jf. § 7, stk. 2, som hovedformål eller et af hovedformålene.</p>\r\n<p class=\"Paragraf\" id=\"id79257cda-4f8d-4269-b160-850cb32efdeb\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Selvstændige mv. uden CVR-nr. skal overholde kravene i stk. 2-7 i forbindelse med ansøgning om kompensation efter § 9.</p>\r\n<p class=\"Stk2\">\r\n   <span class=\"StkNr\" id=\"id9fe02ae2-8fef-4c82-a9f1-dc378271d801\">Stk. 2.</span> Den digitale indberetningsløsning skal indeholde oplysninger om navn og CPR-nr.</p>\r\n<p class=\"Stk2\">\r\n   <span class=\"StkNr\" id=\"idbed88ee6-d4d4-487e-93d4-4b35b7442b1d\">Stk. 3.</span> Den digitale indberetningsløsning skal indeholde oplysninger om den selvstændiges realiserede månedlige B-indkomst i perioden beskrevet i § 4, stk. 4. Såfremt der grundet særlige omstændigheder vælges et andet kalenderår, skal der indsendes begrundelse herfor samt dertilhørende dokumentation.</p>\r\n<p class=\"Stk2\">\r\n   <span class=\"StkNr\" id=\"ideb670ad6-e394-478d-bded-63bf866ee10a\">Stk. 4.</span> Den digitale indberetningsløsning skal indeholde oplysninger om den selvstændiges forventede B-indkomst i kompensationsperioden, samt dokumentation for det forventede tabs relation til et eller flere arrangementer, jf. § 2, nr. 1. Det er et krav, at kontrakter og aftaler, som der søges kompensation for, skal være indgået forud for den 6. april 2020.</p>\r\n<p class=\"Stk2\">\r\n   <span class=\"StkNr\" id=\"id848f9870-87f3-42bb-a4c4-942ab5a1ec03\">Stk. 5.</span> Den selvstændiges realiserede B-indkomst for referenceperioden. Såfremt der grundet særlige omstændigheder vælges et andet kalenderår for referenceperioden, skal der indsendes begrundelse herfor samt dertilhørende dokumentation, jf. § 2, nr. 9.</p>\r\n<p class=\"Stk2\">\r\n   <span class=\"StkNr\" id=\"ida20a374c-3ed2-4bc2-a25a-dd67dd00e911\">Stk. 6.</span> Den digitale indberetningsløsning skal indeholde kontaktoplysninger med navn, telefonnummer og e-mail.</p>\r\n<p class=\"Stk2\">\r\n   <span class=\"StkNr\" id=\"id3e9cc78f-250c-449e-ab8d-a96d98741b3b\">Stk. 7.</span> Den digitale indberetningsløsning skal indeholde oplysninger om, hvorvidt de pågældende selvstændige mv., og evt. medarbejdende ægtefælle, modtager offentlige ydelser for de samme tab, som der søges kompensation for.</p>\r\n<p class=\"Stk2\">\r\n   <span class=\"StkNr\" id=\"id630804fe-d99d-42da-9cfc-714ea4147a6e\">Stk. 8.</span> Ansøger skal under strafansvar, jf. § 22, på tro og love erklære, at de afgivne oplysninger efter stk. 2-7 er korrekte, og at ansøger ikke selv er skyld i tabet. Erklæringen tilgås via den digitale løsning på Virksomhedsguiden.dk.</p>\r\n<p class=\"Paragraf\" id=\"id3698434d-a211-4bbe-bb46-b388f46f4982\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Erhvervsstyrelsen kan til brug for behandlingen af ansøgninger indhente oplysninger fra andre offentlige myndigheder samt relevante offentlige registre mv., jf. lov om Erhvervsstyrelsens behandling af data.</p>\r\n<p class=\"Stk2\">\r\n   <span class=\"StkNr\" id=\"id43a59c5f-bccd-4fa6-8583-e01597ac6ddc\">Stk. 2.</span> Erhvervsstyrelsen kan i forbindelse med kontrollen af § 7 vedrørende skatteforhold, udbede sig den fornødne dokumentation.</p>\r\n<p class=\"Stk2\">\r\n   <span class=\"StkNr\" id=\"id66469133-48b1-48e4-a960-1fc1f2117209\">Stk. 3.</span> Erhvervsstyrelsen kan udtage ansøgninger af særlig karakter, herunder hvor der ansøges om et højt kompensationsbeløb set i forhold til den ansøgers størrelse og omsætning, og ansøgninger, hvor der vurderes at være en særlig risiko for, at ansøger ikke er berettiget til den ansøgte kompensation, eksempelvis ved atypiske forhold omkring kompensationsgrundlaget, til udvidet sagsbehandling.</p>\r\n<p class=\"Stk2\">\r\n   <span class=\"StkNr\" id=\"idd6811c1c-8016-42b0-af94-189d2f24e1a1\">Stk. 4.</span> Erhvervsstyrelsen kan pålægge enhver, der i medfør af stk. 3, udtages til udvidet sagsbehandling, at udlevere supplerende oplysninger og dokumentation til brug for afgørelsen.</p>\r\n<p class=\"Stk2\">\r\n   <span class=\"StkNr\" id=\"id7fa7af1a-493c-4722-aac1-bcd220361551\">Stk. 5.</span> Erhvervsstyrelsen kan i særlige tilfælde, herunder i særligt komplicerede sager eller hvor der i øvrigt er særligt behov for kvalitetssikring af dokumentationen, pålægge ansøgere, der i medfør af stk. 3, udtages til udvidet sagsbehandling, at anvende bistand fra en uafhængig, godkendt revisor.</p>\r\n<p class=\"Stk2\">\r\n   <span class=\"StkNr\" id=\"id37175fee-76c9-4f06-8cca-8d9d4a6b04df\">Stk. 6.</span> Erhvervsstyrelsen fastsætter i forbindelse med indhentelse af oplysninger efter stk. 4 og 5 en frist for indsendelse af oplysningerne.</p>\r\n<p class=\"Stk2\">\r\n   <span class=\"StkNr\" id=\"id391ee6ae-655c-404c-b228-b9f5129089a8\">Stk. 7.</span> Der kan alene udbetales kompensation, når kompensationsgrundlaget er dokumenteret i fornødent omfang og inden for den af Erhvervsstyrelsen fastsatte frist, jf. stk. 6.</p>\r\n<p class=\"ParagrafGruppeOverskrift\">\r\n   <span>Udbetaling af kompensation</span>\r\n</p>\r\n<p class=\"Paragraf\" id=\"id3b9e8bd6-94d3-4594-bd52-1a45d8859da8\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Udbetaling af kompensation vil, for selvstændige med CVR-nr. ske til virksomhedens NemKonto, når de i bekendtgørelsen fastsatte krav til dokumentation mv. er godkendt af Erhvervsstyrelsen. For selvstændige uden CVR-nr. udbetales kompensationen direkte til den selvstændiges NemKonto, når de i bekendtgørelsen fastsatte krav til dokumentation mv. er godkendt af Erhvervsstyrelsen, jf. § 12, stk. 7.</p>\r\n<p class=\"Stk2\">\r\n   <span class=\"StkNr\" id=\"id6100e4c9-c71e-422f-8a1e-162760fecb2b\">Stk. 2.</span> Erhvervsstyrelsen kan nedsætte kompensationen, hvis virksomheden ikke har iagttaget sin tabsbegrænsningspligt, jf. § 10, stk. 12, og § 11, stk. 8.</p>\r\n<p class=\"Paragraf\" id=\"id9fd2cce4-6206-4613-bdf1-feeb2359a0da\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Kompensationen kan udbetales forud for det faktisk lidte tab.</p>\r\n<p class=\"Paragraf\" id=\"id115db73b-011e-4320-987a-8fcc530eafca\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Kompensationen er skattepligtig.</p>\r\n<p class=\"Kapitel\" id=\"id7d9f8094-7434-45af-b189-a2ca00d69b41\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Kontrol og efterregulering af kompensation</p>\r\n<p class=\"Paragraf\" id=\"idf4230027-2fae-4691-9034-55ef2885a6e2\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Der gennemføres løbende kontrol med den udbetalte kompensation, jf. §§ 17-19.</p>\r\n<p class=\"Stk2\">\r\n   <span class=\"StkNr\" id=\"id93f36898-8da9-4e35-a55c-d7ef277c5299\">Stk. 2.</span> Erhvervsstyrelsen kan i kontroløjemed indhente oplysninger fra relevante offentlige registre, herunder Skatteforvaltningen, jf. lov om Erhvervsstyrelsens behandling af data.</p>\r\n<p class=\"Stk2\">\r\n   <span class=\"StkNr\" id=\"id79193fc7-0124-44ad-895d-6a3265cbf52f\">Stk. 3.</span> Erhvervsstyrelsen kan pålægge enhver, der udtages til kontrol, at anvende revisorbistand fra en godkendt uafhængig revisor.</p>\r\n<p class=\"Paragraf\" id=\"ida09327df-5b65-489b-bd66-0d38285ee0bd\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Den selvstændige mv. skal senest den 8. december 2020 indsende en opgørelse over det faktiske omsætnings- henholdsvis B-indkomsttab fra referenceperioden til kompensationsperiodens afslutning.</p>\r\n<p class=\"Stk2\">\r\n   <span class=\"StkNr\" id=\"id57f3b81e-6aa3-4e8f-8edd-848768d66bc0\">Stk. 2.</span> Hvis den selvstændiges faktiske omsætning henholdsvis B-indkomst i hele den periode, der er modtaget kompensation for, afviger fra det i ansøgningen anførte om forventede omsætningstab henholdsvis B-indkomsttab, træffer Erhvervsstyrelsen afgørelse om efterregulering af den udbetalte kompensation på grundlag af den indsendte dokumentation efter stk. 1. Efterregulering sker i opadgående eller nedadgående retning, afhængig af om den selvstændiges oplysninger resulterer i, at Erhvervsstyrelsen har udbetalt for lav eller for høj kompensation.</p>\r\n<p class=\"Stk2\">\r\n   <span class=\"StkNr\" id=\"id31c82c5b-0980-447a-beeb-aba4b2b7cac3\">Stk. 3.</span> Erhvervsstyrelsen kan kræve den udbetalte kompensation helt eller delvist tilbagebetalt, hvis den foreskrevne dokumentation ikke indsendes inden for den i stk. 1 foreskrevne frist eller anden frist fastsat af Erhvervsstyrelsen i forbindelse med krav om supplerende dokumentation, jf. stk. 2, samt hvis dokumentationen i øvrigt må anses for utilstrækkelig.</p>\r\n<p class=\"Stk2\">\r\n   <span class=\"StkNr\" id=\"id3ced694b-051c-4f93-86b4-f2eb01d5b806\">Stk. 4.</span> Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (renteloven) fastsatte referencesats med tillæg. Rentetillægget udgør dog mindst 50 kr.</p>\r\n<p class=\"Paragraf\" id=\"id60771e98-84d6-462b-93df-abc7fc5b4a06\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Retten til kompensation bortfalder, og allerede udbetalt kompensation skal fuldt ud tilbagebetales, hvis den selvstændiges og en eventuel medarbejdende ægtefælles indkomst i indkomståret 2020 overstiger beløbsgrænsen i § 6.</p>\r\n<p class=\"Paragraf\" id=\"id3c169d30-a4d3-4455-b303-6c5e21996188\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Retten til kompensation bortfalder, hvis den selvstændige mv. har afgivet urigtige eller vildledende oplysninger eller har fortiet oplysninger af betydning for sagens afgørelse.</p>\r\n<p class=\"Stk2\">\r\n   <span class=\"StkNr\" id=\"ide1490a73-a5b0-4692-84db-0c239c4d2c7c\">Stk. 2.</span> I de i stk. 1 nævnte tilfælde træffer Erhvervsstyrelsen afgørelse om tilbagebetaling af uretmæssigt udbetalt kompensation.</p>\r\n<p class=\"Paragraf\" id=\"id53976343-47df-4ce7-af08-2139833e7f58\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Den selvstændige mv., dennes ledelse og eventuelle revisor skal på forlangende udlevere de oplysninger til Erhvervsstyrelsen, som er nødvendige for styrelsens udøvelse af kontrol efter dette kapitel.</p>\r\n<p class=\"Stk2\">\r\n   <span class=\"StkNr\" id=\"idd9c161c2-628b-4ca0-9738-151cc7a7186f\">Stk. 2.</span> Erhvervsstyrelsen kan i forbindelse med den efterfølgende kontrol af § 7 vedrørende skatteforhold, udbede sig den fornødne dokumentation.</p>\r\n<p class=\"Kapitel\" id=\"id48357bfb-3c15-435f-bb8c-cca56bba4709\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Klage, straf og ikrafttræden</p>\r\n<p class=\"ParagrafGruppeOverskrift\">\r\n   <span>Klageadgang</span>\r\n</p>\r\n<p class=\"Paragraf\" id=\"id1f2b25c5-e420-4bde-bc8b-671f87dd26ee\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Erhvervsstyrelsens afgørelser i henhold til denne bekendtgørelse kan ikke påklages til anden administrativ myndighed.</p>\r\n<p class=\"ParagrafGruppeOverskrift\">\r\n   <span>Straf</span>\r\n</p>\r\n<p class=\"Paragraf\" id=\"id55c3da0a-50dd-4b53-a01f-2f571db020e0\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Medmindre højere straf er forskyldt efter anden lovgivning, straffes med bøde den, der i forbindelse med en ansøgning og bevilling heraf, herunder om medfinansiering og tilskud m.v., afgiver urigtige eller vildledende oplysninger eller fortier oplysninger af betydning for en sags afgørelse.</p>\r\n<p class=\"Stk2\">\r\n   <span class=\"StkNr\" id=\"idd9e00778-c365-45d6-bffa-3e84a10206cf\">Stk. 2.</span> Der kan pålægges selskaber m.v. (juridiske personer), strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"idbd667c2b-390e-4ec7-b0fc-be4faf8ae2cc\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Bekendtgørelsen træder i kraft den 16. juli 2020.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 14. juli 2020</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Katrine Winding</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/2020"
        },
        {
            "displayName": "Accession",
            "displayValue": "B20200116805"
        },
        {
            "displayName": "Entydig dokumentidentifikation",
            "displayValue": "CQ001351"
        },
        {
            "displayName": "Dato for førstegangsindlæggelse",
            "displayValue": "15/07/2020"
        },
        {
            "displayName": "Dato for indlæggelse",
            "displayValue": "02/04/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1168"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "14/07/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen, j.nr. 2020-10606"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}