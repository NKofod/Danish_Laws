{
    "id": 50529,
    "title": "Bestemmelser om generelle krav til støjmission ved start og landing med subsoniske jetflyvemaskiner ",
    "documentTypeId": "60",
    "isSagsforlobPeriodValid": false,
    "shortName": "BEK nr 17095 af 08/08/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om generelle krav til støjmission  \r\n\r\n ved start og landing med subsoniske jetflyvemaskiner </H1>  \r\n\r\n<P></P>  \r\n\r\n<P>I medfør af § 82, § 82 a og § 153, stk. 2, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet og efter  \r\n\r\n forhandling med Færøernes Landsstyre, jf. anordning nr. 130 af 3. marts 1989  \r\n\r\n om ikrafttræden for Færøerne af lov om luftfart, § 1, følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 ICAO Annex 16, bind I, 1. og 2. udgave, til Konventionen angående  \r\n\r\n international civil luftfart, undertegnet den 7. december 1944 i Chicago.  \r\n\r\n</P>  \r\n\r\n<P>1.2 Rådet for De Europæiske Fællesskabers direktiv 80/51/EØF af 20.  \r\n\r\n december 1979 om begrænsning af støj fra subsoniske luftfartøjer, som ændret  \r\n\r\n ved direktiv 83/206/EØF af 21. april 1983. </P>  \r\n\r\n<P>Anm.: Direktiverne indeholder bl.a. bestemmelser vedrørende brug af  \r\n\r\n ikke-støjcertificerede jetfly. </P>  \r\n\r\n<P>1.3 Rådet for De Europæiske Fællesskabers direktiv 89/629/EØF af 4.  \r\n\r\n december 1989 om begrænsning af støjemission fra civile subsoniske jetfly.  \r\n\r\n</P>  \r\n\r\n<P>Anm. 1: Direktivet indeholder bestemmelser vedrørende brug af jetfly, der  \r\n\r\n er støjcertificerede i henhold til ICAO Annex 16, kapitel 2. </P>  \r\n\r\n<P>Anm. 2: Direktiverne kan købes hos Statens Luftfartsvæsen,  \r\n\r\n Luftfartsinformationstjenesten, Ellebjergvej 50, 2450 København SV. </P>  \r\n\r\n<P>Anm. 3: Annex 16 kan købes i engelsk udgave hos Statens Luftfartsvæsen,  \r\n\r\n Luftfartsinformationstjenesten, Ellebjergvej 50, 2450 København SV. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>2.1 Denne BL fastsætter </P>  \r\n\r\n<P>a. bestemmelser om generelle krav til støjemission ved start og landing på  \r\n\r\n dansk område med visse typer subsoniske jetflyvemaskiner, der ikke er optaget  \r\n\r\n i det danske nationalitetsregister, og </P>  \r\n\r\n<P>b. bestemmelser om generelle krav til støjemission ved start og landing i  \r\n\r\n EF-medlemsstaterne med visse typer subsoniske jetflyvemaskiner, der er  \r\n\r\n optaget i det danske nationalitetsregister. </P>  \r\n\r\n<P>Anm.: EF-medlemsstaterne er for tiden: Belgien, Danmark, England,  \r\n\r\n Frankrig, Grækenland, Holland, Irland, Italien, Luxembourg, Portugal, Spanien  \r\n\r\n og Vesttyskland. </P>  \r\n\r\n<P>2.2 Bestemmelserne i pkt. 4.1, pkt. 4.2 og pkt. 4.3 gælder ikke for  \r\n\r\n Grønland. </P>  \r\n\r\n<P CLASS=PUNKT> <B>3.</B> Generelt </P>  \r\n\r\n<P>Ejeren og/eller brugeren er ansvarlig for overholdelse af bestemmelserne i  \r\n\r\n afsnit 4. </P>  \r\n\r\n<P CLASS=PUNKT> <B>4.</B> Berørte luftfartøjer og krav </P>  \r\n\r\n<P>4.1 Subsoniske jetflyvemaskiner, der er optaget i det danske  \r\n\r\n nationalitetsregister, må kun starte og lande på EF-medlemsstaternes område,  \r\n\r\n</P>  \r\n\r\n<P>a. hvis de er støjcertificerede i overensstemmelse med Annex 16, kapitel  \r\n\r\n 2, og er baseret på en prototype, for hvilken ansøgning om  \r\n\r\n luftdygtighedsbevis er accepteret før den 6. oktober 1977 eller er baseret på  \r\n\r\n afledte versioner, eller </P>  \r\n\r\n<P>b. hvis de er støjcertificerede i overensstemmelse med Annex 16, kapitel  \r\n\r\n 3, og er baseret på en prototype, for hvilken ansøgning om  \r\n\r\n luftdygtighedsbevis er accepteret den 6. oktober 1977 eller senere eller er  \r\n\r\n baseret på afledte versioner. </P>  \r\n\r\n<P>4.2 Subsoniske jetflyvemaskiner, der er optaget i andre landes  \r\n\r\n nationalitetsregistre, må kun starte og lande på dansk område, hvis de er  \r\n\r\n støjcertificerede i overensstemmelse med krav, der ikke er mildere end dem,  \r\n\r\n der er angivet i ICAO Annex 16, kapitel 2 eller kapitel 3. </P>  \r\n\r\n<P>4.3 Subsoniske jetflyvemaskiner, der optages i det danske  \r\n\r\n nationalitetsregister fra og med den 1. november 1990, og som har en  \r\n\r\n startmasse på mere end 34.000 kg MTOM eller en kapacitet på mere end 19  \r\n\r\n flysæder, må kun starte og lande på EF-medlemsstaternes område, hvis de er  \r\n\r\n støjcertificerede i overensstemmelse med ICAO Annex 16, kapitel 3. </P>  \r\n\r\n<P>4.4 EF-medlemsstaternes område omfatter ikke de oversøiske franske  \r\n\r\n departementer, der er omhandlet i EF-traktatens artikel 227, stk. 2. </P>  \r\n\r\n<P CLASS=PUNKT> <B>5.</B> Dispensation </P>  \r\n\r\n<P>5.1 Statens Luftfartsvæsen kan i nedenstående tilfælde dispensere fra  \r\n\r\n bestemmelserne i pkt. 4.3: </P>  \r\n\r\n<P>a. Flyvemaskiner af historisk interesse. </P>  \r\n\r\n<P>b. Flyvemaskiner, som et luftfartsforetagende i en EF-stat ifølge en  \r\n\r\n gældende afbetalings- eller lejekontrakt har benyttet inden den 1. november  \r\n\r\n 1989, og som i denne forbindelse har været registreret i et land uden for EF.  \r\n\r\n</P>  \r\n\r\n<P>c. Flyvemaskiner, der midlertidigt er slettet i en EF-stats  \r\n\r\n nationalitetsregister, fordi det er udlejet til et luftfartsforetagende uden  \r\n\r\n for EF. </P>  \r\n\r\n<P>d. Flyvemaskiner, der erstatter en havareret flyvemaskine, hvis  \r\n\r\n erstatningsflyvemaskinen registreres inden et år efter havariet, og hvis der  \r\n\r\n ikke er tilsvarende flyvemaskiner, som er støjcertificeret som anført i pkt.  \r\n\r\n 4.3, til rådighed på markedet. </P>  \r\n\r\n<P>e. Flyvemaskiner, hvis motorer har et bypass-forhold på 2 eller derover.  \r\n\r\n</P>  \r\n\r\n<P>f. Flyvemaskiner, der i et kort tidsrum lejes fra et land uden for EF,  \r\n\r\n hvis luftfartsforetagendet kan godtgøre, at dette er normal praksis inden for  \r\n\r\n branchen, og at foretagendets fortsatte virksomhed ellers ville blive skadet.  \r\n\r\n</P>  \r\n\r\n<P>g. Flyvemaskiner, for hvilke luftfartsforetagendet godtgør, at  \r\n\r\n foretagendets fortsatte virksomhed vil blive urimeligt skadet, hvis de  \r\n\r\n pågældende flyvemaskiner ikke kan anvendes. </P>  \r\n\r\n<P>I de tilfælde, der er nævnt i pkt. f og pkt. g, kan Statens Luftfartsvæsen  \r\n\r\n dog kun give en midlertidig dispensation af højst 3 års varighed med mulighed  \r\n\r\n for forlængelse 2 år ad gangen under forudsætning af, at dispensationen  \r\n\r\n udløber senest den 31. december 1995. </P>  \r\n\r\n<P>5.2 Statens Luftfartsvæsen kan i særlige tilfælde midlertidigt tillade  \r\n\r\n luftfartøjer, der ikke opfylder kravene i pkt. 4.1 eller pkt. 4.2, at starte  \r\n\r\n og lande på dansk område. </P>  \r\n\r\n<P>5.2.1 Subsoniske jetflyvemaskiner, der er optaget i andre landes  \r\n\r\n nationalitetsregistre, kan dog starte og lande på dansk område, hvis der er  \r\n\r\n givet dispensation af vedkommende EF-medlemsstat i henhold til bestemmelser,  \r\n\r\n svarende til pkt. 5.1. </P>  \r\n\r\n<P CLASS=PUNKT> <B>6.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet, der træffer afgørelse efter  \r\n\r\n forhandling med Færøernes Landsstyre, når afgørelsen vedrører færøske  \r\n\r\n ejere/brugere. </P>  \r\n\r\n<P CLASS=PUNKT> <B>7.</B> Straf </P>  \r\n\r\n<P>7.1 I henhold til luftfartslovens § 149, stk. 9, straffes overtrædelse af  \r\n\r\n bestemmelserne i afsnit 4 med bøde, hvis overtrædelsen kan tilregnes den  \r\n\r\n pågældende som forsætlig eller groft uagtsom. Der kan pålægges en virksomheds  \r\n\r\n ejer eller bruger bødeansvar, selv om lovovertrædelsen ikke kan tilregnes ham  \r\n\r\n som forsætlig eller uagtsom. For bødeansvaret fastsættes ingen  \r\n\r\n forvandlingsstraf. </P>  \r\n\r\n<P>7.2 Er overtrædelsen begået af et aktieselskab, andelsselskab eller  \r\n\r\n lignende, kan der pålægges selskabet som sådant bødeansvar i henhold til  \r\n\r\n luftfartslovens § 149, stk. 13. </P>  \r\n\r\n<P CLASS=PUNKT> <B>8.</B> Ikrafttræden </P>  \r\n\r\n<P>Denne BL træder i kraft den 30. september 1990. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 8. august  \r\n\r\n 1990. </I> </P>  \r\n\r\n<P CLASS=UNDERSKREVET-AF ALIGN=CENTER>S.E. Andresen </P>  \r\n\r\n<P ALIGN=CENTER>fg. </P>  \r\n\r\n<P CLASS=MINISTER ALIGN=RIGHT>/ M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19901709505"
        },
        {
            "displayName": "Entydig dokumentidentifikation",
            "displayValue": "CM009352"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17095"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "08/08/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen"
        },
        {
            "displayName": "Ressortministeriets journalnummer",
            "displayValue": "13-0401/05042"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}