{
    "id": 134955,
    "title": "Bekendtgørelse om overførsel af affald",
    "documentTypeId": "60",
    "isSagsforlobPeriodValid": true,
    "shortName": "BEK nr 1618 af 15/12/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Bekendtgørelse om overførsel af affald<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 44, stk. 1, § 67, § 80, stk. 1 og 2, § 89 a, stk. 1-3, og § 110, stk. 3 og 4, i lov om miljøbeskyttelse, jf. lovbekendtgørelse nr. 879 af 26. juni 2010, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Definitioner</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Affald: Affald som defineret i bekendtgørelse om affald.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> Bortskaffelse: De former og metoder som er anført i bilag 6A til bekendtgørelse om affald.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> Bortskaffelsesanlæg: Anlæg som foretager bortskaffelse af affald.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> Forordningen: Europa-Parlamentets og Rådets forordning (EF) nr. 1013/2006 af 14. juni 2006 om overførsel af affald.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> Nyttiggørelse: De former og metoder som er anført i bilag 6B til bekendtgørelse om affald.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> Nyttiggørelsesanlæg: Anlæg som foretager nyttiggørelse af affald.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num7\">7)</span> Overførsel: Overførsel som defineret i artikel 2, nr. 34, i forordningen.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Kompetent myndighed i Danmark i henhold til forordningen</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Når Danmark er afsendelsesland, indgives anmeldelse om overførsel af affald, der i henhold til forordningen skal anmeldes, til Miljøstyrelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Oplysninger i forbindelse med anmeldelse af overførsel af affald, hvor Danmark er afsendelsesland</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved fremsendelse af anmeldelse om overførsel af affald, hvor Danmark er afsendelsesland, meddeler anmelder foruden de oplysninger, der efter forordningens artikel 4, nr. 2, er pligtmæssige tillige oplysning om</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> varighed og art af den godkendelse, som nyttiggørelses- eller bortskaffelsesanlægget har,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> beskrivelse af behandlingsprocessen i anlægget, der modtager affaldet, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> kopi af kontrakterne, jf. forordningens bilag II, del 1, nr. 22 og 23.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ved fremsendelse af anmeldelse om overførsel af affald, hvor Danmark er afsendelsesland, ledsages anmeldelsen af en bekræftelse fra kommunalbestyrelsen i den kommune, hvori affaldsproducenten er beliggende, på at affaldet svarer til beskrivelsen i rubrik 12, 13 og 14 i anmeldelsesformularen, jf. forordningens bilag IA.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Såfremt den i stk. 2 nævnte bekræftelse fra kommunalbestyrelsen ikke fremsendes, skal anmelder i stedet fremsende en kemisk analyse af affaldets sammensætning samt en beskrivelse af den produktionsproces, hvorved affaldet er fremkommet.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Sprog</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Anmeldelse, oplysninger, dokumentation eller andre meddelelser skal forelægges på dansk, svensk, norsk eller engelsk.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Gebyr</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Anmelder skal betale et gebyr til dækning af alle omkostninger ved behandling af anmeldelse om overførsel af affald, uanset om Danmark er afsendelsesland eller bestemmelsesland. For anmeldelser modtaget i 2011 udgør gebyret 8.906 kr. pr. anmeldelse. Gebyret reguleres årligt pr. 1. januar på grundlag af det seneste offentliggjorte pris- og lønindeks i Finansministeriets Økonomisk Administrative Vejledning. Den aktuelle gebyrsats offentliggøres på Miljøstyrelsens hjemmeside www.mst.dk.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Gebyret opkræves af Miljøstyrelsen, når Miljøstyrelsen iværksætter behandlingen af anmeldelsen, og betales efter de anvisninger, der fremgår af opkrævningen. Der betales ikke gebyr, hvis anmelderen annullerer anmeldelsen, inden gebyropkrævningen er afsendt.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Betales gebyret ikke rettidigt, forrentes gebyret med en årlig rente svarende til den til enhver tid gældende diskonto med et tillæg på 5 procent.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Finansiel sikkerhedsstillelse</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Når Danmark er afsendelsesland ved overførsel af affald, der i henhold til forordningen skal anmeldes, skal anmelder eller en anden fysisk eller juridisk person på dennes vegne, stille en sikkerhed på 3.000 kr. pr. ton affald, der skal overføres i henhold til anmeldelsen.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Såfremt Miljøstyrelsen skønner, at de forventede omkostninger til transport, bortskaffelse, nyttiggørelse og oplagring vil afvige væsentligt fra det i stk. 1 anførte beløb, kan Miljøstyrelsen bestemme, at sikkerhedsstillelsen skal udgøre et større eller mindre beløb end angivet i stk. 1.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Som sikkerhedsstillelse anerkendes</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> bankgaranti stillet af et pengeinstitut,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> garanti stillet af kautionsselskab, eller</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> kontant depot på spærret konto i pengeinstitut.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Miljøstyrelsen kan godkende anden form for sikkerhedsstillelse.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> En sikkerhedsstillelse efter forordningen skal henvise til anmeldelsens løbenummer og klausuleres således, at den først kan frigives, når Miljøstyrelsen har modtaget den attest, der er omhandlet i forordningens artikel 6, stk. 5, eller artikel 6, stk. 8.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Ved overførsel af affald bestemt til midlertidig nyttiggørelse eller bortskaffelse, hvor en yderligere nyttiggørelse eller bortskaffelse finder sted i bestemmelseslandet, kan sikkerhedsstillelsen dog klausuleres således, at den kan frigives, når affaldet forlader det anlæg, der udfører den midlertidige behandling, og Miljøstyrelsen har modtaget den attest, der er omhandlet i forordningens artikel 6, stk. 6.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Det skal endvidere fremgå af sikkerhedsstillelsen, at den skal udbetales til Miljøstyrelsen, når styrelsen vurderer, at den danske stat eller andre berørte myndigheder skal opfylde de forpligtelser, der følger af forordningens artikel 23 og 25.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Sikkerhedsstillelsen udstedes til den danske stat, c/o Miljøstyrelsen, Strandgade 29, 1401 København K.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> Sikkerhedsstillelsen skal være gyldig på tidspunktet for anmeldelse. Der skal stilles særskilt sikkerhed for hver anmeldelse.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Virksomheders forpligtelser i forbindelse med overførsel af affald</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Virksomheder må kun modtage affald, der er overført til Danmark som bestemmelsesland, når affaldet er overført i overensstemmelse med forordningens bestemmelser.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Forhandlere og mæglere, der formidler overførsler af affald, skal sikre sig, at affaldet overføres i overensstemmelse med forordningens bestemmelser.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Det er forbudt at overføre affald til bortskaffelse i Danmark. Dette gælder dog ikke i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num1\">1)</span> Hvis der i afsendelseslandet ikke findes egnede bortskaffelsesmuligheder, og affaldet fremstilles i så begrænsede mængder, at oprettelsen af nye, specialiserede bortskaffelsesanlæg inden for dette land vil være uøkonomisk.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num2\">2)</span> Ved overførsel fra EU-lande og EFTA-lande, der er parter i Basel-konventionen<a class=\"FodnoteHenvisning\" name=\"Henvisning_Par10_Stk1_Num2_Not2\" href=\"#Par10_Stk1_Num2_Not2\">2)</a>, til Danmark som bestemmelsesland af farligt affald bestemt til forbrænding på landjorden, jf. punkt D 10 i bilag 6A i bekendtgørelse om affald.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Når Danmark er afsendelsesland, er det forbudt at overføre affald til bortskaffelse i EU-lande og EFTA-lande, der er parter i Basel-konventionen. Dette gælder dog ikke i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num1\">1)</span> Hvis der i Danmark ikke findes egnede bortskaffelsesanlæg, og affaldet fremstilles i Danmark i så begrænsede mængder, at oprettelsen af nye, specialiserede bortskaffelsesanlæg i Danmark vil være uøkonomisk.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num2\">2)</span> Ved overførsel fra Danmark som afsendelsesland af farligt affald bestemt til forbrænding på landjorden, jf. punkt D 10 i bilag 6A i bekendtgørelse om affald.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Det er endvidere forbudt at formidle overførsler af affald i strid med forbuddet i stk. 1 og stk. 2.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Miljøstyrelsen kan dispensere fra forbuddet i stk. 2 og stk. 3, jf. stk. 2.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Tilsyn</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Kommunalbestyrelsen fører tilsyn med, at forordningens bestemmelser og bestemmelserne i denne bekendtgørelse overholdes, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Miljøstyrelsen fører tilsyn med, at forordningens bestemmelser og denne bekendtgørelses bestemmelser om affald, der er overført til Danmark som bestemmelsesland, overholdes på virksomheder, hvor godkendelseskompetencen efter reglerne om godkendelse af listevirksomhed er henlagt til Miljøstyrelsen.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Miljøstyrelsen fører endvidere tilsyn med, at forordningens bestemmelser overholdes ved transport af affald, der er overført til Danmark som bestemmelsesland og affald bestemt til overførsel, hvor Danmark er afsendelsesland samt transit af affald.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Miljøstyrelsen træffer afgørelse om, hvorvidt affald i henhold til forordningens artikel 22 og 24 skal returneres til afsendelsesstaten eller bortskaffes eller nyttiggøres på anden vis end angivet i anmeldelsen.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Hvis kommunalbestyrelsen vurderer, at der i henhold til forordningens artikel 22 og 24 er grundlag for, at anmelderen eller den kompetente afsendelsesmyndighed skal sørge for, at affald returneres til afsendelsesstaten eller i øvrigt skal bortskaffes eller nyttiggøres på anden vis end angivet i anmeldelsen, skal kommunalbestyrelsen orientere Miljøstyrelsen herom.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Administrative bestemmelser</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Afgørelser efter forordningen og denne bekendtgørelse kan ikke indbringes for anden administrativ myndighed.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Straf</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Medmindre højere straf er forskyldt efter den øvrige lovgivning, straffes med bøde den, der</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num1\">1)</span> undlader at stille sikkerhed, jf. § 6,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num2\">2)</span> modtager affald, som er overført til Danmark som bestemmelsesland, og som ikke er overført i overensstemmelse med forordningens bestemmelser, jf. § 9, stk. 1,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num3\">3)</span> formidler overførsler af affald i strid med § 9, stk. 2, eller</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num4\">4)</span> overtræder forbuddet i § 10, stk. 1-3.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num1\">1)</span> voldt skade på miljøet eller fremkaldt fare derfor, eller</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num2\">2)</span> opnået eller tilsigtet en økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Ikrafttrædelse og overgangsbestemmelser</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Bekendtgørelsen træder i kraft den 1. januar 2011.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Bekendtgørelse nr. 799 af 28. juni 2007 om overførsel af affald ophæves, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> For en overførsel, hvor Miljøstyrelsen har modtaget anmeldelse før den 1. januar 2011, gælder bekendtgørelse nr. 799 af 28. juni 2007 om overførsel af affald.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 15. december 2010</p><p class=\"Sign1\" align=\"center\">Karen Ellemann</p><p class=\"Sign2\" align=\"right\">/ Michel Schilling</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen supplerer bestemmelserne i Europa-Parlamentets og Rådets forordning (EF) nr. 1013/2006 af 14. juni 2006 om overførsel af affald, EU-Tidende 2006, nr. L 190, side 1. Ifølge artikel 288 i EUF-Traktaten gælder en forordning umiddelbart i hver medlemsstat. Bestemmelsen i § 10 svarer til § 8 a i bekendtgørelse nr. 264 af 3. april 2000 om ændring af bekendtgørelse om import og eksport af affald, som er notificeret i henhold til Europa-Parlamentets og Rådets direktiv 98/34/EF (informationsproceduredirektivet) som ændret ved direktiv 98/48/EF.</p>\r\n<p class=\"Fodnote\">\r\n   <a class=\"FodnoteNr\" name=\"Par10_Stk1_Num2_Not2\" href=\"#Henvisning_Par10_Stk1_Num2_Not2\">2)</a> Schweiz, Norge, Island og Liechtenstein er EFTA-lande og parter i Basel-konventionen.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/2010"
        },
        {
            "displayName": "Accession",
            "displayValue": "B20100161805"
        },
        {
            "displayName": "Entydig dokumentidentifikation",
            "displayValue": "AL002342"
        },
        {
            "displayName": "Dato for førstegangsindlæggelse",
            "displayValue": "23/12/2010"
        },
        {
            "displayName": "Dato for indlæggelse",
            "displayValue": "23/12/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1618"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "15/12/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen og kommunerne"
        },
        {
            "displayName": "Ressortministeriets journalnummer",
            "displayValue": "Miljømin.,<br />Miljøstyrelsen, j. nr. MST-719-00052"
        },
        {
            "displayName": "Stikord",
            "displayValue": "eksport, import, import og eksport af affald"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}