{
    "id": 40656,
    "title": "Ekspropriation i forbindelse med ombygning af hovedlandevej 415, Randers-Grenå ",
    "documentTypeId": "240",
    "isSagsforlobPeriodValid": false,
    "shortName": "KEN nr 17157 af 22/05/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Erstatning for omvej </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ekspropriation i forbindelse med ombygning af  \r\n\r\n hovedlandevej 415, Randers-Grenå </H1>  \r\n\r\n<P></P>  \r\n\r\n<BR>  \r\n\r\n<P>År 1997 den 22. maj afsagde Vejtaksationskommissionen for Århus  \r\n\r\n Amtsrådskreds I (nord) i </P>  \r\n\r\n<P>Taks. 2/97: </P>  \r\n\r\n<P>Århus Amt, </P>  \r\n\r\n<P>Lyseng Alle 1, </P>  \r\n\r\n<P>8270 Højbjerg, </P>  \r\n\r\n<P>mod </P>  \r\n\r\n<P>Villy Aksel Hougaard, </P>  \r\n\r\n<P>Vilstrupvej 24, </P>  \r\n\r\n<P>8900 Randers, </P>  \r\n\r\n<P>sålydende </P>  \r\n\r\n<PRE>  \r\n\r\n                            K E N D E L S E :  \r\n\r\n</PRE>  \r\n\r\n<P>Den 29. august 1996 traf Århus Amt i medfør af § 49 i lov om offentlige  \r\n\r\n veje beslutning om ekspropriation til ombygning af hovedlandevej 415, Randers  \r\n\r\n - Grenå, km 4,0 - 5,5, adgangssanering ved Romalt. </P>  \r\n\r\n<P>Dette vejombygningsprojekt indebærer bl.a., at kommunevejene Vilstrupvej  \r\n\r\n og Mariesmindevej lukkes ved hovedlandevejen. </P>  \r\n\r\n<P>I den anledning har ejeren af landbrugsejendommen matr. nr. 1e Vilstrup  \r\n\r\n Gårde, Kristrup, m.fl., Villy Aksel Hougaard, rejst krav om erstatning for  \r\n\r\n forlænget vejadgang til en af ejendommens jordlodder. Da enighed om dette  \r\n\r\n krav ikke har kunnet opnås, har Århus Amt ved skrivelse af 13. marts 1997  \r\n\r\n indbragt erstatningsspørgsmålet for taksationskommissionen. </P>  \r\n\r\n<P>Ejendommen matr. nr. 1e Vilstrup Gårde, Kristrup, m.fl., der er beliggende  \r\n\r\n i landzone, har et samlet areal af 36.3241 (m2). </P>  \r\n\r\n<P>Der eksproprieres ikke areal fra ejendommen. </P>  \r\n\r\n<P>Pr. 1. januar 1996 er ejendommen vurderet til offentlig ejendomsværdi  \r\n\r\n 2.000.000 kr., heraf grundværdi 493.000 kr. </P>  \r\n\r\n<P>Ejendommen består af ialt 6 særskilt beliggende jordlodder, herunder  \r\n\r\n jordlodden matr.nr. 1 e Vilstrup Gårde med ejendommens beboelses- og  \r\n\r\n driftsbygninger beliggende Vilstrupvej 24, Vilstrup, og en 2.6252 (m2) stor  \r\n\r\n englod, matr. nr. 12g Romalt by, Kristrup, beliggende nord for  \r\n\r\n hovedlandevejen og Romalt by ved Randers fjord. Denne englod er af ejeren  \r\n\r\n erhvervet og tillagt ejendommen i årene 1986 og 1988. </P>  \r\n\r\n<P>Lukningen af Vilstrupvej ved hovedlandevejen medfører, at vejafstanden fra  \r\n\r\n ejendommens driftsbygninger til den nævnte englod forøges fra 3,2 km til 5,4  \r\n\r\n km. svarende til 2,2 km., idet ejeren efter lukningen af Vilstrupvej ved  \r\n\r\n hovedlandevejen er henvist til at køre ad bl.a. Klosterhøjvej og  \r\n\r\n hovedlandevejen. </P>  \r\n\r\n<P>Det er oplyst, at ejendommen har et produktionsanlæg til ca. 75 malkekøer.  \r\n\r\n Ejendommen drives dog for tiden kun med ca. 18 ammekøer. Englodden matr. nr.  \r\n\r\n 12g Romalt anvendes til korndyrkning. </P>  \r\n\r\n<P>Ejeren har nedlagt påstand om en erstatning for ulempe ved forøget  \r\n\r\n vejafstand på 22.880 kr. og har opgjort dette beløb som svarende til 2.200 (m  \r\n\r\n forøget vejafstand) x 2,6(ha) x 4 kr. </P>  \r\n\r\n<P>Århus Amt har nedlagt påstand om, at der ikke tilkendes ejeren erstatning.  \r\n\r\n</P>  \r\n\r\n<P>Til støtte for sin påstand har ejeren anført, at den ved hovedlandevejen  \r\n\r\n lukkede Vilstrupvej hidtil har tjent som intern driftsvej for ejendommen, der  \r\n\r\n derfor har erhvervet ret til at benytte denne som sådan. I betragtning af, at  \r\n\r\n vejafstanden til englodden forøges med 2,2 km, herunder med kørsel ad  \r\n\r\n hovedlandevejen, påføres ejendommens drift en væsentlig ulempe, der begrunder  \r\n\r\n ret til en erstatning, der bør fastsættes efter en takst på 4 kr. x meter x  \r\n\r\n ha. </P>  \r\n\r\n<P>Århus Amt har til støtte for sin påstand anført, at der ikke er grundlag  \r\n\r\n for at tilkende ejeren en erstatning - i hvert fald ikke i et tilfælde som  \r\n\r\n det foreliggende, hvor der ikke er sket noget indgreb i ejendommens  \r\n\r\n adgangsforhold til offentlig vej. Lukningen af Vilstrupvej ved  \r\n\r\n hovedlandevejen er en erstatningsfri regulering af det offentlige vejnet, som  \r\n\r\n enhver trafikant, herunder ejere af landbrugsejendomme, må tåle. Det gøres  \r\n\r\n endvidere gældende, at ejeren, der ved at erhverve den fjerntliggende englod  \r\n\r\n til sin ejendom, der i forvejen består af en række spredte jordlodder, har  \r\n\r\n accepteret en drift med kørsel over store vejafstande, og på denne baggrund  \r\n\r\n kan driftsulemperne ved den forlængede vejafstand til englodden, som kun kan  \r\n\r\n antages at være af begrænset omfang, ikke anses af en sådan betydning, at  \r\n\r\n ejeren har erhvervet ret til en erstatning. </P>  \r\n\r\n<PRE>  \r\n\r\n                           ooo - O - ooo  \r\n\r\n</PRE>  \r\n\r\n<P>Efter det foreliggende har Vilstrupvej siden 1986 vel været benyttet som  \r\n\r\n intern driftsvej for ejendommen mellem dens bygninger og den da tillagte  \r\n\r\n engparcel. </P>  \r\n\r\n<P>Når imidlertid henses til, at ejendommen, der har et samlet aral af godt  \r\n\r\n 36 ha, består af 6 spredt beliggende jordlodder, således at dens drift i  \r\n\r\n forvejen er baseret på driftskørsler til og fra bygningerne af betydeligt  \r\n\r\n omfang, og når yderligere henses til, at den kørsel, der er forbundet med  \r\n\r\n driften af den ca. 2,6 ha store englod matr.nr. 12 g, må antages at være af  \r\n\r\n ret begrænset omfang, skønnes forøgelsen af vejafstanden dertil fra 3,2 km  \r\n\r\n til 5,4 km, der må anses uden betydning for ejendommens handelsværdi, efter  \r\n\r\n det foreliggende ikke at indebære en sådan væsentlig merulempe, at ejeren kan  \r\n\r\n tilkomme en erstatning. </P>  \r\n\r\n<PRE>  \r\n\r\n                     T H I  B E S T E M M E S :  \r\n\r\n</PRE>  \r\n\r\n<P>Ejeren, Villy Aksel Hougaard, tillægges ikke en erstatning. </P>  \r\n\r\n<P>Århus Amt godtgør ejeren udgift til konsulentbistand ved sagens behandling  \r\n\r\n for kommissionen med 4.000 kr. </P>  \r\n\r\n<P>Sagens omkostninger udredes af Århus Amt efter opgørelse fra kommissionens  \r\n\r\n formand. </P>  \r\n\r\n<P>Kjeld Sørensen Lausen Troels Hemmingsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19971715725"
        },
        {
            "displayName": "Entydig dokumentidentifikation",
            "displayValue": "CA008626"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17157"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "22/05/1997"
        },
        {
            "displayName": "Administrerende myndighed",
            "displayValue": "Taksationskommissionen for Århus amtsrådskreds I (nord)"
        },
        {
            "displayName": "Ressortministeriets journalnummer",
            "displayValue": "Transportministeriet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}