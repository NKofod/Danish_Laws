{
    "id": 108722,
    "title": "1995 BTL 164   BETÆNKNING OVER FORSLAG TIL LOV OM SPAREVIRKSOMHEDER OG UDSTEDERE AF   FORUDBETALTE BETALINGSKORT    NR L 164 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 164",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 164 </P>  \r\n\r\n<P></P>  \r\n\r\n<P>Betænkning over Forslag til lov om sparevirksomheder og udstedere af  \r\n\r\n forudbetalte betalingskort <BR>  \r\n\r\n Nr L 164 1995-96, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19960321 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til erhvervsministeren, som denne har besvaret </P>  \r\n\r\n<P>skriftligt. Et af udvalgets spørgsmål og ministerens svar herpå er </P>  \r\n\r\n<P>optrykt som bilag til betænkningen. </P>  \r\n\r\n<P>Endvidere har udvalget modtaget en skriftlig henvendelse fra Finansrådet.  \r\n\r\n</P>  \r\n\r\n<P>Der er af erhvervsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse</I> med de af  \r\n\r\n erhvervsministeren stillede ændringsforslag. </P>  \r\n\r\n<P>Et <I>mindretal</I> (Enhedslistens medlem af udvalget) vil redegøre for  \r\n\r\n sin stilling til lovforslaget ved 2. behandling, men kan tiltræde de stillede  \r\n\r\n ændringsforslag. </P>  \r\n\r\n<P>Mindretallet så helst, at Nationalbanken fik monopol på at udstede  \r\n\r\n forudbetale betalingskort, således at Nationalbankens nuværende monopol på  \r\n\r\n udstedelse af mønter og sedler ikke brydes. Det ville efter mindretallets  \r\n\r\n opfattelse være den mest effektive måde at undgå problemer med disse kort på.  \r\n\r\n I det mindste burde det være sådan, at Nationalbanken også udsteder  \r\n\r\n forudbetalte betalingskort, således at borgerne har dette alternativ til de  \r\n\r\n private udbydere. </P>  \r\n\r\n<P>Endelig er mindretallet bekymret over, at de danske regler tilsyneladende  \r\n\r\n bliver mere liberale end de, der er anbefalet af nationalbankerne i  \r\n\r\n EU-landene. </P>  \r\n\r\n<P>ÆndringsforslagAf <I>erhvervsministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 14 <B>1)</B> I <I>stk. 4</I> indsættes efter &#187;På samme  \r\n\r\n måde&#171;: &#187;som efter stk. 3&#171;. </P>  \r\n\r\n<P> <B>2)</B> I <I>stk. 8</I> indsættes efter 1. pkt. som nyt punktum: </P>  \r\n\r\n<P>&#187;Er overtrædelsen begået af staten, en kommune eller et kommunalt  \r\n\r\n fællesskab, jf. § 60 i lov om kommunernes styrelse, kan der pålægges staten,  \r\n\r\n kommunen eller det kommunale fællesskab bødeansvar.&#171; </P>  \r\n\r\n<P>Til § 16 <B>3)</B>  <I>Stk. 3</I> affattes således: </P>  \r\n\r\n<P> <I>&#187;Stk. 3.</I> Foreninger og virksomheder, der ved lovens  \r\n\r\n ikrafttræden var under tilsyn i henhold til den i stk. 2 nævnte lov, kan  \r\n\r\n fortsætte deres hidtidige virksomhed.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Med ændringsforslaget præciseres, at det er strafferammen i  \r\n\r\n lovforslagets § 14, stk. 3, der finder anvendelse. </P>  \r\n\r\n<P>Til nr. 2 Med ændringsforslaget bringes bestemmelsen i overensstemmelse  \r\n\r\n med den sædvanlige affattelse af juridiske personers ansvar for  \r\n\r\n overtrædelser. </P>  \r\n\r\n<P>Til nr. 3 Det sikres med ændringsforslaget, at foreninger og virksomheder,  \r\n\r\n der ved lovens ikrafttræden var under tilsyn efter lov om visse spare- og  \r\n\r\n udlånsvirksomheder m.v., kan fortsætte deres virksomhed. </P>  \r\n\r\n<P>Lissa Mathiasen (S) fmd. <I>Ole Vagn Christensen (S) Sonja Mikkelsen (S)  \r\n\r\n Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Svend  \r\n\r\n Heiselberg (V) Pia Larsen (V) Erik Larsen (V) Kai Dige Bach (KF)</I> nfmd.  \r\n\r\n<I>Pernille Sams (KF) Flemming Hansen (KF) Kirsten Jacobsen (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til erhvervsministeren og dennes svar </P>  \r\n\r\n<P>herpå </P>  \r\n\r\n<P> <I>Spørgsmål 2:</I>  </P>  \r\n\r\n<P>&#187;Ad L 164, forslag til lov om sparevirksomheder og udstedere af  \r\n\r\n forudbetalte betalingskort, af erhvervsministeren (Mimi Jakobsen). </P>  \r\n\r\n<P>Ministeren bedes nærmere redegøre for, hvilke kort der er omfattet af  \r\n\r\n lovforslagets bestemmelser, herunder om kort, hvor der på forhånd er betalt  \r\n\r\n for et antal bestemte ydelser, f.eks. 10 gange bilvask eller lignende, er  \r\n\r\n omfattet af lovforslaget.&#171; </P>  \r\n\r\n<P> <I>Svar:</I>  </P>  \r\n\r\n<P>Lovforslaget omfatter kort, hvor forudbetalingen på kortet må anses at  \r\n\r\n være &#187;tilbagebetalingspligtige midler&#171;. </P>  \r\n\r\n<P>Herved forstås <I>for det første</I> midler, hvor kortudstederen skal  \r\n\r\n opfylde sin forpligtelse ved at udbetale det forudbetalte beløb til  \r\n\r\n kortholderen eller til andre, som kortholderen har anvist. Forslaget omfatter  \r\n\r\n<I>for det andet</I> midler, hvor kortudstederen skal levere varer eller  \r\n\r\n tjenesteydelser, når det <I>ikke</I> senest på tidspunktet for indskuddet er  \r\n\r\n aftalt, hvilke konkrete varer eller tjenesteydelser der skal leveres. </P>  \r\n\r\n<P>Det vil derimod falde uden for begrebet tilbagebetalingspligtige midler,  \r\n\r\n hvis det senest på tidspunktet for indskuddet er aftalt, hvilke konkrete  \r\n\r\n varer eller tjenesteydelser betaligsmodtageren skal levere. Trafikselskabers  \r\n\r\n klippekort og månedskort, telefonselskabers telefonkort, solariekort,  \r\n\r\n bilvaskekort, vaskerikort og kantinekort vil eksempelvis ikke være omfattet  \r\n\r\n af lovforslagets bestemmelser. </P>  \r\n\r\n<P>Herudover indeholder forslagets § 2, stk. 4, en bagatelgrænse for, hvilke  \r\n\r\n kort der er omfattet af forslagets bestemmelser. Såfremt kortudsteder kun  \r\n\r\n sælger forudbetalte kort med et pålydende på 500 kr. eller mindre, og såfremt  \r\n\r\n det samlede pålydende beløb på de kort, som udstederen har i cirkulation, er  \r\n\r\n mindre end 1 mio. kr., vil kortene ikke være omfattet af forslagets  \r\n\r\n bestemmelser, selv om der skulle være tale om tilbagebetalingspligtige  \r\n\r\n midler. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i nogle møder og har </P>  \r\n\r\n<P>herunder stillet spørgsmål til erhvervsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Der er af erhvervsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse</I> med det stillede  \r\n\r\n ændringsforslag. </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse,</I> men kan stemme for det stillede  \r\n\r\n ændringsforslag. Det er mindretallets opfattelse, at selv om den ekstra  \r\n\r\n udvalgsbehandling har fremkaldt en enkelt stramning af lovforslaget, er det  \r\n\r\n foreliggende lovforslag fortsat alt for liberalt i forhold til, hvem der  \r\n\r\n fremover kan udstede betalingsmidler i Danmark - og endog mere liberalt end  \r\n\r\n anbefalet af de europæiske centralbanker. Mindretallet vil derfor stemme imod  \r\n\r\n lovforslaget, selv om mindretallet er tilhænger af en kontrollovgivning på  \r\n\r\n dette område. </P>  \r\n\r\n<P>ÆndringsforslagAf <I>erhvervsministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 9 <B>1)</B> Ordene &#187;kan herunder fastsætte nærmere regler  \r\n\r\n om&#171; udgår, og i stedet indsættes: &#187;skal herunder fastsætte nærmere  \r\n\r\n regler om&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Med ændringsforslaget præciseres, at Finanstilsynet skal  \r\n\r\n udfærdige regler om blandt andet midlernes placering. </P>  \r\n\r\n<P>Lissa Mathiasen (S) fmd. <I>Ole Vagn Christensen (S) Sonja Mikkelsen (S)  \r\n\r\n Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Svend  \r\n\r\n Heiselberg (V) Pia Larsen (V) Erik Larsen (V) Kai Dige Bach (KF)</I> nfmd.  \r\n\r\n<I>Pernille Sams (KF) Flemming Hansen (KF) Kirsten Jacobsen (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/05/1996"
        },
        {
            "displayName": "Accession",
            "displayValue": "199514K00164"
        },
        {
            "displayName": "Entydig dokumentidentifikation",
            "displayValue": "CL004374"
        },
        {
            "displayName": "Dato for førstegangsindlæggelse",
            "displayValue": "30/05/1996"
        },
        {
            "displayName": "Dato for indlæggelse",
            "displayValue": "30/05/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "164"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}