{
    "id": 105755,
    "title": "1989 BSF 22   FORSLAG TIL FOLKETINGSBESLUTNING OM DEN KGL. VETERINÆR- OG LANDBOHØJSKOLE  ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 22",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 22 </P>  \r\n\r\n<P></P>  \r\n\r\n<P>Forslag til folketingsbeslutning om Den Kgl. Veterinær- og Landbohøjskole  \r\n\r\n</P>  \r\n\r\n<P></P>  \r\n\r\n<P>Fremsat af Rahbæk Møller (SF) Aage Frandsen (SF) Frank Jensen (S) Helle  \r\n\r\n Degn (S) Lysholm Christensen (KRF) Inger Stilling Pedersen (KRF) </P>  \r\n\r\n<P></P>  \r\n\r\n<P>den 7. november 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen snarest at fremlægge planer for Den </P>  \r\n\r\n<P>Kgl. Veterinær- og Landbohøjskoles fremtid og ikke at foretage </P>  \r\n\r\n<P>beskæringer af højskolens udbud af uddannelser og forskningsområder, </P>  \r\n\r\n<P>før planerne for den samlede institution foreligger. </P>  \r\n\r\n<P>Bemærkninger til forslaget </P>  \r\n\r\n<P>Den Kgl. Veterinær- og Landbohøjskole har det ikke godt. En række  \r\n\r\n nødvendige investeringer har været udskudt i årevis. Resultatet er, at dele  \r\n\r\n af bygningsmassen er nedslidt, og at højskolen er overbefolket på grund af et  \r\n\r\n stærkt øget studentertal, uden at der er foretaget tilsvarende udvidelser.  \r\n\r\n</P>  \r\n\r\n<P>Situationen er opstået, fordi Den Kgl. Veterinær- og Landbohøjskole har  \r\n\r\n måttet leve med, at der til stadighed er blevet sat spørgsmålstegn ved, om  \r\n\r\n den har den rette beliggenhed. Dette er grunden til, at selv de mest akut  \r\n\r\n nødvendige investeringer er blevet udskudt, og at højskolen er endt i en  \r\n\r\n situation, der er ganske uhørt ringe sammenlignet med andre forsknings- og  \r\n\r\n uddannelsesinstitutioner i Danmark. </P>  \r\n\r\n<P>Det har været til stor skade for et af Danmarks hovederhverv, landbruget,  \r\n\r\n at den institution, der forsyner landbruget med grundforskning og uddannede  \r\n\r\n kandidater, har væsentlig dårligere forhold end de øvrige højere  \r\n\r\n læreanstalter. På det sidste har opmærksomheden rettet sig mod den svage  \r\n\r\n levnedsmiddelforskning i Danmark og denne svagheds konsekvenser for  \r\n\r\n levnedsmiddelindustrien. Der er et indlysende behov for at opbygge et  \r\n\r\n begrænset antal stærke forskningsmiljøer i Danmark, og det er indlysende, at  \r\n\r\n Landbohøjskolen bør være hjemsted for et af disse miljøer. </P>  \r\n\r\n<P>De nødvendige beslutninger om Landbohøjskolens fremtid kan derfor ikke  \r\n\r\n udsættes længere. Først og fremmest må der træffes en beslutning om  \r\n\r\n højskolens permanente beliggenhed, og indtil denne beslutning træffes, bør  \r\n\r\n der ikke besluttes udflytning af enkeltdele. Specielt bør spørgsmålet om  \r\n\r\n mejeriingeniøruddannelsens placering afvente en overordnet plan. </P>  \r\n\r\n<P>Forslagsstillerne henleder i denne forbindelse opmærksomheden på, at  \r\n\r\n Danske Studerendes Fællesråd, Planlægningsrådet for Forskningen, Statens  \r\n\r\n Naturvidenskabelige Forskningsråd, Statens Teknisk-Videnskabelige  \r\n\r\n Forskningsråd, Statens Jordbrugs- og Veterinærvidenskabelige Forskningsråd,  \r\n\r\n FLUNA og De Danske Landboforeninger alle har advaret mod at splitte den  \r\n\r\n helhed, som Den Kgl. Veterinær- og Landbohøjskole udgør. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/11/1989"
        },
        {
            "displayName": "Accession",
            "displayValue": "19891BA00022"
        },
        {
            "displayName": "Entydig dokumentidentifikation",
            "displayValue": "CL003288"
        },
        {
            "displayName": "Dato for førstegangsindlæggelse",
            "displayValue": "07/11/1989"
        },
        {
            "displayName": "Dato for indlæggelse",
            "displayValue": "07/11/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "22"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}