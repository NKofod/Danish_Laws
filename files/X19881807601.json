{
    "id": 36374,
    "title": "Bindende forhåndsbesked. Skattepligt af køberet til aktier. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18076 af 26/01/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>To ledende medarbejdere blev for de indkomstår, hvori de udnyttede en  \r\n\r\n køberet til aktier i aktieselskab H, anset for skattepligtige efter  \r\n\r\n statsskattelovens § 4 af den ved udnyttelsen opnåede økonomiske fordel. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked. Skattepligt af køberet  \r\n\r\n til aktier. (* 1) </H1>  \r\n\r\n<P></P>  \r\n\r\n<P>Ligningsrådet blev spurgt om følgende: </P>  \r\n\r\n<P>Vil to ledende medarbejdere ved udnyttelse af en køberet til C-aktier i  \r\n\r\n aktieselskabet H i perioden 1987 til 1991 være skattefri af forskellen mellem  \r\n\r\n aktiernes markedspris og købsprisen? </P>  \r\n\r\n<P>De nærmere omstændigheder var: </P>  \r\n\r\n<P>Brødrene A og B var begge sidestillede direktører i selskabet H og ejede  \r\n\r\n hver 50% af aktiekapitalen. Selskabet var moderselskab for 5 helejede  \r\n\r\n datterselskaber. Egenkapitalen i moderselskabet androg ifølge status pr. 31.  \r\n\r\n december 1986 ca. 82 mio.kr. Heraf udgjorde aktiekapitalen 2,5 mio.kr. </P>  \r\n\r\n<P>Aktionærerne påtænkte at indgå en aftale med to af koncernens ledende  \r\n\r\n medarbejdere, M 1 og M 2, hvorefter hver af disse hvert år fra 1987 til og  \r\n\r\n med 1991 kunne erhverve C-aktier i selskabet til aktiernes regnskabsmæssige  \r\n\r\n indre værdi pr. 1. januar 1987 for et kontant beløb på op til 100.000 kr.  \r\n\r\n Dette svarede med selskabets nuværende indre værdi til ca. nom. 6.000 kr.  \r\n\r\n årligt, idet aktiekapitalen i forbindelse med aftalens indgåelse skulle  \r\n\r\n forhøjes til 5 mio.kr. Ved maksimal udnyttelse af køberetten ville hver  \r\n\r\n medarbejder således kunne erhverve ca. nom. 30.000 kr. aktier, svarende til  \r\n\r\n ca. 0,5% af selskabets aktiekapital. Medarbejderne havde ikke pligt til at  \r\n\r\n købe aktier hvert år. </P>  \r\n\r\n<P>Stemmeretten til medarbejdernes aktier skulle fortsat tilkomme sælgerne  \r\n\r\n med halvdelen hver. Såfremt ansættelsesforholdet ophørte for en af  \r\n\r\n medarbejderne, havde denne pligt til at udbyde sin beholdning af aktier i  \r\n\r\n selskabet til de nuværende aktionærer. </P>  \r\n\r\n<P>De nuværende aktionærer skulle beholde stemmeretten for medarbejdernes  \r\n\r\n aktier, fordi ingen af disse havde ønsket at bringe sig i en  \r\n\r\n minoritetssituation ved at ejerforholdet 50/50 blev forrykket med nogle få  \r\n\r\n aktier. </P>  \r\n\r\n<P>Baggrunden for ordningen var at bevare medarbejdernes tilknytningsforhold  \r\n\r\n til selskaberne. De pågældende medarbejdere havde en væsentlig indflydelse på  \r\n\r\n det fremtidige driftsresultat i selskabet, og de ønskede derfor at få del i  \r\n\r\n dette resultat, hvis det blev positivt. </P>  \r\n\r\n<P>Ligningsrådet svarede: </P>  \r\n\r\n<P>På baggrund af, at køberetten måtte anses for opnået udelukkende i kraft  \r\n\r\n af de to medarbejderes ansættelsesforhold i koncernen, fandt Ligningsrådet,  \r\n\r\n at medarbejderne for de indkomstår, hvori køberetten udnyttes, måtte anses  \r\n\r\n for skattepligtige efter statsskattelovens § 4 af den gennem udnyttelsen  \r\n\r\n opnåede økonomiske fordel, der måtte beregnes som forskellen mellem aktiernes  \r\n\r\n handelsværdi på tidspunktet for køberettens udnyttelse og det vederlag, som  \r\n\r\n medarbejderne faktisk betaler for aktierne. </P>  \r\n\r\n<P>LV 1987, K. 3.14.4. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørlsen er offentliggjort: SKAT 1988/5 side 302"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19881807601"
        },
        {
            "displayName": "Entydig dokumentidentifikation",
            "displayValue": "CA004309"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18076"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "26/01/1988"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 350-4432-2479"
        },
        {
            "displayName": "Stikord",
            "displayValue": "AKTIER, KØBERET, SKATTEPLIGTIGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}