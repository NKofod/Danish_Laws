{
    "id": 112526,
    "title": "1995 LSF 221   FORSLAG TIL LOV OM ÆNDRING AF LOV OM KØBENHAVNS LUFTHAVNE A/S ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 221",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 221 </P>  \r\n\r\n<P></P>  \r\n\r\n<P>Forslag til Lov om ændring af lov om Københavns Lufthavne A/S </P>  \r\n\r\n<P></P>  \r\n\r\n<P>Fremsat af tafikministeren (Jan Trøjborg) </P>  \r\n\r\n<P></P>  \r\n\r\n<P>den 13. marts 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 25. april 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960033830\"> Lov nr. 338 af 01/05/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 428 af 13. juni 1990 om Københavns Lufthavne A/S, som ændret ved  \r\n\r\n lov nr. 804 af 3. december 1990, ophæves <I>§ 7, stk. 1, 2. pkt.</I>  </P>  \r\n\r\n<P> <B>§ 2</B>  </P>  \r\n\r\n<P>Trafikministeren fastsætter tidspunktet for lovens ikrafttræden. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 428 af 13. juni 1990 om Københavns Lufthavne A/S, som ændret ved  \r\n\r\n lov nr. 804 af 3. december 1990, ophæves bestemmelsen i § 7, stk. 1, 2.  \r\n\r\n punktum. </P>  \r\n\r\n<P> <B>§ 2</B>  </P>  \r\n\r\n<P>Trafikministeren fastsætter tidspunktet for lovens ikrafttræden. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>I henhold til lov nr. 428 af 13. juni 1990 om Københavns Lufthavne A/S,  \r\n\r\n som ændret ved lov nr. 804 af 3. december 1990, blev lufthavnsselskabet  \r\n\r\n Københavns Lufthavne A/S oprettet pr. 1. oktober 1990 ved en omdannelse af  \r\n\r\n den tidligere statsvirksomhed Københavns Lufthavnsvæsen, således at  \r\n\r\n lufthavnsvirksomheden blev etableret som et statsejet selskab. </P>  \r\n\r\n<P>Efter en overgangsperiode var det hensigten at udbyde en mindre del af  \r\n\r\n statens aktier til salg på det private kapitalmarked. Aktiesalget fandt sted  \r\n\r\n i foråret 1994. Staten ejer herefter i dag 75 pct. af aktiekapitalen i  \r\n\r\n selskabet. </P>  \r\n\r\n<P>Et centralt spørgsmål i forbindelse med omorganiseringen af  \r\n\r\n lufthavnsvirksomheden var hensynet til den tidligere statsvirksomheds  \r\n\r\n personale, som forudsattes at fortsætte deres funktioner i lufthavnene efter  \r\n\r\n selskabets overtagelse af disse. </P>  \r\n\r\n<P>For de statstjenestemænd, der ved selskabets overtagelse af driften gjorde  \r\n\r\n tjeneste ved Københavns Lufthavnsvæsen, indebar det, at de bevarede deres  \r\n\r\n ansættelsesforhold til staten. Tjenestemændene var i dette ansættelsesforhold  \r\n\r\n forpligtet til fortsat at gøre tjeneste ved lufthavnene i København og  \r\n\r\n Roskilde. Deres ansættelsesforhold til staten ville blive opretholdt,  \r\n\r\n medmindre de accepterede et tilbud fra lufthavnsselskabet om ansættelse i  \r\n\r\n dette. </P>  \r\n\r\n<P>Pligten for tjenestemændene indebar, at de i Københavns Lufthavnsvæsen  \r\n\r\n tjenestegørende statstjenestemænd ikke havde krav på ventepenge/rådighedsløn  \r\n\r\n eller pension som følge af det nystiftede selskabs overtagelse af lufthavnen  \r\n\r\n i 1990. Det samme gjaldt ved det i loven forudsatte salg af 25 pct. af  \r\n\r\n statens aktier. </P>  \r\n\r\n<P>I forarbejderne til loven blev der tilkendegivet en hensigt om overvejelse  \r\n\r\n af et eventuelt yderligere aktiesalg efter salget af de 25 pct. af aktierne,  \r\n\r\n idet et sådant yderligere salg i givet fald skal forelægges for Folketinget.  \r\n\r\n</P>  \r\n\r\n<P>Et yderligere aktiesalg er blevet aktuelt, efter at regeringen i november  \r\n\r\n 1995 indgik en aftale med Det Konservative Folkeparti om finansloven for  \r\n\r\n 1996. Det fremgår af aftalen, at en omlægning af statslige aktiver, aktiesalg  \r\n\r\n og salg af ejendomme mv. påregnes at indebære et nettoprovenu på 2 mia. kr. i  \r\n\r\n 1996. En nedbringelse af den statslige ejerandel i Københavns Lufthavne A/S  \r\n\r\n fra de nuværende 75 pct. til minimum 51 pct. indgår i udmøntningen af denne  \r\n\r\n del af finanslovsaftalen. </P>  \r\n\r\n<P>I forbindelse med dette yderligere aktiesalg er det ligesom ved det første  \r\n\r\n aktiesalg bestyrelsens hensigt at tilbyde de ansatte i selskabet at tegne  \r\n\r\n medarbejderaktier. Til dette formål agtes udstedt det fornødne antal aktier.  \r\n\r\n Der vil derfor på førstkommende generalforsamling blive stillet forslag om,  \r\n\r\n at selskabets bestyrelse bemyndiges til at forhøje aktiekapitalen til  \r\n\r\n maksimalt 905 mio. kr. uden fortegningsret for de nuværende aktionærer med  \r\n\r\n henblik på tegning af medarbejderaktier til kurs 105. </P>  \r\n\r\n<P>Ved oprettelsen af lufthavnsselskabet i 1990 lånte selskabet ca. 550  \r\n\r\n tjenestemænd. Ca. 280 af disse har i dag bevaret deres ansættelsesforhold til  \r\n\r\n staten. De øvrige tjenestemænd er enten overgået til ansættelse i selskabet  \r\n\r\n eller er fratrådt henholdsvis afskediget fra deres stillinger. </P>  \r\n\r\n<P>De tilbageværende tjenestemænds fortsatte beskæftigelse ved lufthavnene  \r\n\r\n vil fremover blive baseret på frivillighed, enten derved at de fortsætter med  \r\n\r\n at gøre tjeneste som udlånte tjenestemænd eller overgår til ansættelse i  \r\n\r\n selskabet i henhold til dettes overenskomster. </P>  \r\n\r\n<P>Selvom den nuværende pligt for tjenestemændene erstattes af frivillighed,  \r\n\r\n vil lufthavnsselskabet fortsat bevare en pligt til at beskæftige de  \r\n\r\n tjenestemænd, der frivilligt lader sig udlåne. </P>  \r\n\r\n<P>Såfremt der skulle være tjenestemænd, der ikke vil lade sig udlåne eller  \r\n\r\n overgå til ansættelse i selskabet, søges disse overført til ansættelse i  \r\n\r\n anden stilling inden for staten, enten ved aftale med de pågældende herom  \r\n\r\n eller ved anvisning af anden passende stilling i staten efter herom gældende  \r\n\r\n regler. </P>  \r\n\r\n<P>Med henvisning hertil foreslås bestemmelsen i lovens § 7, stk. 1, 2.  \r\n\r\n punktum om det pligtmæssige udlån for tjenestemændene ved Københavns  \r\n\r\n Lufthavne A/S' lufthavne ophævet. </P>  \r\n\r\n<P>Der sigtes på en gennemførelse af aktiesalget tidligt i indeværende forår,  \r\n\r\n og et hertil sigtende prospektmateriale er under udarbejdelse, idet  \r\n\r\n aktiesalget vil ske efter forudgående forelæggelse for Folketingets  \r\n\r\n Finansudvalg. </P>  \r\n\r\n<P> <I>Administrative og økonomiske konsekvenser</I>  </P>  \r\n\r\n<P>Forslaget har ikke miljømæssige, erhvervsøkonomiske eller administrative  \r\n\r\n konsekvenser for det offentlige. </P>  \r\n\r\n<P>I det omfang staten ikke kan anvise anden passende beskæftigelse til de  \r\n\r\n tjenestemænd, der ikke ønsker at bevare deres beskæftigelse i lufthavnene  \r\n\r\n enten ved overgang til ansættelse i selskabet eller ved fortsat udlån, vil  \r\n\r\n staten skulle afholde udgifter til ventepenge/rådighedsløn og pension, idet  \r\n\r\n udgifterne vil blive afholdt over Finanslovens § 36, Pensionsvæsenet. </P>  \r\n\r\n<P> <I>Forholdet til EU</I>  </P>  \r\n\r\n<P>Forslaget indeholder ikke EU-retlige aspekter. </P>  \r\n\r\n<P> <I>Høring</I>  </P>  \r\n\r\n<P>Lovforslaget har været sendt til høring hos Statsministeriet,  \r\n\r\n Finansministeriet, Justitsministeriet og Erhvervsministeriet. Lovforslaget er  \r\n\r\n samtidig med fremsættelsen sendt til høring i organisationerne. </P>  \r\n\r\n<P> <I>Bemærkninger til forslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Efter de gældende bestemmelser i lovens § 7, stk. 1, er de  \r\n\r\n statstjenestemænd, der ved selskabets overtagelse af driften bevarede deres  \r\n\r\n ansættelsesforhold til staten, forpligtet til at gøre tjeneste ved  \r\n\r\n lufthavnene. Denne forpligtelse vil nu, som nævnt i de almindelige  \r\n\r\n bemærkninger, blive erstattet af frivillighed, hvorfor § 7, stk. 1, 2.  \r\n\r\n punktum foreslås ophævet. </P>  \r\n\r\n<P>I tilfælde af fortsatte udlån udbetaler staten som i dag løn mv. og  \r\n\r\n afholder udgifter til pension, og selskabet refunderer fortsat staten  \r\n\r\n lønudgifterne mv., ligesom selskabet fortsat dækker statens udgifter til  \r\n\r\n pension. </P>  \r\n\r\n<P> <I>Til § 2</I>  </P>  \r\n\r\n<P>Ændring af lovens § 7, stk. 1, 2. punktum, skal først have virkning fra  \r\n\r\n det tidspunkt, hvor den planlagte yderligere afhændelse af statens aktier  \r\n\r\n gennemføres. </P>  \r\n\r\n<P>Det foreslås derfor, at trafikministeren bemyndiges til under  \r\n\r\n salgsprocessen at fastsætte tidspunktet for ikraftsættelse af ændringsloven.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/05/1996"
        },
        {
            "displayName": "Accession",
            "displayValue": "199512K00221"
        },
        {
            "displayName": "Entydig dokumentidentifikation",
            "displayValue": "CL001746"
        },
        {
            "displayName": "Dato for førstegangsindlæggelse",
            "displayValue": "02/05/1996"
        },
        {
            "displayName": "Dato for indlæggelse",
            "displayValue": "02/05/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "221"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}