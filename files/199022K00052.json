{
    "id": 110543,
    "title": "1990 LSF 52   FORSLAG TIL LOV OM ÆNDRING AF SKATTEKONTROLLOVEN (OPLYSNINGSPLIGT   VEDRØRENDE FAGLIGE KONTINGENTER M.V.) ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 52",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 52 </P>  \r\n\r\n<P></P>  \r\n\r\n<P>Forslag til Lov om ændring af skattekontrolloven (Oplysningspligt  \r\n\r\n vedrørende faglige kontingenter m.v.) </P>  \r\n\r\n<P></P>  \r\n\r\n<P>Fremsat af Pia Gjellerup (S) Hans Erenbjerg (S) Ove Fich (S) Klaus  \r\n\r\n Hækkerup (S) Karen Jespersen (S) Lykketoft (S) Anne-Marie Meldgaard (S) Lone  \r\n\r\n Møller (S) Stavad (S) </P>  \r\n\r\n<P></P>  \r\n\r\n<P>den 22. januar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I skattekontrolloven, jf. lovbekendtgørelse nr. 596 af 17. august 1990,  \r\n\r\n foretages følgende ændringer: </P>  \r\n\r\n<P> <B>1.</B> Efter § 7 B indsættes som nye paragraffer: </P>  \r\n\r\n<P> <B>&#187;§ 7 C.</B> Bestyrelser for fagforeninger og andre faglige  \r\n\r\n sammenslutninger, der har til hovedformål at varetage de økonomiske  \r\n\r\n interesser for en erhvervsgruppe, skal hvert år inden en af Ligningsrådet  \r\n\r\n fastsat frist til brug for skatteligningen uden opfordring give  \r\n\r\n skattemyndighederne oplysning om størrelsen af de samlede  \r\n\r\n medlemskontingenter, der er modtaget i det foregående kalenderår. Oplysning  \r\n\r\n skal endvidere gives om den modtagne kontingentindbetalings størrelse for  \r\n\r\n hvert enkelt medlem med angivelse af medlemmets navn, adresse og CPR-nummer.  \r\n\r\n</P>  \r\n\r\n<P> <I>Stk. 2.</I> Ophører en af de i stk. 1 nævnte foreninger med at drive  \r\n\r\n virksomhed, som har medført indbetaling af kontingent, skal der senest 10  \r\n\r\n dage efter fristen for sidste rettidige indbetaling af kontingent gives  \r\n\r\n oplysning som nævnt i stk. 1 omfattende tiden fra kalenderårets begyndelse.  \r\n\r\n</P>  \r\n\r\n<P> <I>Stk. 3.</I> Den oplysningspligtige skal underrette medlemmet eller  \r\n\r\n dennes dødsbo om de i henhold til stk. 1 og 2 afgivne oplysninger vedrørende  \r\n\r\n medlemmet. Denne underretning skal ske senest 1. februar i året efter det  \r\n\r\n kalenderår, oplysningerne vedrører. </P>  \r\n\r\n<P> <I>Stk. 4.</I> Skatteministeren kan fastsætte nærmere regler om afgivelse  \r\n\r\n af oplysninger efter stk. 1 og 2. For kontingenter, der modtages efter  \r\n\r\n oplysningsperiodens udløb, fastsætter skatteministeren regler om, i hvilket  \r\n\r\n år oplysningerne skal gives. </P>  \r\n\r\n<P> <B>§ 7 D.</B> Arbejdsløshedskasser, der er godkendt i henhold til lov om  \r\n\r\n arbejdsformidling og arbejdsløshedsforsikring m.v., skal hvert år inden en af  \r\n\r\n Ligningsrådet fastsat frist til brug for skatteligningen uden opfordring give  \r\n\r\n skattemyndighederne oplysning om størrelsen af de samlede medlemsbidrag, der  \r\n\r\n er modtaget i det foregående kalenderår. Oplysning skal endvidere gives om  \r\n\r\n den modtagne bidragsindbetalings størrelse for hvert enkelt medlem med  \r\n\r\n angivelse af medlemmets navn, adresse og CPR-nummer. </P>  \r\n\r\n<P> <I>Stk. 2.</I> § 7 C, stk. 2-4, finder tilsvarende anvendelse&#171;. </P>  \r\n\r\n<P> <B>2.</B> I <I>§ 14, stk. 2,</I> ændres &#187;§ 7 B&#171; til: &#187;§§ 7  \r\n\r\n B-D.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende og har  \r\n\r\n virkning fra og med kalenderåret 1991. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Lovforslagets formål</I>  </P>  \r\n\r\n<P>Målene med lovforslaget er at forenkle skatteligningen, øge  \r\n\r\n retfærdigheden, mindske ressourceanvendelsen hos såvel skatteborgere som  \r\n\r\n skattemyndigheder samt at fastholde de skatteindtægter, der er hjemlet i  \r\n\r\n skattelovgivningen. </P>  \r\n\r\n<P>Skatteligningen forenkles i høj grad ved indførelse af oplysningspligt for  \r\n\r\n fagforeninger og a-kasser vedrørende indbetalte kontingenter og bidrag.  \r\n\r\n Således har Kommunernes Landsforening, senest i en henvendelse til regeringen  \r\n\r\n af 3. januar 1991, ofte anført, at erfaringerne har vist, at indførelse af  \r\n\r\n oplysningspligt på en række områder forbedrer ligningseffektiviteten  \r\n\r\n betydeligt. I en rapport fra projektgruppen vedrørende forenkling af  \r\n\r\n lønmodtagerligning m.v. under Skatteministeriets Forenklingsudvalg anføres:  \r\n\r\n &#187;Administrativt vil indførelsen af oplysningspligt betyde en mærkbar  \r\n\r\n lettelse for de statslige og til dels de kommunale skattemyndigheder som  \r\n\r\n følge af, at fradraget kan medtages som et fortrykt beløb på selvangivelsen.  \r\n\r\n Herved lettes proceduren m.m. vedrørende forskudsregistrering, selvangivelse,  \r\n\r\n oplysningskort, ligesom hovedparten af de ligningsmæssige kontrolprocedurer  \r\n\r\n overflødiggøres.&#171; </P>  \r\n\r\n<P>Det er uacceptabelt for den store gruppe skatteydere, der betaler den  \r\n\r\n skat, de skal ifølge lovgivningen, at der er andre skatteydere, der  \r\n\r\n uretmæssigt slipper billigere i skat ved at fradrage en udgift til fagligt  \r\n\r\n kontingent og a-kassebidrag, de ikke har afholdt. Oplysningspligten vil  \r\n\r\n sikre, at kun de skatteydere, der rent faktisk har afholdt den  \r\n\r\n fradragsberettigede udgift, opnår et fradrag i den skattepligtige indkomst.  \r\n\r\n</P>  \r\n\r\n<P>For en lang række skatteydere vil der være tale om en væsentlig lettelse,  \r\n\r\n såfremt forslaget gennemføres. Alle, der har ret til fradrag for indbetalt  \r\n\r\n fagligt kontingent og a-kassebidrag, vil ikke fremover skulle angive beløbet  \r\n\r\n på det forud for selvangivelsen udsendte oplysningskort. Ifølge oplysninger  \r\n\r\n fra Skatteministeriet vil omkring 300.000 af de nævnte skatteydere være helt  \r\n\r\n fri for at udfylde og indsende oplysningskort, da oplysninger om fagligt  \r\n\r\n kontingent og a-kassebidrag har været de eneste oplysninger, som  \r\n\r\n skattemyndighederne ikke har været i besiddelse af. </P>  \r\n\r\n<P>For skattemyndighederne vil dette betyde en væsentlig lettelse af  \r\n\r\n oplysningskortproceduren og dermed en besparelse på dette i forvejen meget  \r\n\r\n kostbare projekt. Der vil derudover, som allerede nævnt, være tale om en så  \r\n\r\n væsentlig forenkling af skatteligningen, at ressourcerne i  \r\n\r\n skatteadministrationen efter en gennemførelse af forslaget vil kunne anvendes  \r\n\r\n til en række andre og meget væsentlige ligningsopgaver. </P>  \r\n\r\n<P>De faglige foreninger og a-kasserne vil ved gennemførelsen af forslaget  \r\n\r\n blive pålagt en opgave, hvortil der skal anvendes ressourcer. Det er oplyst  \r\n\r\n fra en række faglige organisationer, at man længe har været forberedt på en  \r\n\r\n gennemførelse af en sådan oplysningspligt, hvorfor registreringssystemerne i  \r\n\r\n de fleste foreninger er forberedt til at oplyse skattemyndighederne og de  \r\n\r\n enkelte medlemmer om kontingent- og bidragsforhold for hvert kalenderår. Der  \r\n\r\n vil være tale om en mindre merudgift, da de fleste foreninger naturligvis  \r\n\r\n allerede i dag gør en større indsats for at oplyse medlemmerne om deres  \r\n\r\n skattemæssige rettigheder i forbindelse med deres erhverv. </P>  \r\n\r\n<P>En række undersøgelser i udvalgte kommuner inden for de seneste år har  \r\n\r\n vist, at der i betydelig grad snydes med angivelse af uberettigede fradrag  \r\n\r\n for fagligt kontingent og a-kassebidrag. På grundlag af disse  \r\n\r\n stikprøveundersøgelser har der været udregnet overslag over virkningen på  \r\n\r\n landsbasis. Der har her været oplyst provenuvirkninger på fra en halv  \r\n\r\n milliard kroner om året og opefter. Det således mistede provenu under den  \r\n\r\n nuværende ordning kan forventes indhentet efter gennemførelsen af forslaget.  \r\n\r\n</P>  \r\n\r\n<P> <I>Forslagets administrative og provenumæssige virkninger </I></P>  \r\n\r\n<P> Oprettelse og drift af et system til behandling af modtagne  \r\n\r\n indberetninger hos skattemyndighederne vil medføre omkostninger. På grundlag  \r\n\r\n af oplysninger herom fra Skatteministeriet forventede man i maj 1989, at  \r\n\r\n oprettelse af en indberetningsordning ville medføre udviklingsomkostninger af  \r\n\r\n en størrelsesorden på ca. 1,8 mio. kr., mens de årlige driftsomkostninger  \r\n\r\n forventedes at være ca. 0,9 mio. kr. Der må påregnes udgifter i denne  \r\n\r\n størrelsesorden ved en gennemførelse af forslaget med virkning for  \r\n\r\n kalenderåret 1991. Udviklingsomkostningerne vil skulle afholdes i 1991, mens  \r\n\r\n driftsomkostningerne vil skulle afholdes i hvert af de følgende år, hvor de  \r\n\r\n vil blive modsvaret af en langt større besparelse i driften af systemet  \r\n\r\n vedrørende oplysningskort. Alene portobesparelsen for de omkring 300.000  \r\n\r\n oplysningskort, der ikke skal indsendes, vil opveje driftsudgifterne. Hertil  \r\n\r\n kommer besparelsen ved, at omkring 300.000 oplysningskort ikke skal behandles  \r\n\r\n i oplysningskortsystemet. </P>  \r\n\r\n<P>Såfremt det under udvalgsbehandlingen besluttes, at indberettede  \r\n\r\n oplysninger først skal anvendes som fortrykte på selvangivelsen for 1992 af  \r\n\r\n hensyn til de faglige foreningers systemudvikling og disses sikkerhed, vil de  \r\n\r\n statslige udviklingsomkostninger og driftsomkostninger ligeledes blive  \r\n\r\n forskudt. </P>  \r\n\r\n<P>Den provenumæssige virkning kan forventes at være mindst 500 mio. kr. om  \r\n\r\n året i merindtægt. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1 </P>  \r\n\r\n<P>Bestyrelsen for en faglig forening vil efter forslaget blive ansvarlig  \r\n\r\n for, at der sker automatisk indberetning til skattemyndighederne for så vidt  \r\n\r\n angår de enkelte medlemmers kontingentindbetaling i hvert kalenderår. Pligten  \r\n\r\n omfatter de beløb, som det efter foreningens kompetente myndigheders  \r\n\r\n vedtagelse er pålagt det enkelte medlem at betale i kontingent, herunder  \r\n\r\n eksempelvis særlig strejkekontingent. Beløbene omfatter således de beløb, der  \r\n\r\n efter ligningslovens § 13 er fradragsberettigede som fagligt kontingent. </P>  \r\n\r\n<P>Da der ikke er fradragsret for beløb indbetalt som præmie til  \r\n\r\n gruppelivsforsikring, må det indberettede beløb ikke omfatte beløb indbetalt  \r\n\r\n til dette formål. </P>  \r\n\r\n<P>Den enkelte faglige forening er ansvarlig for at tilrettelægge  \r\n\r\n indberetningen på en sådan måde, at indberetningen sker fra eet enkelt sted  \r\n\r\n inden for den samme faglige forening for det enkelte medlem. Dette indebærer,  \r\n\r\n at den enkelte faglige forening selvstændigt kan tilrettelægge sit system  \r\n\r\n afhængigt af, om man ønsker indberetning foretaget fra centralt niveau eller  \r\n\r\n eksempelvis afdelingsniveau. Der kan således ikke ske indberetning for det  \r\n\r\n enkelte medlem fra både centralt niveau og afdelingsniveau. </P>  \r\n\r\n<P>De for faglige foreninger i § 7 C nævnte regler skal finde tilsvarende  \r\n\r\n anvendelse på a-kasser for oplysninger for så vidt angår medlemmers  \r\n\r\n indbetaling af bidrag, der er fradragsberettigede i henhold til  \r\n\r\n pensionsbeskatningslovens § 49, stk. 1. </P>  \r\n\r\n<P>Til nr. 2 </P>  \r\n\r\n<P>De i skattekontrolloven værende sanktionsbestemmelser i forhold til  \r\n\r\n oplysningspligtige skal gælde uden ændringer for faglige foreninger og  \r\n\r\n a-kasser. Dette gælder således § 9 om bl.a. muligheden ved at pålægge  \r\n\r\n dagbøder samt afsnit III om sanktioner for afgivelse af urigtige eller  \r\n\r\n vildledende oplysninger. I forhold til § 14, stk. 2, om ikke rettidig  \r\n\r\n angivelse af oplysninger skal der foretages en ændring, således at også de  \r\n\r\n nye paragraffer 7 C og D er positivt omfattet. </P>  \r\n\r\n<P> <I>Til § 2 </I></P>  \r\n\r\n<P> Oplysningspligten skal have virkning for oplysninger vedrørende  \r\n\r\n kalenderåret 1991 og senere år. Der vil formentlig være en passende tid til  \r\n\r\n at forberede de nødvendige systemer til gennemførelse af oplysningspligten i  \r\n\r\n fuldt omfang for 1991, således at de indberettede oplysninger for 1991 kan  \r\n\r\n anvendes i den fortrykte selvangivelse for 1991. Dette er imidlertid et emne,  \r\n\r\n der vil kunne uddybes under udvalgsbehandlingen, så der tilvejebringes  \r\n\r\n sikkerhed for, at oplysningerne er så sikre, at de vil kunne blive anvendt  \r\n\r\n direkte på den fortrykte selvangivelse for 1991. I modsat fald vil det være  \r\n\r\n naturligt at udskyde anvendelse af de indberettede beløb til den fortrykte  \r\n\r\n selvangivelse for 1992. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/01/1991"
        },
        {
            "displayName": "Accession",
            "displayValue": "199022K00052"
        },
        {
            "displayName": "Entydig dokumentidentifikation",
            "displayValue": "CL003108"
        },
        {
            "displayName": "Dato for førstegangsindlæggelse",
            "displayValue": "22/01/1991"
        },
        {
            "displayName": "Dato for indlæggelse",
            "displayValue": "22/01/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}