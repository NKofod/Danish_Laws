{
    "id": 108251,
    "title": "1985 BTL 272   BETÆNKNING OVER FORSLAG TIL LOV OM BORTFALD AF AUTOMATISK REGULERING AF   ARBEJDSVEDERLAG M.V. PÅ GRUNDLAG AF REGULERINGSPRISTALLET    NR L 272 1985-86, 1. SAMLING BLAD NR 1076 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 272",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 272 </P>  \r\n\r\n<P></P>  \r\n\r\n<P>Betænkning over Forslag til lov om bortfald af automatisk regulering af  \r\n\r\n arbejdsvederlag m.v. på grundlag af reguleringspristallet <BR>  \r\n\r\n Nr L 272 1985-86, 1. samling Blad nr 1076 </P>  \r\n\r\n<P></P>  \r\n\r\n<P>Afgivet af arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19860526 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt og i samråd. </P>  \r\n\r\n<P>Skriftlige og/ eller mundtlige henvendelser er modtaget fra: </P>  \r\n\r\n<P>Centralforeningen for kontraktansat Stampersonel (CS), </P>  \r\n\r\n<P>Danmarks Kommunistiske Parti, </P>  \r\n\r\n<P>Dansk El-Forbund, </P>  \r\n\r\n<P>Dansk Journalistforbund og </P>  \r\n\r\n<P>Socialarbejdernes Fællesudvalg. </P>  \r\n\r\n<P>Herefter indstiller et flertal (det konservative folkepartis, </P>  \r\n\r\n<P>venstres, det radikale venstres, centrum-demokraternes og </P>  \r\n\r\n<P>kristeligt folkepartis medlemmer af udvalget) lovforslaget til </P>  \r\n\r\n<P>vedtagelse uændret. </P>  \r\n\r\n<P>Flertallet kan ikke tilslutte sig det stillede ændringsforslag, som </P>  \r\n\r\n<P>ifølge bemærkningerne har til formål at opnå en stillingtagen fra </P>  \r\n\r\n<P>ILO til spørgsmålet om lovforslagets overensstemmelse med </P>  \r\n\r\n<P>ILO-konventionerne. Flertallet kan tilslutte sig </P>  \r\n\r\n<P>arbejdsministerens udtalelser, hvorefter lovforslaget er i fuld </P>  \r\n\r\n<P>overensstemmelse med de principper, der er indeholdt i </P>  \r\n\r\n<P>konventionerne nr. 87 og 98. </P>  \r\n\r\n<P>I øvrigt kan flertallet tilslutte sig arbejdsministerens udtalelse </P>  \r\n\r\n<P>om, at det vil være et brud med ILOs almindelige arbejdsmåde at </P>  \r\n\r\n<P>anmode ILOs organer om en stillingtagen til et lovforslags </P>  \r\n\r\n<P>forenelighed med bestemte ILO-konventioner. </P>  \r\n\r\n<P>Flertallet gør opmærksom på, at det ville være urimeligt at stille </P>  \r\n\r\n<P>ILO over for en stillingtagen til et spørgsmål, som er genstand </P>  \r\n\r\n<P>for aktuel indenrigspolitisk debat. </P>  \r\n\r\n<P>Et mindretal (socialdemokratiets medlemmer af udvalget) tager skarpt </P>  \r\n\r\n<P>afstand fra lovforslaget. Det sker af flere grunde. </P>  \r\n\r\n<P>Lovforslaget er ensidigt til gunst for arbejdsgiverparten i de </P>  \r\n\r\n<P>kommende overenskomstforhandlinger. Ophævelsen af de eksisterende </P>  \r\n\r\n<P>dyrtidsreguleringsbestemmelser har længe været et ønske fra </P>  \r\n\r\n<P>arbejdsgiverne. Man har fra deres side stillet forskellige </P>  \r\n\r\n<P>indrømmelser i udsigt, hvis arbejderparten ville opgive </P>  \r\n\r\n<P>dyrtidsbestemmelserne. Nu er de afskaffet uden nogen form for </P>  \r\n\r\n<P>modydelser fra arbejdsgivernes side. </P>  \r\n\r\n<P>Lovforslaget er ensidigt til ugunst for personer på arbejdsmarkedet </P>  \r\n\r\n<P>med lav, fast løn, herunder mange offentligt ansatte. Det rammer </P>  \r\n\r\n<P>også de dårligst stillede grupper på bistandshjælp og dagpenge. </P>  \r\n\r\n<P>Derved bidrager lovforslaget til at trække Danmark endnu mere </P>  \r\n\r\n<P>skævt. </P>  \r\n\r\n<P>Lovforslaget gennemføres uden nogen form for forhandlinger med </P>  \r\n\r\n<P>lønmodtagernes organisationer. Derved krænker regeringen alle </P>  \r\n\r\n<P>hævdvundne principper om samarbejde på arbejdsmarkedet. </P>  \r\n\r\n<P>Lovforslaget er i modstrid med Danmarks internationale </P>  \r\n\r\n<P>forpligtelser i henhold til ILOs konventioner. Mindretallet har i </P>  \r\n\r\n<P>sit ændringsforslag foreslået, at lovforslaget tidligst kan træde </P>  \r\n\r\n<P>i kraft den 15. oktober i år for at give ILOs styrelsesråd </P>  \r\n\r\n<P>mulighed for endeligt at tage stilling til spørgsmålet om </P>  \r\n\r\n<P>lovforslagets forenelighed med ILOs regler. </P>  \r\n\r\n<P>Regeringen har i lovforslagets skriftlige fremsættelsestale bebudet, </P>  \r\n\r\n<P>at man også vil fjerne dyrtidsregulering for dagpenge, </P>  \r\n\r\n<P>boligstøtte, kontanthjælp m.v. Derimod er det karakteristisk, at </P>  \r\n\r\n<P>regeringen ikke ønsker at ophæve dyrtidsreguleringen af </P>  \r\n\r\n<P>erhvervslivets afskrivningsgrundlag i forbindelse med </P>  \r\n\r\n<P>afskrivningsreglerne. </P>  \r\n\r\n<P>Mindretallet konstaterer, at man yderligere har forgiftet </P>  \r\n\r\n<P>forhandlingsklimaet på det danske arbejdsmarked og bekræftet </P>  \r\n\r\n<P>mistanken om, at regeringen sætter øget uro på arbejdsmarkedet som </P>  \r\n\r\n<P>et mål i sig selv. </P>  \r\n\r\n<P>Mindretallet indstiller lovforslaget til forkastelse ved 3. </P>  \r\n\r\n<P>behandling. </P>  \r\n\r\n<P>Et andet mindretal (socialistisk folkepartis og venstresocialisternes </P>  \r\n\r\n<P>medlemmer af udvalget) indstiller lovforslaget til forkastelse ved </P>  \r\n\r\n<P>3. behandling. </P>  \r\n\r\n<P>Det er skandaløst, at regeringen ønsker at lovgive om fjernelse af </P>  \r\n\r\n<P>dyrtidsreguleringen. Regeringen kalder det at vaske tavlen ren. </P>  \r\n\r\n<P>Mindretallet kalder det at give arbejdsgiverne en uhørt fordel før </P>  \r\n\r\n<P>overenskomstforhandlingerne. Regeringen mener, at det er op til </P>  \r\n\r\n<P>arbejdsmarkedets parter selv at finde ud af, om den automatiske </P>  \r\n\r\n<P>dyrtidsregulering skal genindføres. Regeringen har så sørget for </P>  \r\n\r\n<P>at stille arbejdsgiverne i den stærkest tænkelige </P>  \r\n\r\n<P>forhandlingsposition, hvorved det kommer til at koste </P>  \r\n\r\n<P>arbejdersiden så meget som muligt at få reguleringen genindført. </P>  \r\n\r\n<P>Mindretallet skal her pege på, at Dansk Beklædnings- og </P>  \r\n\r\n<P>Textilarbejderforbund i 1981 solgte dyrtidsreguleringen. På det </P>  \r\n\r\n<P>tidspunkt blev timelønnen til gengæld forhøjet med i alt 7 kr. i </P>  \r\n\r\n<P>løbet af en 2-årig periode. Gaven til arbejdsgiverne er altså </P>  \r\n\r\n<P>stor. </P>  \r\n\r\n<P>Mindretallet mener ikke, at den automatiske dyrtidsregulering skal </P>  \r\n\r\n<P>sælges overhovedet. Dyrtidsreguleringen er og bliver den mest </P>  \r\n\r\n<P>solidariske form for lønpolitik, der findes. Den sikrer de </P>  \r\n\r\n<P>lavestlønnede relativt mest, idet den udbetales med et ens beløb </P>  \r\n\r\n<P>til alle og således har en lønudjævnende effekt, selv om den </P>  \r\n\r\n<P>dyrtidsregulering, der nu fjernes, er blevet stærkt udhulet på </P>  \r\n\r\n<P>grund af indefrysninger, nulstillinger af beregningsgrundlaget </P>  \r\n\r\n<P>osv. </P>  \r\n\r\n<P>Hvis suspensionen af dyrtidsreguleringen ikke havde fundet sted, </P>  \r\n\r\n<P>ville der være blevet udløst 9 portioner svarende til 324 kr. om </P>  \r\n\r\n<P>ugen. Reallønnen er i suspensionsperioden ifølge regeringens egne </P>  \r\n\r\n<P>tal faldet, jfr. nedenstående oversigt: 1983 1984 1985 1986*) pct.vis  \r\n\r\n stigning i forhold til året før </P>  \r\n\r\n<P>Lønudvikling: </P>  \r\n\r\n<P>Rengøringsarbejder, kvinde 7,4 5,0 2,8 4,0 </P>  \r\n\r\n<P>Jern og metal, kvinde 7,1 4,6 3,9 4,0 </P>  \r\n\r\n<P>SiD-fabrik, mand 6,8 5,0 4,6 4,0 </P>  \r\n\r\n<P>Postarbejder 7,2 3,8 3,5 2,5 </P>  \r\n\r\n<P>Kontorassistent 7,0 3,8 3,4 2,5 </P>  \r\n\r\n<P>Folkeskolelærer 6,3 3,7 3,4 2,5 </P>  \r\n\r\n<P>Prisudvikling: 6,9 6,3 4,7 2,5 </P>  \r\n\r\n<P>Reallønsudvikling: </P>  \r\n\r\n<P>Rengøringsarbejder, kvinde 0,5 -1,2 -1,8 1,5 </P>  \r\n\r\n<P>Jern og metal, kvinde 0,2 -1,6 -0,8 1,5 </P>  \r\n\r\n<P>SiD-fabrik, mand -0,1 -1,2 -0,1 1,5 </P>  \r\n\r\n<P>Postarbejder 0,3 -2,4 -1,1 0,0 </P>  \r\n\r\n<P>Kontorassistent 0,1 -2,4 -1,2 0,0 </P>  \r\n\r\n<P>Folkeskolelærer -0,6 -2,5 -1,2 0,0 </P>  \r\n\r\n<P>*) Skøn. </P>  \r\n\r\n<P>En arbejdsløs' disponible realløn er i samme periode faldet med ca. </P>  \r\n\r\n<P>16 pct. Regeringen har i lovforslaget bebudet, at man senere vil </P>  \r\n\r\n<P>fremsætte forslag til den fremtidige regulering af bl.a. </P>  \r\n\r\n<P>arbejdsløsheds- og sygedagpenge, boligstøtte osv. Dette vil med </P>  \r\n\r\n<P>den politik, regeringen fører, betyde, at svælget mellem </P>  \r\n\r\n<P>arbejdende og arbejdsløs, mellem A- og B-holdet i Danmark, bliver </P>  \r\n\r\n<P>endnu større. Denne udvikling tager mindretallet afstand fra. </P>  \r\n\r\n<P>De offentligt ansattes realløn er faldet mest. De er på grund af </P>  \r\n\r\n<P>deres stive lønsystemer ikke i stand til at forhandle løn i </P>  \r\n\r\n<P>overenskomstperioden. Et system uden dyrtids- og taktregulering er </P>  \r\n\r\n<P>derfor mest til skade for offentligt ansatte. Med den politik, </P>  \r\n\r\n<P>regeringen fører, vil finansministeren være den, der vil kræve de </P>  \r\n\r\n<P>største modydelser fra de offentligt ansattes side for at få </P>  \r\n\r\n<P>reguleringen forhandlet ind i overenskomsterne igen. </P>  \r\n\r\n<P>Socialdemokratiets medlemmer har stillet ændringsforslag om, at loven </P>  \r\n\r\n<P>først skal træde i kraft den 15. oktober 1986 for at give tid til </P>  \r\n\r\n<P>en afklaring af, om regeringen har handlet i overensstemmelse med </P>  \r\n\r\n<P>ILOs konventioner eller ej. Mindretallet er imod fjernelsen af </P>  \r\n\r\n<P>dyrtidsreguleringen, hvad enten der er handlet i overensstemmelse </P>  \r\n\r\n<P>eller i strid med ILO-henstillinger og vil derfor ved 2. </P>  \r\n\r\n<P>behandling redegøre nærmere for sin stilling til </P>  \r\n\r\n<P>ændringsforslaget. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 3 </P>  \r\n\r\n<P>Af et mindretal (S): </P>  \r\n\r\n<P>Paragraffen affattes således: </P>  \r\n\r\n<P>§ 3. Loven træder i kraft den 15. oktober 1986.' </P>  \r\n\r\n<P>BEMÆRKNINGER </P>  \r\n\r\n<P>Forslagsstillerne finder, at der bør ske en afklaring af, om </P>  \r\n\r\n<P>regeringens handlemåde i denne sag har været i overensstemmelse </P>  \r\n\r\n<P>med ILOs konventioner og regler, som Danmark har påtaget sig en </P>  \r\n\r\n<P>folkeretlig forpligtelse til at overholde. </P>  \r\n\r\n<P>Det vil formentlig være ILOs styrelsesråd, der skal tage stilling </P>  \r\n\r\n<P>til, om de foreløbige henstillinger, man har givet til den danske </P>  \r\n\r\n<P>regering, er blevet respekteret. </P>  \r\n\r\n<P>Datoen den 15. oktober er valgt, fordi folketinget til den tid er </P>  \r\n\r\n<P>samlet og vil kunne vurdere, om denne lovgivning er i </P>  \r\n\r\n<P>overensstemmelse med vore folkeretlige forpligtelser. </P>  \r\n\r\n<P>Den 15. oktober vil også være, inden overenskomstforhandlingerne er </P>  \r\n\r\n<P>kommet i gang for alvor. </P>  \r\n\r\n<P>Houe (KF) Henning Andersen (KF) Bo Kristensen (KF) fmd. Jette </P>  \r\n\r\n<P>Thomsen (KF) Jens Peter Jensen (V) Tørnæs (V) Bollmann (CD) </P>  \r\n\r\n<P>Kofod-Svendsen (KrF) Jytte Andersen (S) Ole Vagn Christensen </P>  \r\n\r\n<P>(S) Bakholt (S) Søren B. Jørgensen (S) nfmd. Kaj Poulsen (S) Lilli  \r\n\r\n Gyldenkilde (SF) Ole Henriksen (SF) Elisabeth Bruun </P>  \r\n\r\n<P>Olesen (VS) Estrup (RV) </P>  \r\n\r\n<P>Partierne FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00272"
        },
        {
            "displayName": "Entydig dokumentidentifikation",
            "displayValue": "CL005986"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "272"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}