{
    "id": 85862,
    "title": "Revisionsinstruks for produktionsafgiftsfonde inden for fiskeriet ",
    "documentTypeId": "680",
    "isSagsforlobPeriodValid": false,
    "shortName": "INS nr 124 af 13/08/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Revisionsinstruks for produktionsafgiftsfonde  \r\n\r\n inden for fiskeriet </H1>  \r\n\r\n<P></P>  \r\n\r\n<BR>  \r\n\r\n<P>Denne instruks er udstedt med hjemmel i §9, stk. 2 i lov nr. 482 af 12.  \r\n\r\n juni 1996 om administration af Det Europæiske Fællesskabs forordninger på  \r\n\r\n fiskeriets område og administration af produktionsafgifter m.v. </P>  \r\n\r\n<P>Instruksen har til formål, at angive kravene til revision af regnskaberne  \r\n\r\n for de i lovens § 6, stk. 1 nævnte fonde og disse fondes tilskudsmodtagere.  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Revisionen udføres af en statsautoriseret eller  \r\n\r\n registreret revisor. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Revisionen foretages i overensstemmelse med god  \r\n\r\n offentlig revisionsskik, således som dette begreb er fastlagt i §3 i lov om  \r\n\r\n revision af statens regnskaber m.m. </P>  \r\n\r\n<P CLASS=STK> <I>Stk. 2. </I> Ved revisionen efterprøves, om regnskabet er  \r\n\r\n rigtigt, og om de dispositioner, der er omfattet af regnskabsaflæggelsen, er  \r\n\r\n i overensstemmelse med meddelte bevillinger, love og andre forskrifter samt  \r\n\r\n med indgåede aftaler og sædvanlig praksis. Der fortages endvidere en  \r\n\r\n vurdering af, hvorvidt der er taget skyldige økonomiske hensyn ved  \r\n\r\n forvaltningen af de midler og ved driften af de fonde (tilskudsmodtagere),  \r\n\r\n der er omfattet af regnskabet. Desuden skal der foretages en vurdering af, om  \r\n\r\n der hos tilskudsmodtageren er tale om et økonomisk rimeligt og sædvanligt  \r\n\r\n forhold mellem de enkelte aktiviteter og de hertil knyttede administrative  \r\n\r\n udgifter samt andelen af fællesudgifterne. </P>  \r\n\r\n<P CLASS=STK> <I>Stk. 3. </I> Såfremt en tilskudsmodtager benytter eget  \r\n\r\n personale, lokale m.v. som led i gennemførelsen af en støtteberettiget  \r\n\r\n aktivitet, skal revisor påse, at tidsforbrug m.v. samt honorering herfor er  \r\n\r\n veldokumenteret og ikke urimelig. Såfremt der hos en tilskudsmodtager  \r\n\r\n anvendes personale, lokaler m.v. fra andre tilskudsmodtagere, skal revisor  \r\n\r\n gøre bemærkning herom i revisionsprotokollen/bilaget. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Revisionen kan udføres ved stikprøver.  \r\n\r\n Revisionens omfang afhænger af de pågældende fondes (tilskudsmodtageres)  \r\n\r\n størrelse, administrative struktur og forretningsgang, herunder den interne  \r\n\r\n kontrol og andre forhold af betydning for regnskabsaflæggelsen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Der foretages som udgangspunkt revision i årets  \r\n\r\n løb. Revisor foretager mindst een gang årligt et uanmeldt kasse- og  \r\n\r\n beholdningseftersyn. Som led i revisionen, jf. §3, undersøger revisor de  \r\n\r\n eksisterende forretningsgange med henblik på at påse, om den interne kontrol  \r\n\r\n er betryggende, herunder om fondenes indsigt i og kontrol med det fysiske  \r\n\r\n afgiftsgrundlag fungerer tilfredsstillende. </P>  \r\n\r\n<P CLASS=STK> <I>Stk. 2. </I> Ud over de almindelige regler for revision skal  \r\n\r\n revisor under revisionen af fonde og tilskudsmodtageres regnskaber være  \r\n\r\n specielt opmærksom på følgende: </P>  \r\n\r\n</DIV>  \r\n\r\n<P CLASS=PUNKT> <B>1.</B> Om der foreligger redegørelse for væsentlige  \r\n\r\n afvigelser mellem budget og regnskab, </P>  \r\n\r\n<P CLASS=PUNKT> <B>2.</B> Om der sker opsamling af midler i fonden eller hos  \r\n\r\n tilskudsmodtagere, </P>  \r\n\r\n<P CLASS=PUNKT> <B>3.</B> Om fonden har anbragt de indkomne midler på en  \r\n\r\n økonomisk forsvarlig måde, der ikke indebærer en unødig risiko. </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> Fonden (tilskudsmodtageren) skal give revisor de  \r\n\r\n oplysninger, som må anses af betydning for bedømmelsen af fondens  \r\n\r\n (tilskudsmodtagerens) regnskab. Fonden (tilskudsmodtageren) skal give revisor  \r\n\r\n adgang til at foretage de undersøgelser denne finder nødvendige og skal sørge  \r\n\r\n for, at revisor får de oplysninger og den bistand, som revisor anser for  \r\n\r\n nødvendig for udførelsen af sit hverv. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Bliver revisor opmærksom på lovovertrædelser,  \r\n\r\n herunder overtrædelse af EF-regler eller andre forskrifter af væsentlig  \r\n\r\n betydning i forbindelse med midlernes opkrævning eller forvaltning, påhviler  \r\n\r\n det revisor straks at give fondens (tilskudsmodtagerens) bestyrelse  \r\n\r\n meddelelse herom samt påse, at fondens (tilskudsmodtagerens) bestyrelse inden  \r\n\r\n 3 uger giver Strukturdirektoratet, og for tilskudsmodtagere tillige fonden,  \r\n\r\n meddelelse herom. Det påhviler revisor straks at give direktoratet meddelelse  \r\n\r\n om overtrædelsen, såfremt den pågældende bestyrelse ikke overholder førnævnte  \r\n\r\n frist. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Der føres en revisionsprotokol for fonden og for  \r\n\r\n de enkelte tilskudsmodtagere. For tilskudsmodtagere, som modtager 100.000 kr.  \r\n\r\n eller derunder, skal der ikke udarbejdes en revisionsprotokol. </P>  \r\n\r\n<P CLASS=STK> <I>Stk. 2. </I> I revisionsprotokollen indføres beretning om,  \r\n\r\n hvilke revisionsarbejder der er udført samt om væsentlige mangler vedrørende  \r\n\r\n fondens og tilskudsmodtagernes bogholderi og regnskabsvæsen, der måtte være  \r\n\r\n forefundet. Endvidere foretages notering om foretagne uanmeldte kasse- og  \r\n\r\n beholdningseftersyn. I revisionsprotokollen for fonden indføres endvidere  \r\n\r\n beretning om de bemærkninger, som gennemgangen af tilskudsmodtagernes  \r\n\r\n delregnskaber måtte give anledning til. </P>  \r\n\r\n<P CLASS=STK> <I>Stk. 3. </I> Revisors erklæring afgives under iagttagelse af  \r\n\r\n bekendtgørelse nr. 90 af 22. februar 1996 om statsautoriserede og  \r\n\r\n registrerede revisorers erklæringer m.v. Følgende oplysninger skal fremgå af  \r\n\r\n fondens og tilskudsmodtagernes revisionsprotokol: </P>  \r\n\r\n</DIV>  \r\n\r\n<P CLASS=PUNKT> <B>1.</B> Hvorvidt revisor opfylder de i revisorlovgivningen  \r\n\r\n indeholdte habilitetsbetingelser. </P>  \r\n\r\n<P CLASS=PUNKT> <B>2.</B> hvorvidt revisor under sin revision har modtaget  \r\n\r\n alle de oplysninger, der er anmodet om. </P>  \r\n\r\n<P CLASS=PUNKT> <B>3.</B> Hvorvidt midlerne er anvendt i overensstemmelse med  \r\n\r\n de givne vilkår. </P>  \r\n\r\n<P CLASS=STK> <I>Stk. 4. </I> Det skal af påtegningen fremgå, at regnskabet  \r\n\r\n er revideret i overensstemmelse med reglerne i denne instruks. </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Denne instruks træder i kraft den 13. august  \r\n\r\n 1997. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "Loven, som instruksen henviser til, lov nr. 482 af 12. juni 1996, er blevet ophævet ved bekendtgørelse nr. 864 af 2. december 1999, og hjemlen er afløst af fiskerilovens §§ 105-106. I medfør af fiskerilovens §§ 105-106 er bekendtgørelse nr. 987 af 6. oktober 2004 blevet udstedt. Dette må betyde, at instruksen er bortfaldet, uden at dette dog fremgår af bekendtgørelsens ordlyd."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/1997"
        },
        {
            "displayName": "Accession",
            "displayValue": "C19970012423"
        },
        {
            "displayName": "Entydig dokumentidentifikation",
            "displayValue": "CM045581"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "06/02/2018"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "124"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "13/08/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "J.nr. 935-743-00097"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}