{
    "id": 131250,
    "title": "Bekendtgørelse om ændring af bekendtgørelse om miljøkrav i forbindelse med etablering og drift af autoværksteder m.v.\\n(Ændringer som følge af Servicedirektivet)",
    "documentTypeId": "80",
    "isSagsforlobPeriodValid": true,
    "shortName": "BEK nr 461 af 19/04/2010",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om miljøkrav i forbindelse med etablering og drift af autoværksteder m.v.<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\n      <p class=\"UnderTitel2\">(Ændringer som følge af Servicedirektivet)</p>\n      <p class=\"CentreretParagraf\">§ 1</p>\n      <p class=\"Tekst2\">I bekendtgørelse nr. 922 af 5. december 1997 om miljøkrav i forbindelse med etablering og drift af autoværksteder m.v. foretages følgende ændringer:</p>\n      <p class=\"AendringMedNummer\"><span class=\"AendringNr\">1.</span> Som <span class=\"Italic\">fodnote</span> til bekendtgørelsens titel indsættes: </p>\n      <p class=\"Stk2\"><span class=\"StkNr\" id=\"\"></span> »1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006 nr. L 376, side 36.«</p>\n      <p class=\"AendringMedNummer\"><span class=\"AendringNr\">2.</span> <span class=\"Italic\">Indledningen</span> affattes således: </p>\n      <p class=\"Tekst2\">\n        <div>»I medfør af § 7, stk. 1, § 7 b, § 16, § 35, stk. 2, § 80, stk. 2, § 89 c, § 92 og § 110, stk. 3 og 4, i lov om miljøbeskyttelse, jf. lovbekendtgørelse nr. 1757 af 22. december 2006, som ændret ved lov nr. 97 af 10. februar 2009, lov nr. 251 af 31. marts 2009, lov nr. 513 af 12. juni 2009, lov nr. 1383 af 21. december 2009 og lov nr. 1519 af 27. december 2009, fastsættes:«</div>\n      </p>\n      <p class=\"AendringMedNummer\"><span class=\"AendringNr\">3.</span> <span class=\"Italic\">Overskriften</span> til kapitel 3 affattes således: </p>\n      <p class=\"ParagrafGruppeOverskrift\">»Anmeldelsesordning«</p>\n      <p class=\"AendringMedNummer\"><span class=\"AendringNr\">4.</span> <span class=\"Italic\">§§ 15</span> og <span class=\"Italic\">16</span> affattes således: </p>\n      <p class=\"Paragraf\" id=\"\"><span class=\"ParagrafNr\" id=\"\">»§ 15.</span> Inden et autoværksted etableres, skal der indgives anmeldelse herom til kommunalbestyrelsen. Anmeldelse skal også indgives i tilfælde af senere udvidelse eller ændring på en måde, der indebærer forøget forurening, herunder ved udvidelse eller ændring af et autoværksted, etableret før denne bekendtgørelses ikrafttræden.</p>\n      <p class=\"Stk2\"><span class=\"StkNr\" id=\"\">Stk. 2.</span> Anmeldelsen skal indeholde oplysninger om:</p>\n      <p class=\"Liste1\"><span class=\"Liste1Nr\" id=\"\">1)</span> Placering af anlæg og aktiviteter, der vedrører autolakering, undervognsbehandling og mekanisk autovask og tørring, eller som støjer udendørs, indtegnet i plan i passende målestok, jf. §§ 3 og 5.</p>\n      <p class=\"Liste1\"><span class=\"Liste1Nr\" id=\"\">2)</span> Kapaciteten af anlæg og aktiviteter, samt hvorledes de i §§ 4-13 stillede krav opfyldes.</p>\n      <p class=\"Liste1\"><span class=\"Liste1Nr\" id=\"\">3)</span> Sammensætning og mængde af affald og spildevand samt bortskaffelsesmåde.</p>\n      <p class=\"Liste1\"><span class=\"Liste1Nr\" id=\"\">4)</span> Andre forurenende anlæg eller aktiviteter på virksomheden.</p>\n      <p class=\"Liste1\"><span class=\"Liste1Nr\" id=\"\">5)</span> Den daglige driftstid.</p>\n      <p class=\"Stk2\"><span class=\"StkNr\" id=\"\">Stk. 3.</span> Kommunalbestyrelsen kan bestemme, at anmeldelse skal ske på særlige skemaer.</p>\n      <p class=\"Stk2\"><span class=\"StkNr\" id=\"\">Stk. 4.</span> Kommunalbestyrelsen skal hurtigst muligt kvittere for, at anmeldelsen er modtaget. Kvitteringen skal indeholde oplysning om,</p>\n      <p class=\"Liste1\"><span class=\"Liste1Nr\" id=\"\">1)</span> at aktiviteten kan påbegyndes ved udløbet af den i § 16, stk. 2, nævnte frist inden for rammerne af de i anmeldelsen efter § 15 afgivne oplysninger, hvis ikke kommunalbestyrelsen forinden har gjort indsigelse mod aktiviteten,</p>\n      <p class=\"Liste1\"><span class=\"Liste1Nr\" id=\"\">2)</span> at kommunalbestyrelsen kan forlænge fristen i § 16, stk. 2, en gang, hvis sagens kompleksitet berettiger det, jf. stk. 5,</p>\n      <p class=\"Liste1\"><span class=\"Liste1Nr\" id=\"\">3)</span> at kommunalbestyrelsens stiltiende samtykke eller påbud om afhjælpende foranstaltninger ikke forhindrer kommunalbestyrelsen i senere at meddele påbud om forureningsbegrænsende foranstaltninger eller nedlægge forbud mod aktiviteten i tilfælde af, at den giver anledning til væsentlig forurening, jf. § 17,</p>\n      <p class=\"Liste1\"><span class=\"Liste1Nr\" id=\"\">4)</span> at kommunalbestyrelsens afgørelse efter § 16 kan påklages til Miljøklagenævnet i det omfang, det er angivet i § 23, stk. 1,</p>\n      <p class=\"Liste1\"><span class=\"Liste1Nr\" id=\"\">5)</span> klagefristen for afgørelser, der kan påklages til Miljøklagenævnet, jf. lovens § 93, og</p>\n      <p class=\"Liste1\"><span class=\"Liste1Nr\" id=\"\">6)</span> søgsmålsfristen for andre afgørelser, jf. lovens § 101.</p>\n      <p class=\"Stk2\"><span class=\"StkNr\" id=\"\">Stk. 5.</span> Hvis sagens kompleksitet berettiger dette, kan kommunalbestyrelsen inden udløbet af fristen i § 16, stk. 1, meddele anmelder, at den agter at meddele påbud inden et nærmere angivet tidspunkt efter den nævnte frist. Meddelelsen om udsættelse skal være begrundet.</p>\n      <p class=\"Stk2\"><span class=\"StkNr\" id=\"\">Stk. 6.</span> En anmeldelse bortfalder, hvis den ikke udnyttes inden et år fra anmeldelsesdatoen.</p>\n      <p class=\"Paragraf\" id=\"\"><span class=\"ParagrafNr\" id=\"\">§ 16.</span> Kommunalbestyrelsen påser på grundlag af de i § 15 nævnte oplysninger, om virksomheden kan opfylde kravene i § 3, jf. § 19, stk. 4, og kravene i §§ 4-13.</p>\n      <p class=\"Stk2\"><span class=\"StkNr\" id=\"\">Stk. 2.</span> Hvis kommunalbestyrelsen ikke inden fire uger fra modtagelsen har meddelt anmelderen, at virksomheden ikke kan overholde et eller flere krav i § 3, jf. § 19, stk. 4, eller §§ 4-13, kan etableringen, udvidelsen eller ændringen gennemføres i overensstemmelse med reglerne i denne bekendtgørelse. Oplysningerne i den anmeldelse, virksomheden har fremsendt efter § 15, danner herefter grundlag for omfanget af virksomhedens aktiviteter. Bygge- og anlægsarbejder må ikke påbegyndes, før virksomheden har indhentet nødvendige tilladelser efter anden lovgivning. Bygge- og anlægsarbejderne må tillige kun påbegyndes inden fireugersfristens udløb, hvis kommunalbestyrelsen inden da har meddelt, at den ikke vil gøre indsigelse mod anmeldelsen.</p>\n      <p class=\"Stk2\"><span class=\"StkNr\" id=\"\">Stk. 3.</span> Kommunalbestyrelsen skal i en indsigelse efter stk. 2 oplyse:</p>\n      <p class=\"Liste1\"><span class=\"Liste1Nr\" id=\"\">1)</span> Hvilke af de i stk. 1 nævnte regler virksomheden ikke kan opfylde.</p>\n      <p class=\"Liste1\"><span class=\"Liste1Nr\" id=\"\">2)</span> Om kommunalbestyrelsen agter at påbyde afhjælpende foranstaltninger efter § 17, jf. §§ 4 og 6, og om gennemførelsen skal afvente meddelelse af påbuddet.</p>\n      <p class=\"Stk2\"><span class=\"StkNr\" id=\"\">Stk. 4.</span> Hvis den anmeldte aktivitet giver anledning til væsentlig forurening, kan kommunalbestyrelsen fastsætte vilkår for det videre arbejde eller nedlægge forbud mod aktiviteten, selv om de anmeldte forureningsforebyggende foranstaltninger eller den anmeldte driftstid mv., jf. § 15, stk. 2, er overholdt.«</p>\n      <p class=\"AendringMedNummer\"><span class=\"AendringNr\">5.</span> Efter § 16 indsættes:</p>\n      <p class=\"ParagrafGruppeOverskrift\">»Oplysningspligt</p>\n      <p class=\"Paragraf\" id=\"\"><span class=\"ParagrafNr\" id=\"\">§ 16 a.</span> Indehaveren af et autoværksted skal oplyse tjenestemodtagere om navn og adresse på virksomhedens tilsynsmyndighed efter denne bekendtgørelse.«</p>\n      <p class=\"CentreretParagraf\">§ 2</p>\n      <p class=\"Stk2\"><span class=\"StkNr\"></span> Bekendtgørelsen træder i kraft den 1. maj 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Miljøministeriet, den 19. april 2010</P><P CLASS=SIGN1 ALIGN=\"CENTER\">Karen Ellemann</P><P CLASS=SIGN2 ALIGN=\"RIGHT\">/ Anne-Marie Rasmussen</P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006 nr. L 376, side 36.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/04/2010"
        },
        {
            "displayName": "Accession",
            "displayValue": "B20100046105"
        },
        {
            "displayName": "Entydig dokumentidentifikation",
            "displayValue": "AL002191"
        },
        {
            "displayName": "Dato for førstegangsindlæggelse",
            "displayValue": "30/04/2010"
        },
        {
            "displayName": "Dato for indlæggelse",
            "displayValue": "30/04/2010"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "461"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "19/04/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Miljøstyrelsen, j.nr. MST-1210-00005"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}