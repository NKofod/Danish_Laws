{
    "id": 167216,
    "title": "Ligebehandlingsnævnets afgørelse om køn - adgangsbegrænsning - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10221 af 30/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - adgangsbegrænsning - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 7100241-12</span>\r\n   </p>\r\n   <p class=\"TekstGenerel\">Klagen drejede sig om forskelsbehandling på grund af køn som følge af, at det indklagede forbund har en dameklasse i bridgeturneringer.</p>\r\n   <p class=\"TekstGenerel\">Det fremgår af bekendtgørelse om initiativer til fremme af ligestilling, der er udstedt som en generel undtagelse til forbuddet mod forskelsbehandling på grund af køn, og vejledningen hertil, at det er tilladt at etablere hold og undervisning mv. for det ene køn inden for sport og idræt, herunder svømning mv. Dette gælder både i private foreninger og inden for den offentlige forvaltning. Indklagede havde oplyst, at formålet med at have en særlig dameklasse bridgeturneringer, blandt andet var at fremme kvinders deltagelse i bridgeturneringer, og at dette er et fokusområde både på nationalt og på internationalt plan. Ligebehandlingsnævnet fandt herefter, at det ikke var i strid med ligestillingsloven, at det indklagede forbund havde oprettet en dameklasse i bridgeturneringer. Klager fik derfor ikke medhold i sin klage.</p>\r\n</div>\r\n<p>Klagen drejer sig om forskelsbehandling på grund af køn som følge af, at det indklagede forbund har en dameklasse i bridgeturneringer.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det er ikke i strid med ligestillingsloven, at det indklagede forbund har en dameklasse i bridgeturneringer.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>En mand, født i 1943, har klaget over, at det indklagede forbund har en dameklasse i bridgeturneringer.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at indklagedes kønsopdeling af bridgeturneringerne er kønsdiskriminerende.</p>\r\n<p>Klager har gennem 45 år været aktiv turneringsspiller og medlem af det indklagede forbund. Klager kan nu konstatere, at hans intellekt ikke længere er på højde med de oplevelser, han havde i sine glansår. På den baggrund har han søgt mulighed for på landsplan at kunne møde bridgespillere i det indklagede forbunds turneringer på samme niveau som ham selv, for at kunne sikre en ligeværdig kamp - svarende til et handicap i golf. Klager har fundet flere turneringer, som han kunne tænke sig at deltage i, men disse har været forbeholdt kvinder. Årsagen er, at forbundet anser kvinder som handicappede i forhold til mænd, selvom det drejer sig om en intellektuel sportsgren. Klager har forståelse for, at man for eksempel i vægtløftning ikke har kvinder og mænd, der kæmper mod hinanden. Forbundet mener åbenbart, at kvinder ikke har de samme intellektuelle muligheder som mænd, hvorfor de skal spille for sig selv. Klager henviser til en artikel i et tidsskrift, hvor en topbridgespiller udtaler \"Mænd er simpelthen bedre til bridge end kvinder - derfor opdelingen . . . Mænd besidder den udholdenhed og konkurrencementalitet, som bridge kræver, og de er villige til at gøre, hvad der er nødvendigt for at blive habile bridgespillere.\"</p>\r\n<p>Klager påstår, at der i Danmark var etableret dameklasser, før der for alvor blev etableret et internationalt samarbejde. Danmark har således selvstændigt indført princippet om, at kvinder skulle tilgodeses med et handicap med den begrundelse, at de på grund af deres køn ikke var i stand til intellektuelt at kunne konkurrere på lige fod med mænd.</p>\r\n<p>Indklagedes argumenter for retfærdiggørelsen af kønsopdelte bridgeturneringer kan ikke tilsidesætte kravet om, at dansk lovgivning på dette område bliver overholdt. Det er uden betydning for danske kvindelige bridgespillere, der deltager i udenlandske dameturneringer, at der ikke vil være mulighed for tilsvarende danske turneringer. Træning i danske turneringer kan uden problemer finde sted i alle rækker uden hensyn til køn.</p>\r\n<p>Klager mener, at kønsopdelingen er i strid med ligestillingsloven, og at den nedvurderer kvinders intellekt. Klager ønsker tilkendt en godtgørelse på 100 kr. som kompensation for, at han er afskåret fra at få en ligeværdig bridgekamp, fordi han ikke kan deltage i turneringer for kvinder.</p>\r\n<p>\r\n   <span class=\"Bold\">Indklagede </span>afviser, at opdelingen af deres bridgeturneringer er udtryk for forskelsbehandling på grund af køn.</p>\r\n<p class=\"BilagtekstListe\">Indklagede er en sammenslutning af bridgeklubber i Danmark og Grønland. Èt af forbundets formål er at arrangere bridgeturneringer, herunder at afholde danmarksmesterskaber. Turneringerne er delt op i følgende klasser:</p>\r\n<p class=\"Liste1\">\r\n   <span class=\"Liste1Nr\">–</span> Åben</p>\r\n<p class=\"Liste1\">\r\n   <span class=\"Liste1Nr\">–</span> Damer</p>\r\n<p class=\"Liste1\">\r\n   <span class=\"Liste1Nr\">–</span> Seniorer (60 år +)</p>\r\n<p class=\"Liste1\">\r\n   <span class=\"Liste1Nr\">–</span> Juniorer (under 26 år)</p>\r\n<p class=\"Liste1\">\r\n   <span class=\"Liste1Nr\">–</span> Juniorer (under 21 år)</p>\r\n<p>Derudover holdes der danmarksmesterskaber for klubhold samt en landspokalturnering.</p>\r\n<p class=\"BilagtekstListe\">Der gennemføres årligt danmarksmesterskaber for par i følgende klasser:</p>\r\n<p class=\"Liste1\">\r\n   <span class=\"Liste1Nr\">–</span> Åben</p>\r\n<p class=\"Liste1\">\r\n   <span class=\"Liste1Nr\">–</span> Mixed</p>\r\n<p class=\"Liste1\">\r\n   <span class=\"Liste1Nr\">–</span> Damer</p>\r\n<p class=\"Liste1\">\r\n   <span class=\"Liste1Nr\">–</span> Seniorer (60 år +)</p>\r\n<p class=\"Liste1\">\r\n   <span class=\"Liste1Nr\">–</span> Juniorer (under 26 år)</p>\r\n<p class=\"Liste1\">\r\n   <span class=\"Liste1Nr\">–</span> Juniorer (under 21 år)</p>\r\n<p>De åbne klasser er åbne for alle spillere, der er medlem af mindst én bridgeklub under forbundet. De øvrige klasser er åbne for alle spillere, som opfylder kravet for at spille i åben klasse samt et krav om køn, alder eller klubtilhørsforhold. Det er tilladt at stille op i alle klasser, man er kvalificeret til. En kvinde på 19 år kan eksempelvis i samme sæson blive danmarksmester i hold, damehold, juniorhold (under 26 år), juniorhold (under 21 år), par, mixed par, damepar, juniorpar (under 26 år) og juniorpar (under 21 år).</p>\r\n<p>Specialklasserne (damer, seniorer og juniorer) stammer fra organiseringen af internationale mesterskaber. Internationalt er der fokus på at fremme kvinders deltagelse i bridge. Verdensbridgeforbundet har dette som et særligt indsatsområde og varetages dels i form af kvindeklasser i verdensmesterskaber og i form af en online kvindebridgeklub.</p>\r\n<p>Det europæiske bridgeforbund har en kvindekomité, hvis formål det blandt andet er at fremme kvinders deltagelse i bridgeturneringer og at få nationale bridgeforbund til at få deres kvindelige bridgespillere til at repræsentere deres lande i de europæiske turneringer.</p>\r\n<p>Indklagede følger trop og arrangerer mesterskaber i lignende klasser for at deres kvinder, juniorer og seniorer kan være bedre rustet til at konkurrere i de internationale mesterskaber. Danmark er blandt andet for tiden nordiske mestre i damehold.</p>\r\n<p>Da det er frivilligt for en kvinde, om hun vil stille op i åben klasse, dameklassen eller begge dele, er det en væsentlig og reel yderligere begrundelse for afholdelse af dameklasser, at tilstrækkeligt mange kvinder ønsker det, og at de giver udtryk for deres ønske ved frivilligt at tilmelde sig og spille turneringerne. Denne begrundelse gælder også for de øvrige specialklasser.</p>\r\n<p>I divisionsturneringen (DM for hold, åben klasse) er der i alt 249 spillere, hvoraf de 26 er kvinder. Der er fri holdsammensætning, og retten til at sammensætte holdet ligger hos (et flertal af) de spillere, der gennem slutplaceringen i den foregående sæsons turnering sikrede holdet spilleberettigelse i den indeværende sæsons turnering. Samlet set er kvindernes andel af den danske bridgeelite godt og vel 10 procent. De deltagende kvinder er fordelt jævnt i divisionssystemet.</p>\r\n<p>Det er et empirisk faktum, at der er signifikant flere mandlige end kvindelige elitespillere. Dette gælder både nationalt og internationalt. Imidlertid har indklagede ikke kendskab til undersøgelser, der giver endsige indikerer evidens for at be- eller afkræfte det ene køns over- eller underlegenhed i forhold til det andet køn inden for sporten.</p>\r\n<p>Indklagede har ikke nogen officiel holdning om kønnenes ulighed inden for sporten. Indklagede har derfor heller ingen holdning til påstande herom, der fremsættes af andre, uanset om det sker i deres eget tidsskrift eller andre steder. Indklagede har ikke kendskab til, at hverken uofficielle holdninger eller accepteret folkevid om kønnenes ulighed er udbredt i organisationen.</p>\r\n<p>Indklagede har ikke til hensigt at udøve ulovlig diskrimination mellem mennesker. Indklagede mener ikke, at deres turneringsstruktur eller deres øvrige adfærd bevirker en sådan ulovlig diskriminering. Indklagede vil gerne gå i dialog med dem, som mener, at de kan gøre det bedre, og de vil efterleve myndigheders afgørelser uden ophold.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Det fremgår af bekendtgørelse om initiativer til fremme af ligestilling, der er udstedt som en generel undtagelse til forbudet mod forskelsbehandling på grund af køn, og vejledningen hertil, at det er tilladt at etablere hold og undervisning mv. for det ene køn inden for sport og idræt, herunder svømning mv. Dette gælder både i private foreninger og inden for den offentlige forvaltning.</p>\r\n<p>Det fremgår videre af ligestillingsloven, at uanset forbudet mod forskelsbehandling på grund af køn er loven ikke til hinder for forskelsbehandling af det ene køn, hvis det er begrundet i et legitimt mål og midlerne til at opfylde det er hensigtsmæssige og nødvendige.</p>\r\n<p>Indklagede har oplyst, at formålet med at have en særlig dameklasse bridgeturneringer, blandt andet er at fremme kvinders deltagelse i bridgeturneringer, og at dette er et fokusområde både på nationalt og på internationalt plan.</p>\r\n<p>Ligebehandlingsnævnet finder herefter, at det ikke er i strid med ligestillingsloven, at det indklagede forbund har oprettet en dameklasse i bridgeturneringer.</p>\r\n<p>Klager får derfor ikke medhold i sin klage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2015"
        },
        {
            "displayName": "Accession",
            "displayValue": "W20121022125"
        },
        {
            "displayName": "Entydig dokumentidentifikation",
            "displayValue": "CF000804"
        },
        {
            "displayName": "Dato for indlæggelse",
            "displayValue": "05/02/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10221"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "30/03/2012"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100241-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}