{
    "id": 158250,
    "title": "Påbud om straks at standse arbejdet på et tag indtil sikring mod nedstyrtningsfare er foretaget",
    "documentTypeId": "240",
    "isSagsforlobPeriodValid": true,
    "shortName": "KEN nr 9625 af 30/05/2013",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om straks at standse arbejdet på et tag indtil sikring mod nedstyrtningsfare er foretaget</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Arbejdstilsynet besøgte den 2. november 2011 byggepladsen [navn udeladt], og observerede, at der gik en person på og omkring tagryggen. Personen var ingeniørpraktikant i [navn udeladt].</p>\r\n   <p class=\"TekstGenerel\">Taget var udformet, så hældningen varierede fra ca. 10 grader til ca. 50 grader. Adgangsvejen til taget var fra stillads, der var opstillet til tagfod ved vandsiden/øst. Tagfoden var af varierende højde, pga. bygningens udformning, ved adgangsvejen til taget var tagfod ca. 8 meter over terræn. Der var ikke sikret mod nedstyrtningsfaren ind i bygningen på den nordlige del af taget, hvor der ikke var lagt tagplader ud endnu. På den vestlige del af taget, var der ikke sikret mod nedstyrtningsfaren ved tagfod eller på selve taget.</p>\r\n   <p class=\"TekstGenerel\">Nogle steder på den vestlige del af taget var der opstillet stillads under taget der hvor tagpladerne sluttede/tagfod. Stilladset stod ca. 1 meter under stålkonstruktionen. Taget var op til ca. 10 meter højt over terræn. I det område hvor den ansatte befandt sig var taghældningen ca. 30 grader.</p>\r\n   <p class=\"TekstGenerel\">Det grå område på foto 1 var adgangsvejen for at komme dertil, hvor den ansatte befandt sig. Området/adgangsvejen var 2-2,5 meter bred. Der var ca. 8 meter ned ind i bygningen. Der var ingen sikring mod nedstyrtningsfaren. Den ansatte stod ca. 1 meter fra tagryggen og ca. 1,5-2 meter fra det område hvor tagpladerne sluttede. Der blev ikke anvendt faldsikringsudstyr ved arbejde og færdsel på taget. Han var ingeniørpraktikant og praktikperioden startede i august 2011.</p>\r\n   <p class=\"TekstGenerel\">Et enigt Arbejdsmiljøklagenævn lagde vægt på, at der var overhængende betydelig fare, da Arbejdstilsynet ved tilsynsbesøg den 2. november 2011 konstaterede, at en af virksomhedens praktikanter under arbejde på bygningens tag i op til 10 meters højde, stod cirka 1 meter fra tagryggen i det område, hvor taghældningen var cirka 30 grader, og cirka 1,5 – 2 meter fra det område, hvor tagpladerne sluttede.</p>\r\n</div>\r\n<p>Til NN</p>\r\n<p>Arbejdsmiljøklagenævnet har på møde den 28. maj 2013 behandlet virksomhedens klage over Arbejdstilsynets afgørelse af 8. november 2011, hvor [navn udeladt] fik påbud om straks at standse arbejdet på taget i fløj C, indtil sikring mod nedstyrtningsfare er foretaget.</p>\r\n<p>Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p>Arbejdsmiljøklagenævnet fastholder Arbejdstilsynets afgørelse af 8. november 2011, således at [navn udeladt] den 2. november 2011 straks skulle standse arbejdet på taget i [navn udeladt] fløj C, på [navn udeladt], indtil sikring mod nedstyrtningsfare er foretaget.</p>\r\n<p class=\"Overskriftsnummer2\">B E G R U N D E L S E</p>\r\n<p>Arbejdsmiljøklagenævnet lægger vægt på, at der var overhængende betydelig fare, da Arbejdstilsynet ved tilsynsbesøg den 2. november 2011 konstaterede, at en af virksomhedens praktikanter under arbejde på bygningens tag i op til 10 meters højde, stod cirka 1 meter fra tagryggen i det område, hvor taghældningen var cirka 30 grader, og cirka 1,5 – 2 meter fra det område, hvor tagpladerne sluttede.</p>\r\n<p>Arbejdsmiljøklagenævnet lægger desuden vægt på, at der ikke var truffet effektive sikkerhedsforanstaltninger mod nedstyrtningsfaren.</p>\r\n<p>Arbejdsmiljøklagenævnet har ved afgørelsen lagt til grund, at Arbejdstilsynet ved tilsynsbesøget den 2. november 2011 på byggepladsen [navn og adresse udeladt], konstaterede, at:</p>\r\n<p>Der gik en person på og omkring tagryggen. Personen var ansat som ingeniørpraktikant i virksomheden.</p>\r\n<p>Taget var udformet, så hældningen varierede fra cirka 10 grader til cirka 50 grader.</p>\r\n<p>Adgangsvejen til taget var fra stillads, der var opstillet til tagfod ved vandsiden/øst.</p>\r\n<p>Tagfoden var af varierende højde, på grund af bygningens ud formning, ved adgangsvejen til taget var tagfod cirka 8 meter over terræn.</p>\r\n<p>Der var ikke sikret mod nedstyrtningsfaren ind i bygningen på den nordlige del af taget, hvor der ikke var lagt tagplader ud endnu.</p>\r\n<p>På den vestlige del af taget, var der ikke sikret mod nedstyrtningsfaren ved tagfod eller på selve taget.</p>\r\n<p>Nogle steder på den vestlige del af taget var der opstillet stillads under taget der hvor tagpladerne sluttede/tagfod. Stilladset stod cirka 1 meter under stålkonstruktionen.</p>\r\n<p>Taget var op til cirka 10 meter højt over terræn.</p>\r\n<p>Vedrørende færden for den ansatte konstaterede Arbejdstilsynet, at:</p>\r\n<p>I det område, hvor den ansatte befandt sig, var taghældningen cirka 30 grader.</p>\r\n<p>Det grå område var adgangsvejen for at kommer dertil, hvor den ansatte befandt sig. Området/adgangsvejen var 2 - 2,5 meter bred.</p>\r\n<p>Der var cirka 8 meter ned ind i bygningen. Der var ingen sikring mod nedstyrtningsfaren.</p>\r\n<p>Den ansatte stod cirka 1 meter fra tagryggen og cirka 1,5-2 meter fra det område hvor tagpladerne sluttede.</p>\r\n<p>Der blev ikke anvendt faldsikringsudstyr ved arbejde og færdsel på taget.</p>\r\n<p>Arbejdsmiljøklagenævnet har ved afgørelsen videre lagt til grund, at den ansatte oplyste at:</p>\r\n<p>Han var ingeniørpraktikant og praktikperioden startede i august 2011.</p>\r\n<p>Han havde været på byggepladsen siden slutningen af august 2011</p>\r\n<p>Han mente, at han gerne måtte gå på taget, bare han holdt sig 2 meter fra kanten. Denne instruktion kunne han ikke huske, hvor kom fra.</p>\r\n<p>Han havde ikke fået anden instruktion i forhold til den konkrete arbejdsopgave.</p>\r\n<p>Hans arbejdsopgave på taget var at tage fotos til dokumentation.</p>\r\n<p>Arbejdsmiljøklagenævnet har ved afgørelsen endelig lagt til grund, at arbejdsgiverrepræsentanten oplyste, at:</p>\r\n<p>Der skal anvendes faldsikringsudstyr, når der foregår færdsel på taget.</p>\r\n<p>Der var et fastgørelsespunkt til faldsikring midt på tagets tagryg.</p>\r\n<p>Den ansatte ved, hvor firmaets faldsikringsudstyr på byggepladsen er.</p>\r\n<p>Der var ikke givet nogen konkret instruktion i forhold til det pågældende arbejde, hvor der skulle tages fotos på taget.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Bemærkninger til klagen</span>\r\n</p>\r\n<p>[navn udeladt] har i klagen anført, at der ikke var tale om montagearbejde på taget, men en kortvarig inspektionsopgave, samt at opgaven blev udført af virksomhedens ingeniørpraktikant, som havde været i praktik i virksomheden siden august måned og havde været på denne byggeplads i hele perioden.</p>\r\n<p>Arbejdsmiljøklagenævnet skal hertil bemærke, at en praktikant, som arbejder for virksomheden, og som færdes på taget i forbindelse med virksomhedens bygge- og anlægsarbejde, er omfattet af de samme regler, som for øvrige ansatte. Det har desuden ikke betydning, om den ansatte er i færd med at fotografere resultatet eller i færd med at montere plader.</p>\r\n<p>Nævnet vurderer således, at der i dette tilfælde er tale om arbejde på en byggeplads, og at arbejdet med at observere og dokumentere byggearbejdet er i umiddelbar sammenhæng med byggearbejdet, og derfor er omfattet af reglerne om bygge- og anlægsarbejde.</p>\r\n<p>[navn udeladt] har desuden i klagen anført, at det er normal praksis for byggepladsfunktionærer, at man ved besigtigelse/inspektionsopgaver på tage under 15°, skeler til BAR - anvisning om tagdækning, hvor der gives mulighed for færdsel på tage uden de normalt krævede sikkerhedsforanstaltninger, hvis færdslen ikke foregår nærmere end 2 meter fra kanten.</p>\r\n<p>[navn udeladt] har herudover anført, at tagkonstruktionen på bygningen er geometrisk sammensat og med mange taghældninger, samt at praktikanten havde en klar fornemmelse af, at hans færdsel den pågældende dag, foregik i et område som beskrevet i BAR - anvisningen, heraf også de to meter, som praktikanten har nævnt for Arbejdstilsynet. Praktikanten kender i øvrigt byggepladsen og virksomhedens arbejdsmiljøforanstaltninger/procedurer.</p>\r\n<p>[navn udeladt] har vedlagt plan og fotos, som viser taghældningen de pågældende steder, hvor praktikanten færdedes, og at hældningen mod den frie kant er &lt; 15°.</p>\r\n<p>Arbejdsmiljøklagenævnet skal hertil bemærke, at det er nævnt i Arbejdstilsynets påbud, at der var tale om et tag, der var sammensat med mange forskellige hældninger. Der var alt mellem 10º og helt op til 50º.</p>\r\n<p>Nævnet finder, at de ansatte, der færdes på taget, efter reglerne skal være sikret mod nedstyrtning alle steder ved tagfod.</p>\r\n<p>Arbejdsmiljøklagenævnet skal endvidere bemærke, at da taget ikke var færdigbygget, havde det en tagkant med mulighed for fald ind i bygningen. En sådan tagkant skal være sikret mod nedstyrtningsfare, medmindre der ikke sker arbejde eller færdsel inden for de nærmeste to meter.</p>\r\n<p>Arbejdsmiljøklagenævnet skal herudover bemærke, at en virksomhed i alle tilfælde er ansvarlig for, at virksomhedens ansatte, herunder praktikanter overholder arbejdsmiljøreglerne i forbindelse med deres daglige arbejde. Idet Arbejdstilsynet konstaterede, at den ansatte ved Arbejdstilsynets besøg stod ca. 1,5 - 2 meter fra kanten, finder nævnet således, at der var overhængende betydelig fare, og at Arbejdstilsynet herved havde grundlag for at standse arbejdet.</p>\r\n<p>[navn udeladt] har i klagen anført, at virksomheden siden 2007 har været AM - certificeret, og at den gennemgår to årlige audits. Den sidste audit foregik på byggepladsen [navn udeladt].</p>\r\n<p>[navn udeladt] har endelig i klagen anført, at virksomheden ved montagearbejder på taget har APV'er, der beskriver hvilke arbejdsmiljømæssige foranstaltninger, der skal tages for at sikre mod nedstyrtning.</p>\r\n<p>Arbejdsmiljøklagenævnet skal hertil bemærke, at det afgørende ved påbuddet, er det, som Arbejdstilsynet konstaterede ved tilsynsbesøget.</p>\r\n<p>Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p>Arbejdsmiljøklagenævnet har ved afgørelsen anvendt følgende regler:</p>\r\n<p>Om Arbejdstilsynets ret til at give påbud og standse arbejdet:</p>\r\n<p>§ 77, stk. 2, nr. 3, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n<p class=\"Overskriftsnummer2\" style=\"text-align: left;\">Om nedstyrtningsfare:</p>\r\n<p>§ 38, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p>§ 38, stk. 1, nr. 2, og stk. 4, i Arbejdstilsynets bekendtgørelse nr. 1516 af 16. september 2010 om bygge- og anlægsarbejde</p>\r\n<p>§ 13, stk. 1, nr. 1, i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p>Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftstekst1\" style=\"text-align: left;\">Kopi til:</p>\r\n<p>[navn udeladt]</p>\r\n<p>Arbejdstilsynet,</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"NormalInd\">…</p>\r\n<p class=\"Overskriftsnummer2\">Kapitel 5</p>\r\n<p class=\"Overskriftstekst3\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">…</p>\r\n<p class=\"Overskriftsnummer2\">Kapitel 13</p>\r\n<p class=\"Overskriftstekst3\">Arbejdstilsynet</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">\r\n   <span class=\"Italic\">Stk. 2.</span> Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> at de tilstedeværende øjeblikkeligt fjerner sig fra farezonen,</p>\r\n   <p class=\"Liste1\">\r\n      <span class=\"Liste1Nr\">2)</span> at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller</p>\r\n   <p class=\"Liste1\">\r\n      <span class=\"Liste1Nr\">3)</span> at arbejde i øvrigt standses.</p>\r\n</p>\r\n<p class=\"NormalInd\">…</p>\r\n<p class=\"Overskriftstekst1\" style=\"text-align: left;\">Bekendtgørelse nr. 1516 af 16. december 2010 om bygge- og anlægsarbejde</p>\r\n<p class=\"NormalInd\">…</p>\r\n<p class=\"Overskriftsnummer2\">Kapitel 4</p>\r\n<p class=\"Overskriftstekst3\">Risiko for nedstyrtning, nedskridning og fald m.v.</p>\r\n<p class=\"NormalInd\">…</p>\r\n<p class=\"Overskriftstekst1\">Sikring mod nedstyrtning og gennemstyrtning ved arbejde og færdsel på tage</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 38.</span> Ved arbejde og færdsel på tage, skal der alt efter tagets hældning træffes følgende kollektive sikkerhedsforanstaltninger mod nedstyrtning fra tagkant og tagfod:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Taghældning under 15º: Hvor tagkanten er mere end 3,5 meter over det omgivende underlag, skal der langs kanten opsættes rækværk eller anden lige så effektiv sikring. Hvis tagarbejdet foregår på skridsikkert underlag og under gode vind- og vejrforhold, kan højden hæves til 5 meter. Hvis arbejdet kan udføres, uden at det er nødvendigt at komme nærmere end 2 meter til tagkanten, kan rækværket erstattes af en tydelig og holdbar markering af arbejdsstedet. Færdsel må ikke finde sted uden for markeringen.</p>\r\n   <p class=\"Liste1\">\r\n      <span class=\"Liste1Nr\">2)</span> Taghældning på 15º eller derover: Hvis tagfoden er mere end 2 meter over det omgivende underlag, og der under arbejdets udførelse vil forekomme arbejde eller færdsel i en højde af 5 meter eller derover, skal der, inden arbejdet påbegyndes, ved tagfoden anbringes stillads, skærm, net eller lign. , der med sikkerhed kan standse fald af personer. Hvis taget er glat, skal der, uanset hvilken højde, der arbejdes i, anvendes tagstiger, medmindre lægterne forsvarligt kan fungere som sådanne.</p>\r\n   <p class=\"Liste1\">\r\n      <span class=\"Liste1Nr\">3)</span> Taghældning på 34º eller derover: Der skal træffes foranstaltninger som angivet i nr. 2 og derudover anbringes skærm, net eller lign. således, at den lodrette afstand fra de steder, hvorfra der arbejdes, til skærmen m.v. aldrig overstiger 5 meter. Der skal desuden, uanset hvilken højde, der arbejdes i, altid anvendes tagstiger, medmindre lægterne forsvarligt kan fungere som sådanne.</p>\r\n   <p class=\"Liste1\">\r\n      <span class=\"Liste1Nr\">4)</span> Taghældning over 60º: Der skal træffes foranstaltninger som angivet i nr. 3, dog således, at den lodrette afstand fra arbejdssteder til skærm m.v. aldrig overstiger 2 meter.</p>\r\n</p>\r\n<p class=\"NormalInd\">\r\n   <span class=\"Italic\">Stk. 2.</span> Pladser for op- og nedhejsning af materialer m.v. og rør til nedstyrtning af affald skal være forsynet med rækværk, skærm, net eller lign. , når den lodrette afstand fra tagkant til det omgivende underlag det pågældende sted overstiger 2 meter.</p>\r\n<p class=\"NormalInd\">\r\n   <span class=\"Italic\">Stk. 3.</span> Indhak i taget skal sikres som angivet i stk. 2, medmindre indhakket er effektivt markeret, jf. stk. 1, nr. 1.</p>\r\n<p class=\"NormalInd\">\r\n   <span class=\"Italic\">Stk. 4.</span> Ved gavle skal der langs tagkanten opsættes rækværk eller anden lige så effektiv kollektiv sikkerhedsforanstaltning mod nedstyrtning, hvis</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> der arbejdes eller sker færdsel på tage med en hældning på 15º eller derover,</p>\r\n   <p class=\"Liste1\">\r\n      <span class=\"Liste1Nr\">2)</span> arbejdet eller færdslen sker mindre end 2 meter fra gavlkanten, og</p>\r\n   <p class=\"Liste1\">\r\n      <span class=\"Liste1Nr\">3)</span> den lodrette afstand fra det sted ved gavlkanten, hvor der arbejdes eller sker færdsel, overstiger 2 meter til det omgivende underlag.</p>\r\n</p>\r\n<p class=\"NormalInd\">…</p>\r\n<p class=\"Overskriftstekst1\" style=\"text-align: left;\">Arbejdstilsynets bekendtgørelse nr. 559 af 17. juni 2004 om arbejdets udførelse</p>\r\n<p class=\"NormalInd\">…</p>\r\n<p class=\"Overskriftsnummer2\">Kapitel 3</p>\r\n<p class=\"Overskriftstekst3\">Arbejdets udførelse</p>\r\n<p class=\"NormalInd\">…</p>\r\n<p class=\"Overskriftstekst1\">Særlige krav</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 13.</span> Ved udførelsen af arbejdet skal det sikres at der er truffet effektive foranstaltninger til at forebygge risiko for sammenstyrtning, nedstyrtning, sammenskridning, ulykker hidrørende fra elektrisk strøm, rystelser og lignende,</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/11/2013"
        },
        {
            "displayName": "Accession",
            "displayValue": "W20130962525"
        },
        {
            "displayName": "Entydig dokumentidentifikation",
            "displayValue": "BE005569"
        },
        {
            "displayName": "Dato for indlæggelse",
            "displayValue": "20/11/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9625"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "30/05/2013"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "J.nr. 7000108-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}