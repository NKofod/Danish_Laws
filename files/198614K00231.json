{
    "id": 108061,
    "title": "1986 BTL 231   BETÆNKNING OVER I. FORSLAG TIL LOV OM ÆNDRING AF LOV OM ARBEJDSTILBUD TIL   LEDIGE (ÆNDRING AF REVISIONSBESTEMMELSE OG UDVIDET RET TIL ARBEJDSTILBUD) II.   FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (UDSKYDELSE AF REVISIONEN AF BESTEMMELSEN OM   FORLÆNGET DAGPENGERET)    NR L 231 1986-87, 1. SAMLING + BLAD NR ZZ9 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 231",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 231 </P>  \r\n\r\n<P></P>  \r\n\r\n<P>Betænkning over I. Forslag til lov om ændring af lov om arbejdstilbud til  \r\n\r\n ledige (Ændring af revisionsbestemmelse og udvidet ret til arbejdstilbud) II.  \r\n\r\n Forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Udskydelse af revisionen af bestemmelsen om  \r\n\r\n forlænget dagpengeret) <BR>  \r\n\r\n Nr L 231 1986-87, 1. samling + Blad nr ZZ9 </P>  \r\n\r\n<P></P>  \r\n\r\n<P>Afgivet af arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19870519 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget skriftlig henvendelse fra </P>  \r\n\r\n<P>Funktionærernes og Tjenestemændenes Fællesråd. </P>  \r\n\r\n<P>Udvalget har behandlet lovforslagene sammen med forslag til </P>  \r\n\r\n<P>folketingsbeslutning om forbedrede muligheder for ledige til at </P>  \r\n\r\n<P>fuldføre en uddannelse (B 36). Beretning over dette </P>  \r\n\r\n<P>beslutningsforslag er optrykt som bilag til betænkningen. </P>  \r\n\r\n<P>Der er af arbejdsministeren stillet ændringsforslag til det under II </P>  \r\n\r\n<P>nævnte lovforslag, hvorom henvises til de ledsagende bemærkninger. </P>  \r\n\r\n<P>Herefter indtiller udvalget det under I nævnte lovforslag til </P>  \r\n\r\n<P>vedtagelse uændret og det under II nænte lovforslag til vedtagelse </P>  \r\n\r\n<P>med det stillede ændringsforslag. </P>  \r\n\r\n<P>Et mindretal (Socialdemokratiets medlemmer af udvalget) finder det </P>  \r\n\r\n<P>beklageligt, at regeringen efter over 2 års offentlig debat om det </P>  \r\n\r\n<P>under I nævnte forslag endnu ikke har formået at udarbejde forslag </P>  \r\n\r\n<P>til den i loven bestemte revision, som skulle finde sted i </P>  \r\n\r\n<P>indeværende folketingssamling. </P>  \r\n\r\n<P>Regeringen har vist sig handlingslammet og beslutningsudygtig, når </P>  \r\n\r\n<P>denne kæmpefiasko skulle ændres. </P>  \r\n\r\n<P>Det er endvidere mindretallets opfattelse, at flertallet (regeringen </P>  \r\n\r\n<P>og Det Radikale Venstre) ikke har formået at erkende denne </P>  \r\n\r\n<P>eklatante fiasko, som blev kaldt 80ernes reform i 1985, da </P>  \r\n\r\n<P>ordningen blev gennemført. Flertallet har ikke ønsket at fremlægge </P>  \r\n\r\n<P>sine tanker om, hvad der skulle afløse denne fiasko så kort tid </P>  \r\n\r\n<P>før valget, men alene udtrykt ønske om at offentliggøre </P>  \r\n\r\n<P>&#187;sigtelinjer&#171; i regeringens åbningstale til oktober. </P>  \r\n\r\n<P>Mindretallet har på baggrund af de mange undersøgelser, der er lavet </P>  \r\n\r\n<P>vedrørende denne lov, også regeringens egne undersøgelser, </P>  \r\n\r\n<P>fremsat forslag til, hvorledes loven bør ændres, så den kan blive </P>  \r\n\r\n<P>de ledige og samfundet til gavn i fremtiden. </P>  \r\n\r\n<P>Mindretallet har til det under II nævnte lovforslag undladt at </P>  \r\n\r\n<P>fremsætte ændringsforslag. Dette er gjort, fordi mindretallet for </P>  \r\n\r\n<P>mindre end tre uger siden fik forkastet ændringsforslag til </P>  \r\n\r\n<P>regeringens lovforslag om ændring af lov om arbejdsformidling og </P>  \r\n\r\n<P>arbejdsløshedsforsikring m.v. (Forlænget dagpengeret) (L 151) om, </P>  \r\n\r\n<P>at ingen måtte overgå til forlængede nedsatte dagepenge før efter </P>  \r\n\r\n<P>lovens revision. </P>  \r\n\r\n<P>Mindretallet fremsætter den 21. maj 1987 et beslutningsforslag om </P>  \r\n\r\n<P>ændring af arbejdstilbudsloven, hvori der lægges vægt på, at de </P>  \r\n\r\n<P>langtidsledige får relevant vejledning og rådgivning samt </P>  \r\n\r\n<P>sammenhængende job- og uddannelsestilbud, som relaterer til </P>  \r\n\r\n<P>fremtidens arbejdsmarked, og at de forlængede nedsatte dagpenge </P>  \r\n\r\n<P>samtidig fjernes. </P>  \r\n\r\n<P>Mindretallet har i det nævnte forslag taget udgangspunkt i </P>  \r\n\r\n<P>resultaterne fra de undersøgelser, der er foretaget af LO/ FTF/ </P>  \r\n\r\n<P>AC, AUC, Socialforskningsinstituttet, samt den undersøgelse, </P>  \r\n\r\n<P>regeringen har fået iværksat af det private konsulentfirma T. Bak </P>  \r\n\r\n<P>Jensen, som alle entydigt har givet udtryk for samt sat tal på den </P>  \r\n\r\n<P>nuværende ordnings ubrugelighed. </P>  \r\n\r\n<P>Mindretallet vil stemme for lovforslagene ved 3. behandling, fordi de </P>  \r\n\r\n<P>udsætter det tidspunkt, hvor lovens bestemmelser vil kaste de </P>  \r\n\r\n<P>langtidsledige i den sociale massegrav. </P>  \r\n\r\n<P>Et andet mindretal (Socialistisk Folkepartis medlemmer af udvalget) </P>  \r\n\r\n<P>kan støtte, at revisionen af lovgivningen om uddannelsestilbud til </P>  \r\n\r\n<P>langtidsledige udsættes, fordi der ved udsættelsen samtidig gives </P>  \r\n\r\n<P>endnu et arbejdstilbud til de langtidsledige. </P>  \r\n\r\n<P>Mindretallet vil gerne medvirke til, at der skabes mulighed for, at </P>  \r\n\r\n<P>reglerne om uddannelsestilbud og arbejdstilbud revideres på en </P>  \r\n\r\n<P>sådan måde, at ordningen kan få succes. </P>  \r\n\r\n<P>Mindretallet har aldrig lagt skjul på, at det har været katastrofalt </P>  \r\n\r\n<P>for ideen om, at de arbejdsløse skal have uddannelsesmuligheder, </P>  \r\n\r\n<P>at disse regler blev kædet sammen med reglerne om nedsatte </P>  \r\n\r\n<P>dagpenge, og der skal ikke være tvivl om, at mindretallet finder, </P>  \r\n\r\n<P>at reglerne om nedsatte dagpenge skal fjernes. </P>  \r\n\r\n<P>På den anden side finder mindretallet, at arbejdsløse skal have </P>  \r\n\r\n<P>mulighed for at få uddannelse i det omfang, de ønsker. </P>  \r\n\r\n<P>Socialistisk Folkeparti har i forslag til folketingsbeslutning om </P>  \r\n\r\n<P>forbedrede muligheder for ledige til at fuldføre en uddannelse (B </P>  \r\n\r\n<P>36) nærmere redegjort for, hvad der efter partiets opfattelse som </P>  \r\n\r\n<P>minimum bør tages af initiativer på dette område. </P>  \r\n\r\n<P>Et tredje mindretal (Venstresocialisternes medlem af udvalget) </P>  \r\n\r\n<P>beklager stærkt, at regeringen og Det Radikale Venstres aftale om </P>  \r\n\r\n<P>udskydelse af revisionen af uddannelses- og iværksætterydelsen og </P>  \r\n\r\n<P>de i konsekvens af denne aftale to fremsatte lovforslag, slår </P>  \r\n\r\n<P>begrebet &#187;nedsatte dagpenge&#171; fast i arbejdsløshedsforsikringen.  \r\n\r\n</P>  \r\n\r\n<P>Venstresocialisternes grundholdning er, at når der ikke er arbejde at </P>  \r\n\r\n<P>få, skal den arbejdsløse selvfølgelig have maksimale dagpenge, </P>  \r\n\r\n<P>ligegyldigt om det drejer sig om lang tid. Det er ikke den enkelte </P>  \r\n\r\n<P>arbejdsløses skyld, at der mangler arbejde. Det er derfor ikke de </P>  \r\n\r\n<P>arbejdsløse, der er noget i vejen med, men manglen på </P>  \r\n\r\n<P>arbejdspladser, der skal tages fat på. </P>  \r\n\r\n<P>Begrebet &#187;nedsatte dagpenge&#171; slås som sagt fast, og den gruppe,  \r\n\r\n som </P>  \r\n\r\n<P>ikke har fået timer nok i første arbejdstilbud, ender på nedsatte </P>  \r\n\r\n<P>dagpenge. </P>  \r\n\r\n<P>Ændringsforslag om at sikre denne lille gruppe er flere gange blevet </P>  \r\n\r\n<P>stemt ned inden for de sidste par måneder, og det ligger dermed </P>  \r\n\r\n<P>fast, at regeringen og Det Radikale Venstre synes, det er i orden, </P>  \r\n\r\n<P>at et uheldigt sammentræf af børns sygdom med frihed for egen </P>  \r\n\r\n<P>regning, skæve helligdage og egen korterevarende sygdom i perioder </P>  \r\n\r\n<P>i et 7 måneders offentligt arbejdstilbud kan føre til, at personer </P>  \r\n\r\n<P>i et arbejdstilbud får for få timer og således ender på nedsatte </P>  \r\n\r\n<P>dagpenge. </P>  \r\n\r\n<P>I forbindelse med udskydelsen af revisionen er det selvfølgelig godt, </P>  \r\n\r\n<P>at den allerstørste gruppe med det ekstra arbejdstilbud ikke </P>  \r\n\r\n<P>kommer på nedsatte dagpenge, og derfor støtter VS lovforslagene. </P>  \r\n\r\n<P>ÆNDRINGSFORSLAG </P>  \r\n\r\n<P>til </P>  \r\n\r\n<P>II. Forslag til lov om ændring af lov om arbejdsformidling og </P>  \r\n\r\n<P>arbejdsløshedsforsikring m.v. </P>  \r\n\r\n<P>(Udskydelse af revisionen af bestemmelsen om forlænget dagpengeret) </P>  \r\n\r\n<P>Til § 1 </P>  \r\n\r\n<P>Af arbejdsministeren, tiltrådt af udvalget: </P>  \r\n\r\n<P>1) I den foreslåede § 118 udgår &#187;§ 1 i lov nr. 000 af 00. 1987 om  \r\n\r\n</P>  \r\n\r\n<P>ændring af lov om arbejdstilbud til ledige&#171;, og i stedet </P>  \r\n\r\n<P>indsættes: &#187;§ 9, stk. 1, nr. 4, i lov om arbejdstilbud til </P>  \r\n\r\n<P>ledige&#171;. </P>  \r\n\r\n<P>BEMÆRKNINGER </P>  \r\n\r\n<P>Ændringsforslaget er af teknisk karakter. </P>  \r\n\r\n<P>Bo Kristensen (KF) fmd. Henning Andersen (KF) Bodil Dahl </P>  \r\n\r\n<P>Christensen (KF) Jette Thomsen (KF) Lennart Larson (V) Tørnæs </P>  \r\n\r\n<P>(V) Bollmann (CD) Kofod-Svendsen (KRF) Jytte Andersen (S) </P>  \r\n\r\n<P>Bakholt (S) Ole Vagn Christensen (S) Søren B. Jørgensen (S) </P>  \r\n\r\n<P>nfmd. Kaj Poulsen (S) Lilli Gyldenkilde (SF) Ole Henriksen </P>  \r\n\r\n<P>(SF) Elisabeth Bruun Olesen (VS) Estrup (RV) </P>  \r\n\r\n<P>Partiet FP havde ikke medlemmer i udvalget. </P>  \r\n\r\n<P>Til beslutningsforslag nr. B </P>  \r\n\r\n<P>Blad nr. </P>  \r\n\r\n<P>Folketinget 1986-87 </P>  \r\n\r\n<P>Beretning </P>  \r\n\r\n<P>over </P>  \r\n\r\n<P>forslag til folketingsbeslutning om forbedrede muligheder for ledige </P>  \r\n\r\n<P>til at fuldføre en uddannelse </P>  \r\n\r\n<P>(af Lilli Gyldenkilde (SF) m.fl.) </P>  \r\n\r\n<P>Udvalget har behandlet beslutningsforslaget i en række møder og har </P>  \r\n\r\n<P>herunder stillet spørgsmål til arbejdsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Under udvalgets behandling af beslutningsforslaget har der kunnet </P>  \r\n\r\n<P>konstateres enighed om, at problemet med langtidsledige især er et </P>  \r\n\r\n<P>kvinde- og et uddannelsesproblem. </P>  \r\n\r\n<P>Udvalget har endvidere bemærkes, at arbejdsministeren under 1. </P>  \r\n\r\n<P>behandling af forslag til lov om ændring af lov om arbejdstilbud </P>  \r\n\r\n<P>til ledige (Ændring af revisionsbestemmelse og udvidet ret til </P>  \r\n\r\n<P>arbejdstilbud) (L 231) og forslag til lov om ændring af lov om </P>  \r\n\r\n<P>arbejdsformidling og arbejdsløshedsforsikring m.v. (Udskydelse af </P>  \r\n\r\n<P>revisionen af bestemmelsen om forlænget dagpengeret) (L 232) </P>  \r\n\r\n<P>udtalte: </P>  \r\n\r\n<P>&#187;Derefter vil vi - i god tid inden valget - i fællesskab med Det </P>  \r\n\r\n<P>Radikale Venstre diskutere sigtepunkter. Vi vil sågar også </P>  \r\n\r\n<P>diskutere i forbindelse med disse sigtepunkter, om der i de </P>  \r\n\r\n<P>forslag, der tidligere er fremsat her i Folketinget fra alle </P>  \r\n\r\n<P>mulige partier, er noget, som vi mener vi kan bruge i den </P>  \r\n\r\n<P>nuværende situation . . .&#171;. </P>  \r\n\r\n<P>I udvalget er der enighed om, at det afgørende ved revisionen er, at </P>  \r\n\r\n<P>de langtidsledige får vejledning på en sådan måde, at de reelt </P>  \r\n\r\n<P>motiveres for en uddannelse, der kan føre dem ud på det </P>  \r\n\r\n<P>almindelige arbejdsmarked. </P>  \r\n\r\n<P>Et mindretal (Socialdemokratiets medlemmer af udvalget) har </P>  \r\n\r\n<P>tilsluttet sig teksten i udvalgets beretning, men er af den klare </P>  \r\n\r\n<P>opfattelse, at der ved en revision af loven skal lægges vægt på, </P>  \r\n\r\n<P>at reglerne om forlængede dagpenge skal falde bort, samt at der i </P>  \r\n\r\n<P>stedet for de nugældende arbejdstilbud skal oprettes muligheder </P>  \r\n\r\n<P>for at kombinere uddannelses- og arbejdstilbud, således at de </P>  \r\n\r\n<P>ledige får mulighed for at se sammenhængen mellem lovens tilbud og </P>  \r\n\r\n<P>det arbejdsmarked, der tegner sig i fremtiden. </P>  \r\n\r\n<P>Ligeledes er det mindretallets opfattelse, at uddannelsestilbuddene </P>  \r\n\r\n<P>bør have en varighed af op til 4 år, således at de ledige med den </P>  \r\n\r\n<P>dårligste uddannelsesbaggrund får mulighed for at deltage i en </P>  \r\n\r\n<P>erhvervskompetencegivende uddannelse. </P>  \r\n\r\n<P>Mindretallet henviser i øvrigt til mindretallets eget forslag, der </P>  \r\n\r\n<P>fremsættes i Folketinget den 21. maj 1987, som efter mindretallets </P>  \r\n\r\n<P>opfattelse er den eneste rimelige vej ud af 80'ernes fiasko, </P>  \r\n\r\n<P>gennemført af regeringen og Det Radikale Venstre. </P>  \r\n\r\n<P>Et andet mindretal (Venstresocialisternes medlem af udvalget) skal </P>  \r\n\r\n<P>som supplement til udvalgets beretning fremføre, at det for VS i </P>  \r\n\r\n<P>forbindelse med revisionen er afgørende, </P>  \r\n\r\n<P>- at begrebet nedsatte dagpenge forsvinder fra </P>  \r\n\r\n<P>arbejdsløshedsforsikringen, </P>  \r\n\r\n<P>- at retten til at uddanne sig træder i kraft ved </P>  \r\n\r\n<P>arbejdsløshedsperiodens start eller så hurtigt som muligt </P>  \r\n\r\n<P>herefter, </P>  \r\n\r\n<P>- at de nuværende 2 år forlænges, så der bliver tid til uddannelse på </P>  \r\n\r\n<P>uddannelsesydelse i flere år, </P>  \r\n\r\n<P>- at retten til flere arbejdstilbud genindføres, så længe 26-ugers </P>  \r\n\r\n<P>reglen eksisterer i dagpengelovgivningen. </P>  \r\n\r\n<P>P. u. v. </P>  \r\n\r\n<P>Bo Kristensen </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00231"
        },
        {
            "displayName": "Entydig dokumentidentifikation",
            "displayValue": "CL005335"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "231"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}