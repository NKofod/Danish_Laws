{
    "id": 165016,
    "title": "Bekendtgørelse om eftervederlag og dækning af udgifter til efteruddannelse m.v. til tidligere medlemmer af Folketinget\r\n",
    "documentTypeId": "60",
    "isSagsforlobPeriodValid": true,
    "shortName": "BEK nr 1081 af 06/10/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om eftervederlag og dækning af udgifter til efteruddannelse m.v. til tidligere medlemmer af Folketinget</p>\r\n<p class=\"Indledning2\">I medfør af § 109, stk. 9, i lov om valg til Folketinget, jf. lovbekendtgørelse nr. 369 af 10. april 2014, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Eftervederlag</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Et ordinært folketingsmedlem, hvis medlemskab ophører ved et folketingsvalg, eller som på grund af sygdom udtræder af Folketinget, oppebærer eftervederlag efter reg- lerne i § 109, stk. 2-6, i lov om valg til Folketinget. Det samme gælder for et midlertidigt medlem, der er indtrådt som følge af et medlems orlov, og som udtræder i forbindelse med folketingsvalg, sygdom eller det ordinære medlems tilbagevenden, såfremt orlovsperioden er sammenhængende og udgør mindst 6 måneder.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Folketingets formand har ret til eftervederlag efter samme regler, som gælder for statsministeren efter lov om vederlag og pension m.v. for ministre, jf. § 121, stk. 1, i lov om valg til Folketinget. Eftervederlag kan ikke oppebæres samtidig med vederlag, eftervederlag eller pension i henhold til lov om vederlag og pension m.v. for ministre, jf. § 121, stk. 2, i lov om valg til Folketinget.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Skal eftervederlagsperioden efter de i stk. 1 og 2 nævnte regler beregnes på grundlag af medlemskab af Folketinget henholdsvis formandskab for Folketinget i et ulige antal måneder, oprundes eftervederlagsperioden til nærmeste antal hele måneder.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Et tidligere folketingsmedlems eftervederlagsperiode suspenderes i perioder, hvor den pågældende er genindtrådt i Folketinget som midlertidigt medlem. Hvis det midlertidige medlemskab selvstændigt medfører ret til eftervederlag efter § 109, stk. 2, i lov om valg til Folketinget, afvikles den nye eftervederlagsperiode efter det midlertidige medlemskabs ophør i forlængelse af den resterende del af den oprindelige eftervederlagsperiode.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> I tilfælde som nævnt i stk. 1, 2. pkt., oppebærer det tidligere folketingsmedlem som følge af det midlertidige medlemskab det fulde beløb, som følger af § 109, stk. 4, i lov om valg til Folketinget, i eftervederlag uden modregning. Er den periode, hvor det tidligere medlem havde adgang til at oppebære det modregningsfri eftervederlagsbeløb, jf. 1. pkt., på grundlag af sit ordinære medlemskab af Folketinget, udløbet på det tidspunkt, hvor det midlertidige medlemskab begynder, regnes den periode, hvor det modregningsfri eftervederlagsbeløb på grundlag af det midlertidige medlemskab kan oppebæres, fra tidspunktet for det midlertidige medlemskabs ophør. Er den periode, hvor det tidligere medlem har adgang til at oppebære det modregningsfri eftervederlagsbeløb på grundlag af sit ordinære medlemskab af Folketinget, ikke udløbet på det tidspunkt, hvor det midlertidige medlemskab begynder, afvikles efter det midlertidige medlemskabs ophør perioden med adgang til at oppebære det modregningsfri eftervederlagsbeløb på grundlag af det midlertidige medlemskab i umiddelbar forlængelse af den resterende del af perioden med adgang til at oppebære det modregningsfri eftervederlagsbeløb på grundlag af det ordinære medlemskab.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved oplysning om indtægten til brug for modregning efter § 109, stk. 3, i lov om valg til Folketinget lægges normalt skattemyndighedernes definitioner af løn, vederlag, overskud, pension m.v. ved opgørelsen af personlig indkomst til grund. Oplysning om det tidligere medlems indkomstforhold afgives af det tidligere medlem over for Folketingets Administration i form af en erklæring, jf. § 4, stk. 2.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Den skattemæssige værdi af personalegoder medregnes i de indtægter, der modregnes efter § 109, stk. 3, i lov om valg til Folketinget.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Bidrag til pensionsordninger omfattet af afsnit I i pensionsbeskatningsloven medregnes ikke i de indtægter, der modregnes efter § 109, stk. 3, i lov om valg til Folketinget.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> De indtægter, der modregnes efter § 109, stk. 3, i lov om valg til Folketinget, gøres op og modregnes i eftervederlaget samlet for eftervederlagsperioden. Er eftervederlagsperioden længere end 12 måneder, foretages opgørelse og modregning dog særskilt henholdsvis for de første 12 måneder og for den resterende del af eftervederlagsperioden. Endvidere foretages opgørelse og modregning særskilt for eftervederlagsperioder på grundlag af midlertidigt medlemskab af Folketinget og, hvis en sådan periode er længere end 12 måneder, særskilt for de første 12 måneder og for den resterende del af perioden.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Såfremt der ikke er sammenfald mellem en indtægts optjeningsperiode og udbetalingsperiode, lægges som udgangspunkt retserhvervelsestidspunktet til grund. Såfremt omstændighederne taler herfor, kan udbetalingstidspunktet dog lægges til grund.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> I de tilfælde, hvor en indtægt vedrører en periode, der kun delvis falder inden for eftervederlagsperioden, henføres en forholdsmæssig del af indtægten til eftervederlagsperioden svarende til eftervederlagsperiodens andel af den periode, som indtægten vedrører.</p>\r\n<p class=\"ParagrafGruppeOverskrift\">\r\n   <span id=\"Kap1_X1\">Udbetaling af eftervederlag</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Eftervederlag til et tidligere ordinært medlem udbetales fra måneden efter den sidste måned med udbetaling af folketingsvederlag. Eftervederlag til et tidligere midlertidigt medlem udbetales fra dagen efter den sidste dag med udbetaling af folketingsvederlag.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ved udbetaling af eftervederlag forudsættes, at det pågældende tidligere medlem afgiver en erklæring, jf. § 3, stk. 1, på en blanket udarbejdet af Folketingets Administration med oplysning om størrelsen af den forventede indkomst i eftervederlagsperioden, jf. denne bekendtgørelses § 3 og § 109, stk. 3, i lov om valg til Folketinget. Erklæringen skal afgives til Folketingets Administration, senest 1 måned efter det tidligere medlem er udtrådt af Folketinget. Udbetaling af eftervederlag kan først ske, når Folketingets Administration har modtaget erklæringen.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Såfremt der i eftervederlagsperioden sker ændring af indkomstforholdene af væsentlig betydning for modregningen i eftervederlaget, påhviler det det pågældende tidligere medlem snarest muligt at give meddelelse herom til Folketingets Administration, der regulerer modregningen.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Senest 1 måned efter afslutningen af eftervederlagsperioden afgiver det tidligere medlem en erklæring til Folketingets Administration om størrelsen af sin faktiske indkomst i eftervederlagsperioden, jf. denne bekendtgørelses § 3 og § 109, stk. 3, i lov om valg til Folketinget. Er eftervederlagsperioden længere end 12 måneder, afgives dog en erklæring for de første 12 måneder senest ved udløbet af den 13. måned og en ny erklæring for den resterende del af eftervederlagsperioden senest 1 måned efter periodens afslutning. Der afgives erklæring særskilt for eftervederlagsperioder på grundlag af midlertidigt medlemskab af Folketinget og, hvis en sådan periode er længere end 12 måneder, særskilt for de første 12 måneder og for den resterende del af perioden. Folketingets Administration opgør endeligt eftervederlagets størrelse og opkræver eventuelt for meget udbetalt eftervederlag fra det tidligere medlem eller udbetaler eventuelt for lidt udbetalt eftervederlag til det tidligere medlem.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Et tidligere medlem, som efter afgivelsen af de i stk. 4 i nævnte erklæringer får kundskab om ændringer i sine indkomstforhold af betydning for modregningen i eftervederlaget, skal give oplysning herom til Folketingets Administration, som herefter foretager en ny beregning og opkrævning eller udbetaling efter stk. 4, 4. pkt.</p>\r\n<p class=\"ParagrafGruppeOverskrift\">\r\n   <span id=\"Kap2_X1\">Efteruddannelse m.v.</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Et ordinært medlem, hvis medlemskab ophører ved et folketingsvalg, eller som på grund af sygdom udtræder af Folketinget, kan få dækket udgifter til efteruddannelse m.v. efter reglerne i § 109, stk. 7 og 8, i lov om valg til Folketinget.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Der kan alene dækkes udgifter til efteruddannelse, jf. stk. 1, med det beløb, som er optjent i den seneste sammenhængende ordinære medlemsperiode.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Det beløb, som et tidligere medlem har optjent til dækning af udgifter til efteruddannelse m.v., kan anvendes på ethvert tidspunkt inden for den pågældendes eftervederlagsperiode. Beløbet kan alene anvendes til det tidligere medlems egen efteruddannelse m.v.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Dækning af udgifter til efteruddannelse m.v. ydes efter forhåndsgodkendelse fra Folketingets formand. Ansøgning herom stiles til formanden og indgives skriftligt til Folketingets Administration.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Ansøgning efter stk. 4 skal indeholde oplysninger om udbyderen af den aktivitet, hvortil udgifterne ønskes dækket, om aktivitetens formål og begyndelsestidspunkt og om det beløb, der ønskes dækket.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Der kan ydes dækning af udgifter til efteruddannelsesaktiviteter såvel i Danmark som i udlandet.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Inden for det optjente beløb kan der efter det tidligere medlems ønske ydes enten fuldstændig eller delvis dækning af en efteruddannelsesaktivitet.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Udgifter til transport, ophold og forplejning i forbindelse med en efteruddannelsesaktivitet dækkes kun, i det omfang disse ydelser indgår som faste bestanddele af den pågældende aktivitet (internatkurser m.v.) og ikke betales særskilt. Der ydes ikke diæter el. lign. af det optjente beløb.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Der ydes dækning af rimelige udgifter til undervisningsmaterialer m.v., som anvendes i forbindelse med efteruddannelsesaktiviteter. Oplysninger om disses art og pris skal i givet fald fremgå af ansøgningen efter § 5, stk. 4. Er den nøjagtige pris ikke kendt på ansøgningstidspunktet, angives foreløbig et overslag, og den faktiske pris meddeles snarest muligt Folketingets Administration.</p>\r\n<p class=\"Stk2\">\r\n   <span class=\"StkNr\" id=\"Par6_Stk5\">Stk. 5.</span> Der kan ikke udbetales acontobeløb til dækning af ubestemte udgifter i forbindelse med efteruddannelsesaktiviteter.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Betaling for efteruddannelsesaktiviteter foretages så vidt muligt af Folketingets Administration direkte til aktivitetens udbyder. Afvigelser herfra skal på forhånd aftales mellem det tidligere medlem og Folketingets Administration.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Folketingets Administration refunderer godkendte udgifter, som foreløbig er afholdt af det tidligere medlem, mod fremsendelse af dokumentation herfor. Folketingets Administration kan sætte en frist for fremsendelse af dokumentation.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Folketingets Administration kan afslå at refundere udgifter, som ikke dokumenteres.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Bliver et tidligere medlem forhindret i at deltage i en efteruddannelsesaktivitet, som den pågældende er tilmeldt, men ikke har mulighed for at framelde sig, eller hvortil Folketinget allerede har afholdt udgifter, som ikke kan kræves tilbagebetalt fra udbyderen eller fra andre, fragår udgifterne hertil det pågældende tidligere medlems optjente beløb til efteruddannelsesaktiviteter m.v., selv om forhindringen skyldes omstændigheder, som ikke kan tilregnes den pågældende.</p>\r\n<p class=\"ParagrafGruppeOverskrift\">\r\n   <span id=\"Kap3_X1\">Administration</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Såfremt der ikke er enighed mellem et tidligere medlem og Folketingets Administration om forhold omfattet af denne bekendtgørelse, træffes afgørelsen af Folketingets formand.</p>\r\n<p class=\"ParagrafGruppeOverskrift\">\r\n   <span id=\"Kap4_X1\">Ikrafttræden m.v.</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 15. oktober 2014.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> § 2, stk. 1, finder anvendelse for midlertidige medlemmer, som genindtræder i Folketinget som midlertidige medlemmer efter folketingsvalget den 15. september 2011.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> § 2, stk. 2, 2. og 3. pkt., § 3, stk. 4, og § 4, stk. 2-5, finder anvendelse for tidligere medlemmer af Folketinget, som omfattes af § 109, stk. 4, i lov om valg til Folketinget i medfør af § 3, stk. 2, i lov nr. 589 af 18. juni 2012, eller som i medfør af samme lovs § 3, stk. 3, vælger at få udbetalt eftervederlag efter de i det stykke nævnte regler. For andre tidligere medlemmer finder de hidtil gældende regler i § 3, stk. 4, 1. pkt., og § 5, stk. 2, 1. pkt., og stk. 3 og 4, i bekendtgørelse nr. 674 af 29. juni 2001 fortsat anvendelse uanset § 10.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Bekendtgørelse nr. 674 af 29. juni 2001 om eftervederlag til tidligere medlemmer af Folketinget ophæves.</p><div class=\"Givet\" id=\"Givet\"><p class=\"Givet\" align=\"center\">Udvalget for Forretningsordenen, den 6. oktober 2014</p><p class=\"Sign1\" align=\"center\">Mogens Lykketoft</p><p class=\"Sign2\" align=\"right\">/ Claus Dethlefsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/10/2014"
        },
        {
            "displayName": "Accession",
            "displayValue": "B20140108105"
        },
        {
            "displayName": "Entydig dokumentidentifikation",
            "displayValue": "AX016484"
        },
        {
            "displayName": "Dato for førstegangsindlæggelse",
            "displayValue": "08/10/2014"
        },
        {
            "displayName": "Dato for indlæggelse",
            "displayValue": "08/10/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1081"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "06/10/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Folketinget, j.nr. 05-000762-60"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}