{
    "id": 182001,
    "title": "Bekendtgørelse om godtgørelse for skader som følge af offentlighedens adgang til naturen",
    "documentTypeId": "60",
    "isSagsforlobPeriodValid": true,
    "shortName": "BEK nr 922 af 27/06/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om godtgørelse for skader som følge af offentlighedens adgang til naturen</p>\r\n<p class=\"Indledning2\">I medfør af § 27, stk. 5, og § 55, stk. 4, i lov om naturbeskyttelse, jf. lovbekendtgørelse nr. 1578 af 8. december 2015, fastsættes efter bemyndigelse i henhold til § 2, stk. 1, i bekendtgørelse nr. 350 af 26. marts 2016 om henlæggelse af opgaver og beføjelser til Naturstyrelsen:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Formål og afgrænsning</span>\r\n   </span>\r\n</p>\r\n<p class=\"Paragraf\" id=\"id1f9eeeef-bbd9-489e-a4e6-e2870b35b368\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse fastsætter en godtgørelsesordning for visse dokumenterede tab ved brand-, tyveri og hærværksskader.</p>\r\n<p class=\"Stk2\">\r\n   <span class=\"StkNr\" id=\"ide9de204c-95cc-411c-84a4-b76e1cb8e802\">Stk. 2.</span> For at en skade er omfattet af denne bekendtgørelse, skal skaden være forvoldt af personers færdsel og ophold som følge af offentlighedens adgang til naturen jf. lovens §§ 23, 24 og 26.</p>\r\n<p class=\"Paragraf\" id=\"id41d6707a-de16-46c2-b9d1-9c2737b77653\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Godtgørelse kan ydes for skader på følgende arealer:</p>\r\n<p class=\"Liste1\">\r\n   <span class=\"Liste1Nr\" id=\"idf3de08ce-af38-4b0f-9ac4-52d974563013\">1)</span> Private skove, herunder skove tilhørende offentlige stiftelser, hvortil der er offentlig adgang, jf. lovens § 23.</p>\r\n<p class=\"Liste1\">\r\n   <span class=\"Liste1Nr\" id=\"idbf8383e5-5366-4ff6-a1dc-b7b7108b2eb3\">2)</span> Private, udyrkede arealer, hvortil der er offentlig adgang, jf. lovens § 24.</p>\r\n<p class=\"Liste1\">\r\n   <span class=\"Liste1Nr\" id=\"id1f2f0147-f014-40e3-b0bd-a7ee0e1ee56a\">3)</span> Private landbrugsarealer, som støder op til udyrkede arealer, hvortil der er offentlig adgang, jf. lovens § 24.</p>\r\n<p class=\"Liste1\">\r\n   <span class=\"Liste1Nr\" id=\"id0c17dd25-d761-4b93-aa10-d66aa88aff74\">4)</span> Private landbrugsarealer, som støder op til private veje og stier i det åbne land, hvortil der er offentlig adgang, jf. lovens § 26.</p>\r\n<p class=\"Stk2\">\r\n   <span class=\"StkNr\" id=\"id6ddb2672-3acb-4f44-a210-0b8497359606\">Stk. 2.</span> Der kan tillige ydes godtgørelse for skader på arealer omfattet af stk. 1, som følge af aktiviteter, der forudsætter ejers tilladelse, og som ikke strider mod andre bestemmelser.</p>\r\n<p class=\"Paragraf\" id=\"id297e39ea-0412-4337-8f5e-a0f2097e8dc9\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Uanset bestemmelsen i § 2, kan der ydes godtgørelse for skader forvoldt i forbindelse med:</p>\r\n<p class=\"Liste1\">\r\n   <span class=\"Liste1Nr\" id=\"id5f14468c-9bfd-41bc-9345-0e2d892847f0\">1)</span> Færdsel i strid med lovens § 23, stk. 1, 3, 5 og 8, 1. pkt., § 24, stk. 1-3 og § 26, stk. 1-2, samt med bestemmelser truffet i medfør af § 27, stk. 1 og 3, såfremt skaderne opstår som følge af offentlighedens adgang.</p>\r\n<p class=\"Liste1\">\r\n   <span class=\"Liste1Nr\" id=\"id21e5a433-60d2-4122-8599-ee16f5e88fa2\">2)</span> Færdsel i strid med en midlertidig lukning af skov med færdselsforbud til følge foretaget af politiet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Skader</span>\r\n   </span>\r\n</p>\r\n<p class=\"Paragraf\" id=\"ide8cd9ca3-d10d-4d00-a061-574b3066ef1d\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Der kan ydes godtgørelse for dokumenterede tab som følge af brand-, tyveri- og hærværksskader på:</p>\r\n<p class=\"Liste1\">\r\n   <span class=\"Liste1Nr\" id=\"id64888337-1255-45d4-be3c-f5a5e65295f5\">1)</span> Bevoksede arealer, opskovede træeffekter og landbrugsafgrøder inden for de i § 2 omfattede arealer.</p>\r\n<p class=\"Liste1\">\r\n   <span class=\"Liste1Nr\" id=\"id1d94ecae-eb27-420f-99b8-98ff6824aa52\">2)</span> Driftsbygninger, anlæg, indretninger, maskiner m.v. inden for de i § 2 omfattede arealer, som anvendes ved eller har forbindelse med arealets driftsmæssige anvendelse, samt skader på besætninger.</p>\r\n<p class=\"Paragraf\" id=\"ida6941062-4ffc-4937-bdb8-1872c4eeb479\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Der kan ydes godtgørelse for dokumenterede udgifter til:</p>\r\n<p class=\"Liste1\">\r\n   <span class=\"Liste1Nr\" id=\"id70e0bb34-231f-4c70-832b-c6cea4150b71\">1)</span> Afværge- og afhjælpningsforanstaltninger, herunder leje af erstatningsmateriel, når sådanne foranstaltninger er påkrævede for at forhindre afledte tab for skader på afgrøder, besætninger mv.</p>\r\n<p class=\"Liste1\">\r\n   <span class=\"Liste1Nr\" id=\"id462a39ae-d984-47aa-aa9d-067c708d42e3\">2)</span> Genopretning som følge af skader på publikumsfaciliteter og -attraktioner.</p>\r\n<p class=\"Liste1\">\r\n   <span class=\"Liste1Nr\" id=\"iddef0b535-3aa5-4b05-862d-5d1d7bad6a73\">3)</span> Oprydning efter skader i form af større, samlede affaldsaflæsninger, medmindre aflæsningen er foretaget umiddelbart op til offentlig vej.</p>\r\n<p class=\"Paragraf\" id=\"idb7cf2973-30ea-4e4a-9179-d6a634da1479\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Der kan ikke ydes godtgørelse for tab som følge af:</p>\r\n<p class=\"Liste1\">\r\n   <span class=\"Liste1Nr\" id=\"id8675db1f-d72d-48a7-bea7-fe68ec713639\">1)</span> Tyveri fra isoleret beliggende uaflåst skur.</p>\r\n<p class=\"Liste1\">\r\n   <span class=\"Liste1Nr\" id=\"idd04d54c5-1bdd-4a70-8d8e-5f8e6c0731c4\">2)</span> Tyveri af håndværktøj og mindre redskaber, der efterlades under åben himmel.</p>\r\n<p class=\"Liste1\">\r\n   <span class=\"Liste1Nr\" id=\"id986a448f-3c1e-4049-8a97-5698e0cb759f\">3)</span> Forringede herlighedsværdier.</p>\r\n<p class=\"Liste1\">\r\n   <span class=\"Liste1Nr\" id=\"ideccc8849-3651-4963-bc24-08c47293e5dd\">4)</span> Formindskede jagtlejeindtægter. Ved større brande, der medfører åbenbart forringede vilkår for vildtet, vil der dog kunne blive tale om en skønsmæssigt fastsat godtgørelse for tab af jagtleje.</p>\r\n<p class=\"Paragraf\" id=\"id111f98f2-0be6-4bc8-8b09-18d032b7af55\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Der kan ikke ydes godtgørelse for skader, der medfører tab på 1.000 kr. eller derunder.</p>\r\n<p class=\"Stk2\">\r\n   <span class=\"StkNr\" id=\"id5bcd1037-e962-499e-b9fa-9ec940527dba\">Stk. 2.</span> For omfattede skader, der medfører tab omkring beboelsesbygninger og i eller omkring driftsbygninger, der ligger i tilknytning til beboelsesbygninger, gælder en selvrisiko på 1.000 kr.</p>\r\n<p class=\"Stk2\">\r\n   <span class=\"StkNr\" id=\"id6fb8d4c9-442b-47e8-b52e-883460fb9c34\">Stk. 3.</span> For skader, der medfører tab i forbindelse med affaldsaflæsninger, og som i sig selv medfører tab på 1.000 kr. eller derunder, kan der ydes samlet godtgørelse for to eller flere skader, hvis tabet i forbindelse med skaderne til sammen beløber sig til over 1.000 kr., og hvis anmelderen er blevet bekendt med skaderne inden for en periode på max ét år. En akkumuleret anmeldelse realitetsbehandles først, når ansøger har anmodet herom.</p>\r\n<p class=\"Paragraf\" id=\"id56641dc3-a2cf-4c79-95c9-3e0e798aad77\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Der kan ikke ydes godtgørelse, hvis skaden er dækket af en tegnet forsikring.</p>\r\n<p class=\"Stk2\">\r\n   <span class=\"StkNr\" id=\"id6a48807f-53ba-4460-9080-e13b1723a0cb\">Stk. 2.</span> For omfattede skader, der medfører tab indenfor et område, hvor det er sædvanligt at tegne forsikring med selvrisiko, men hvor forsikring ikke er tegnet, ydes ikke godtgørelse for en sædvanlig selvrisiko.</p>\r\n<p class=\"Stk2\">\r\n   <span class=\"StkNr\" id=\"idd176d1dc-e05d-47bb-bee5-26d574f35834\">Stk. 3.</span> Anmeldelse af skader, der er omfattet af tegnet forsikringsaftale, vil først blive realitetsbehandlet af Styrelsen for Vand- og Naturforvaltning, når forsikringsselskabet har truffet afgørelse i sagen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Adressat for godtgørelsen</span>\r\n   </span>\r\n</p>\r\n<p class=\"Paragraf\" id=\"idfd779332-0619-4281-9fbc-c0e3bce00075\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Følgende personer kan være berettigede til godtgørelse:</p>\r\n<p class=\"Liste1\">\r\n   <span class=\"Liste1Nr\" id=\"idb7239046-f021-4f77-82b8-a02ec9336977\">1)</span> Ejeren af det areal, hvorpå skaden er sket.</p>\r\n<p class=\"Liste1\">\r\n   <span class=\"Liste1Nr\" id=\"id2b63d571-1215-4964-92e2-38e88711e795\">2)</span> Ejerens ansatte, såfremt de ejer det beskadigede eller stjålne.</p>\r\n<p class=\"Liste1\">\r\n   <span class=\"Liste1Nr\" id=\"id52c74771-d6d5-4f2d-ae06-5b21068e3d9b\">3)</span> Forpagteren af det areal, hvorpå skaden er sket.</p>\r\n<p class=\"Liste1\">\r\n   <span class=\"Liste1Nr\" id=\"id00fa933b-53d3-4905-a1f1-92a46ba44488\">4)</span> Lejeren af det areal, hvorpå skaden er sket, hvis udlejningen sker som en normal del af driften.</p>\r\n<p class=\"Liste1\">\r\n   <span class=\"Liste1Nr\" id=\"idf35141fa-61fc-4101-8db2-979dc45c465d\">5)</span> Andre, der udfører opgaver som led i den normale drift af arealerne oplistet i § 2 for de berettigede.</p>\r\n<p class=\"Liste1\">\r\n   <span class=\"Liste1Nr\" id=\"id92268421-e24e-4f0d-8118-2b9ada9ff1ac\">6)</span> Uanset § 2, forpagteren af offentligt ejede landbrugsarealer hvis det dokumenteres, at lovens § 26 forhindrer, at et færdselsforbud kan opretholdes, og at forpagtningsaftalen er indgået inden 1. juli 1992.</p>\r\n<p class=\"Paragraf\" id=\"id46281e26-5a94-413d-93cf-7b3ea4246577\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Udbetaling af godtgørelse forudsætter til enhver tid, at den godtgørelsesberettigede har truffet de efter forholdene rimelige forholdsregler med henblik på at undgå eller begrænse skadens opståen og omfang. Tilsidesættelse af denne forpligtelse kan medføre, at godtgørelsen nedsættes eller helt bortfalder.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Skadesanmeldelsen og tidsfrister</span>\r\n   </span>\r\n</p>\r\n<p class=\"Paragraf\" id=\"id1e57146c-4e5d-4335-aec5-0402f53ba6c9\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Skadesanmeldelse med bilag skal være indgivet til Styrelsen for Vand- og Naturforvaltning, senest 4 uger efter, at anmelderen er blevet bekendt med skaden.</p>\r\n<p class=\"Stk2\">\r\n   <span class=\"StkNr\" id=\"idf68fe85b-423d-4fdc-8639-947ec586fa7b\">Stk. 2.</span> Er skaden anmeldt inden for denne frist til et forsikringsselskab, skal skadesanmeldelse være indgivet til Styrelsen for Vand- og Naturforvaltning, senest 4 uger efter, at forsikringsselskabet har truffet afgørelse i sagen.</p>\r\n<p class=\"Stk2\">\r\n   <span class=\"StkNr\" id=\"id7fc51cb7-6873-4055-b8fc-33cfdc796558\">Stk. 3.</span> Retablering af en indtruffet skade må påbegyndes, når skadesanmeldelse med alle påkrævede bilag er indgivet til Styrelsen for Vand- og Naturforvaltning, og Styrelsen for Vand- og Naturforvaltning har kvitteret for, at den medsendte fotodokumentation vurderes at være tilstrækkelig for at afgøre sagen. Retablering forinden dette tidspunkt kan medføre, at godtgørelsen nedsættes eller helt bortfalder.</p>\r\n<p class=\"Paragraf\" id=\"idbbe4d4de-e5b8-4890-95b2-b4a978dfd33b\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> En skade skal være anmeldt til politiet senest 8 dage efter, at anmelderen er blevet bekendt med skaden.</p>\r\n<p class=\"Stk2\">\r\n   <span class=\"StkNr\" id=\"id1b659f81-57d6-4071-8b37-4d735800958a\">Stk. 2.</span> For skader forvoldt af kreaturer m.v. gælder de i mark- og vejfredslovens § 18 fastsatte regler. Vælger skadelidte at fravige § 18, skal kreaturets ejer, for at være berettiget til godtgørelse, anmelde skaden til politiet senest 8 dage efter, at skadelidte har gjort ham bekendt med skaden.</p>\r\n<p class=\"Paragraf\" id=\"id0b3b44ff-c619-48fe-a7e0-209905e8f571\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Ved overskridelse af tidsfristerne i §§ 11 og 12 vil skadesanmeldelsen ikke blive realitetsbehandlet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Behandling af ansøgninger/afgørelsesmyndighed</span>\r\n   </span>\r\n</p>\r\n<p class=\"Paragraf\" id=\"idbb94ac8e-4d1b-414e-94ec-06d08baf0fe9\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Styrelsen for Vand- og Naturforvaltning, behandler de indkomne skadesanmeldelser og træffer afgørelse om, hvorvidt der kan udbetales godtgørelse.</p>\r\n<p class=\"Stk2\">\r\n   <span class=\"StkNr\" id=\"idadb59c82-6ce9-4264-a125-5d7bb788f175\">Stk. 2.</span> Afgørelser truffet i medfør af stk. 1 kan ikke indbringes for anden administrativ myndighed.</p>\r\n<p class=\"Paragraf\" id=\"id4356e6b9-e8e3-4f22-90d6-de49146ac04c\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Bekendtgørelsen træder i kraft den 1. juli 2016.</p>\r\n<p class=\"Stk2\">\r\n   <span class=\"StkNr\" id=\"id52ee5523-852b-4026-be6c-55dac82e9ef4\">Stk. 2.</span> Bekendtgørelse nr. 123 af 26. januar 2015 om godtgørelse for skader som følge af offentlighedens adgang til naturen ophæves.</p><div class=\"Givet\" id=\"Givet\"><p class=\"Givet\" align=\"center\">Naturstyrelsen, den 27. juni 2016</p><p class=\"Sign1\" align=\"center\">Hanne Kristensen</p><p class=\"Sign2\" align=\"right\">/ Anne-Marie Vægter Rasmussen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2016"
        },
        {
            "displayName": "Accession",
            "displayValue": "B20160092205"
        },
        {
            "displayName": "Entydig dokumentidentifikation",
            "displayValue": "CK000748"
        },
        {
            "displayName": "Dato for førstegangsindlæggelse",
            "displayValue": "30/06/2016"
        },
        {
            "displayName": "Dato for indlæggelse",
            "displayValue": "30/06/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "922"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "27/06/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Vand- og Naturforvaltning"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Naturstyrelsen, j.nr. 010-00222"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}