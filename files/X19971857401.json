{
    "id": 41302,
    "title": "Sambeskatning * Frist for ansøgning om sambeskatning - betingelse 1.4. i sambeskatningscirkulæret * Uhensigtsmæssig arbejdstilrettelæggelse ",
    "documentTypeId": "230",
    "isSagsforlobPeriodValid": false,
    "shortName": "AFG nr 18574 af 24/06/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Den kommunale skatteforvaltning gav afslag på anmodning om  \r\n\r\n sambeskatning mellem 2 selskaber, idet ansøgningen blev indsendt for sent.  \r\n\r\n Ligningsrådet tiltrådte skatteforvaltningens afgørelse. </I> </P>  \r\n\r\n<P> <I>Ligningsrådet fandt ikke i den konkrete sag, at der kunne dispenseres  \r\n\r\n fra fristbestemmelserne i betingelse 1.4. i sambeskatningscirkulæret, idet  \r\n\r\n årsagen til fristoverskridelsen skyldtes uhensigtsmæssig  \r\n\r\n arbejdstilrettelæggelse, der resulterede i ekspeditionsforsinkelse (på grund  \r\n\r\n af sygdom) hos selskabernes revisionsfirma. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sambeskatning * Frist for ansøgning om  \r\n\r\n sambeskatning - betingelse 1.4. i sambeskatningscirkulæret * Uhensigtsmæssig  \r\n\r\n arbejdstilrettelæggelse </H1>  \r\n\r\n<P></P>  \r\n\r\n<P>Advokatfirmaet A påklagede den kommunale skatteforvaltnings afslag på  \r\n\r\n sambeskatning mellem et moder- og dets datterselskab. Begrundelsen for  \r\n\r\n afslaget var, at ansøgningen ikke var indkommet rettidigt. Der var givet  \r\n\r\n udsættelse med indsendelse af selvangivelserne for omhandlede selskaber til  \r\n\r\n den 1. august. Den rettidige ansøgningsfrist var således den 1. august, men  \r\n\r\n selvangivelserne og ansøgningen om sambeskatning blev først modtaget den 11.  \r\n\r\n august. </P>  \r\n\r\n<P>Revisionsfirmaet havde den 25. juli udfærdiget en skrivelse til  \r\n\r\n skatteforvaltningen i moderselskabets hjemstedskommune til brug ved  \r\n\r\n fremsendelse af selvangivelser og ansøgning om sambeskatning for de  \r\n\r\n omhandlede selskaber. Denne skrivelse blev imidlertid ikke afsendt. </P>  \r\n\r\n<P>Revisionsfirmaet udarbejdede ligeledes en skrivelse dateret den 25. juli  \r\n\r\n til datterselskabets hjemstedskommune og vedlagde kopi af ovennævnte  \r\n\r\n skrivelse til moderselskabets hjemstedskommune. </P>  \r\n\r\n<P>Denne skrivelse blev modtaget den 27. juli. </P>  \r\n\r\n<P>Advokatfirmaet A begrundede den manglende afsendelse af selvangivelser  \r\n\r\n samt anmodning om sambeskatning, fra revisionsfirmaet til moderselskabets  \r\n\r\n hjemstedskommune, bl.a. med at materialet var overgivet til en medarbejder i  \r\n\r\n revisionsfirmaet. På grund af medarbejderens sygdom kom materialet ikke  \r\n\r\n videre til postbesørgelse. </P>  \r\n\r\n<P>Først den 10. august 1994 fremsendte revisionsfirmaet selvangivelserne for  \r\n\r\n selskaberne, idet man beklagede, &#187;at vedlagte materiale ikke er blevet  \r\n\r\n fremsendt rettidigt, hvilket skyldes, at materialet ved en fejl har ligget  \r\n\r\n uafsendt hos en sekretær her i huset&#171;. </P>  \r\n\r\n<P>Ligningsrådet bemærkede, at dispensation fra sambeskatningsbetingelse 1.4.  \r\n\r\n alene kan indrømmes, når der foreligger særlige forhold. Dette skal som  \r\n\r\n udgangspunkt være omstændigheder, der skyldes den skattepligtiges forhold og  \r\n\r\n ikke omstændigheder, der skyldes en medhjælps forhold. Det er den  \r\n\r\n skattepligtige, der skal dokumentere tilstedeværelsen af de særlige forhold.  \r\n\r\n</P>  \r\n\r\n<P>Ligningsrådet bemærkede endvidere, at dispensation kan gives, hvis der  \r\n\r\n ikke kan selvangives rettidigt på grund af sygdom hos en nøgleperson eller  \r\n\r\n fordi oplysninger, der er nødvendige for selvangivelsen ikke kan fremskaffes  \r\n\r\n til tiden, f.eks. hvis regler om international sambeskatning nødvendiggør  \r\n\r\n brug, i selvangivelsen, af oplysninger fra udlandet, og disse ikke kan  \r\n\r\n fremskaffes rettidigt. </P>  \r\n\r\n<P>Endelig bemærkede Ligningsrådet, at der ikke gives henstand eksempelvis i  \r\n\r\n tilfælde af en uhensigtsmæssig arbejdstilrettelæggelse.  \r\n\r\n Ekspeditionsforsinkelser på grund af ferie eller sygdom anses som  \r\n\r\n udgangspunkt for uhensigtsmæssig arbejdstilrettelæggelse. </P>  \r\n\r\n<P>Da forsinkelsen i den aktuelle sag skyldtes ekspeditionsforsinkelse på  \r\n\r\n grund af sygdom hos revisionsfirmaet fandt Ligningsrådet ikke, at der var  \r\n\r\n grundlag for at meddele dispensation fra sambeskatningsbetingelse 1.4. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/1998"
        },
        {
            "displayName": "Accession",
            "displayValue": "X19971857401"
        },
        {
            "displayName": "Entydig dokumentidentifikation",
            "displayValue": "CA009273"
        },
        {
            "displayName": "Dato for indlæggelse",
            "displayValue": "20/05/1998"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18574"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "24/06/1997"
        },
        {
            "displayName": "Ressortministeriets journalnummer",
            "displayValue": "99/96-4354-00064"
        },
        {
            "displayName": "Stikord",
            "displayValue": "SAMBESKATNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}