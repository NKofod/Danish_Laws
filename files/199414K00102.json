{
    "id": 108887,
    "title": "1994 BTL 102   BETÆNKNING OVER FORSLAG TIL LOV OM ÆNDRING AF LOV OM LEJE OG LOV OM   INDIVIDUEL BOLIGSTØTTE (FORBEDRING AF LEJERES RETSSTILLING VED   EKSPROPRIATION)    NR L 102 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 102",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 102 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om leje og lov om  \r\n\r\n individuel boligstøtte (Forbedring af lejeres retsstilling ved  \r\n\r\n ekspropriation) <BR>  \r\n\r\n Nr L 102 1994-95, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19950307 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til boligministeren, som denne har besvaret skriftligt. </P>  \r\n\r\n<P>Der er af boligministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de stillede ændringsforslag. </P>  \r\n\r\n<P>ÆndringsforslagAf <I>boligministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 1 <B>1)</B> I det under <I>nr. 1</I> foreslåede <I>§ 85 d, stk.  \r\n\r\n 1,</I> indsættes efter 2. pkt. som nyt punktum: </P>  \r\n\r\n<P>&#187;Lejeren har dog kun ret til godtgørelse, i det omfang virksomheden  \r\n\r\n videreføres, og det dokumenteres, at der er lidt et tab, der ikke med  \r\n\r\n rimelighed kunne være undgået.&#171; </P>  \r\n\r\n<P> <B>2)</B> I den under <I>nr. 1</I> foreslåede <I>§ 85 d</I> udgår <I>stk.  \r\n\r\n 5.</I>  </P>  \r\n\r\n<P>Stk. 6 bliver herefter stk. 5. </P>  \r\n\r\n<P> <B>3)</B> I det under <I>nr. 1</I> foreslåede <I>§ 85 d, stk. 6,</I> der  \r\n\r\n bliver stk. 5, udgår &#187;og 5&#171;. </P>  \r\n\r\n<P>Til § 2 <B>4)</B> Paragraffen affattes således: </P>  \r\n\r\n<P>&#187; <B>§ 2</B> I lov om individuel boligstøtte, jf. lovbekendtgørelse  \r\n\r\n nr. 725 af 4. august 1994, foretages følgende ændringer: </P>  \r\n\r\n<P> <B>1.</B> Efter § 60 indsættes som ny paragraf: </P>  \r\n\r\n<P> <B>&#187;§ 60 a.</B> Til husstande, der har ret til flyttegodtgørelse  \r\n\r\n efter § 85 b i lov om leje, yder kommunalbestyrelsen i den hidtidige  \r\n\r\n opholdskommune lån til betaling af beboerindskud, forudbetalt leje, depositum  \r\n\r\n eller boligandel i private andelsforeninger. </P>  \r\n\r\n<P> <I>Stk. 2.</I> Lånet er rente- og afdragsfrit. Lånet forfalder ved  \r\n\r\n lejeaftalens ophør eller ved overdragelse af andelsbeviset. Udlejeren  \r\n\r\n indbetaler låntagerens tilgodehavende til långiveren, som herefter afregner  \r\n\r\n med låntageren.&#171; </P>  \r\n\r\n<P> <B>2.</B>  <I>§ 73, stk. 1,</I> affattes således: </P>  \r\n\r\n<P>&#187;Kommunalbestyrelsens afgørelser om boligsikring, boligydelse og lån  \r\n\r\n til betaling af beboerindskud, forudbetalt leje, depositum eller boligandel i  \r\n\r\n private andelsboligforeninger efter §§ 55-57, 60 a, 64 b, 66 og 67 kan  \r\n\r\n påklages til det sociale ankenævn, jf. dog §§ 10, stk. 2 og 3, 23, stk. 3,  \r\n\r\n 42, stk. 2, og 51.&#171; </P>  \r\n\r\n<P> <B>3.</B>  <I>§ 75, stk. 4, 1. pkt.,</I> affattes således: </P>  \r\n\r\n<P>&#187;Af de udlånsmidler, der er fornødne til lån efter §§ 60 a, 66 og 67,  \r\n\r\n stilles 100 pct. til kommunens rådighed af staten.&#171;&#187; </P>  \r\n\r\n<P>Til § 3 <B>5)</B>  <I>Stk. 2</I> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P>Bemærkninger </P>  \r\n\r\n<P>Til nr. 1-5 <I>Økonomiske og administrative konsekvenser</I>  </P>  \r\n\r\n<P>Efter ændringsforslag nr. 4 har husstande, der har ret til  \r\n\r\n flyttegodtgørelse efter § 85 b i lov om leje, desuden krav på lån til  \r\n\r\n betaling af beboerindskud, forudbetalt leje, depositum eller boligandel i  \r\n\r\n private andelsboligforeninger, jf. den foreslåede nye bestemmelse i  \r\n\r\n boligstøttelovens § 60 a. </P>  \r\n\r\n<P>Det er forbundet med stor usikkerhed at angive størrelsen af disse  \r\n\r\n udgifter, idet størrelsen af udgifterne bl.a. afhænger af, hvor mange af de  \r\n\r\n berørte lejere der i tilfælde af ekspropriation ikke selv er i stand til at  \r\n\r\n finde anden bolig og derfor anmoder kommunen om hjælp. </P>  \r\n\r\n<P>Konsekvenserne skønnes dog at blive meget begrænsede, jf. bemærkningerne  \r\n\r\n til lovforslaget. </P>  \r\n\r\n<P>Hvis man lægger til grund, at 10-20 lejere pr. år vil søge lån til  \r\n\r\n betaling af beboerindskud m.v. for i gennemsnit 10.000-15.000 kr. pr.  \r\n\r\n lejemål, kan de samlede udgifter med betydelig usikkerhed opgøres til ca.  \r\n\r\n 200.000 kr. pr. år. </P>  \r\n\r\n<P>De samlede udgifter til lån skønnes under disse forudsætninger med  \r\n\r\n betydelig usikkerhed at udgøre 0,1 mio. kr. i 1995, 0,2 mio. kr. i 1996, 0,2  \r\n\r\n mio. kr. i 1997 og 0,2 mio. kr. i 1998. Udgiften vil blive afholdt af  \r\n\r\n Boligministeriets bevillinger. </P>  \r\n\r\n<P>Efter ændringsforslag nr. 4 refunderer staten kommunernes udgifter til  \r\n\r\n lån. Lånet er rente- og afdragsfrit og forfalder ved lejeaftalens ophør eller  \r\n\r\n ved overdragelse af andelsbeviset. </P>  \r\n\r\n<P>Ændringsforslagene forventes ikke at få væsentlige administrative  \r\n\r\n konsekvenser for kommunerne. </P>  \r\n\r\n<P> <I>Miljømæssige og erhvervsøkonomiske konsekvenser</I>  </P>  \r\n\r\n<P>Ændringsforslagene forventes ikke at få hverken miljømæssige eller  \r\n\r\n erhvervsøkonomiske konsekvenser. </P>  \r\n\r\n<P> <I>EU-retlige aspekter</I>  </P>  \r\n\r\n<P>Ændringsforslagene indeholder ikke EU-retlige aspekter. </P>  \r\n\r\n<P>Ad nr. 1 </P>  \r\n\r\n<P>I § 85 d er det i lovforslaget foreslået, at der til erhvervslejere ydes  \r\n\r\n godtgørelse i forbindelse med opsigelse som følge af ekspropriation på  \r\n\r\n tilsvarende måde, som der ydes godtgørelse til erhvervslejere i forbindelse  \r\n\r\n med opsigelse som følge af gennemførelse af en beslutning efter  \r\n\r\n byfornyelsesloven. </P>  \r\n\r\n<P>Ifølge Boligstyrelsens cirkulære af 26. november 1985 om  \r\n\r\n erstatningsboliger m.v. udbetales godtgørelse til erhvervslejere i  \r\n\r\n forbindelse med byfornyelse kun, i det omfang virksomheden videreføres og det  \r\n\r\n dokumenteres, at der er lidt et tab, der ikke med rimelighed kunne være  \r\n\r\n undgået. </P>  \r\n\r\n<P>Da formålet med lovforslaget er at sikre lejere, der bliver opsagt på  \r\n\r\n grund af ekspropriation, samme retsstilling som lejere, der bliver opsagt på  \r\n\r\n grund af byfornyelse, foreslås det med ændringsforslaget præciseret, at  \r\n\r\n erhvervslejere, som er omfattet af nærværende forslag, ligeledes kun har krav  \r\n\r\n på godtgørelse, i det omfang virksomheden videreføres og det dokumenteres, at  \r\n\r\n der er lidt et tab, der ikke med rimelighed kunne være undgået. </P>  \r\n\r\n<P>Ad nr. 2 </P>  \r\n\r\n<P>Efter lovforslaget får beboelseslejere krav på flyttegodtgørelse, medens  \r\n\r\n erhvervslejere får krav på godtgørelse til dækning af tab på inventar og  \r\n\r\n installationer, driftstab i flytteperioden, flytteudgifter og rimelige  \r\n\r\n udgifter til sagkyndig bistand. </P>  \r\n\r\n<P>Efter det i lovforslaget foreslåede § 85 d, stk. 5, kan  \r\n\r\n kommunalbestyrelsen imidlertid nedsætte godtgørelsen til erhvervslejere efter  \r\n\r\n stk. 1-3, såfremt modtageren kan foretage fradrag i sin skattepligtige  \r\n\r\n indkomst for udgifter som nævnt i stk. 2. Kommunalbestyrelsen kan endvidere  \r\n\r\n ved udmåling af godtgørelsen tage hensyn til, om modtageren har foretaget  \r\n\r\n skattemæssige afskrivninger af aktiver, hvis værdi indgår i  \r\n\r\n beregningsgrundlaget for godtgørelsen. </P>  \r\n\r\n<P>Skattemæssigt vil godtgørelserne blive omfattet af de almindelige  \r\n\r\n skatteregler for erstatninger, hvorefter erstatningens skattemæssige  \r\n\r\n behandling afhænger af, hvad erstatningen træder i stedet for. </P>  \r\n\r\n<P>Efter disse regler vil en godtgørelse, der udbetales til en lejer i  \r\n\r\n forbindelse med fraflytning af et beboelseslejemål, være skattefri, idet den  \r\n\r\n skal kompensere for en privat udgift. </P>  \r\n\r\n<P>Udbetales flyttegodtgørelsen derimod til en erhvervsdrivende, er  \r\n\r\n godtgørelsen skattepligtig, idet den modsvarer en udgift, som den  \r\n\r\n erhvervsdrivende kan fratrække som en driftsudgift. Tilsvarende er en  \r\n\r\n godtgørelse til dækning af den erhvervsdrivendes rimelige udgifter til  \r\n\r\n sagkyndig bistand skattepligtig, idet denne også dækker en fradragsberettiget  \r\n\r\n driftsudgift. Godtgørelse til dækning af driftstab i flytteperioden er også  \r\n\r\n skattepligtig, idet den træder i stedet for en skattepligtig indkomst.  \r\n\r\n Udbetales godtgørelsen til dækning af tab på inventar, sidestilles  \r\n\r\n godtgørelsen med en afståelsessum i relation til afskrivningsloven. </P>  \r\n\r\n<P>Disse regler medfører således, at der ved udbetalingen af godtgørelsen  \r\n\r\n bliver taget hensyn til modtagerens individuelle skattemæssige forhold,  \r\n\r\n hvorved godtgørelsen, når der tages hensyn til skatten, på bedst mulig måde  \r\n\r\n ækvivalerer modtagerens faktiske tab. </P>  \r\n\r\n<P>Der er derfor ikke behov for en særlig bestemmelse, der giver  \r\n\r\n kommunalbestyrelsen mulighed for at nedsætte godtgørelsen under hensyntagen  \r\n\r\n til den erhvervsdrivendes individuelle skattemæssige forhold, og det foreslås  \r\n\r\n derfor, at § 85 d, stk. 5, udgår. </P>  \r\n\r\n<P>Ad nr. 3 </P>  \r\n\r\n<P>Der er alene tale om en konsekvensændring. </P>  \r\n\r\n<P>Ad nr. 4 </P>  \r\n\r\n<P>Det foreslås at indføre en ny bestemmelse i boligstøtteloven (§ 60 a),  \r\n\r\n hvorefter lejere, der er berettiget til flyttegodtgørelse efter den  \r\n\r\n foreslåede § 85 b i lov om leje - det vil sige lejere, som opsiges af en  \r\n\r\n beboelseslejlighed som følge af eksproporation - får ret til lån til betaling  \r\n\r\n af beboerindskud, forudbetalt leje, depositum eller boligandel i private  \r\n\r\n andelsboligforeninger uanset indkomstforhold. </P>  \r\n\r\n<P>Det foreslås endvidere, at lånet skal være rente- og afdragsfrit. </P>  \r\n\r\n<P>Det foreslås endelig, at lånet først skal tilbagebetales ved lejemålets  \r\n\r\n ophør eller ved overdragelse af andelsbeviset. </P>  \r\n\r\n<P>Herudover foreslås ved den ændrede affattelse af boligstøttelovens § 73,  \r\n\r\n stk. 1, at afgørelser efter den foreslåede § 60 a - som klager over andre  \r\n\r\n afgørelser om beboerindskudslån - skal kunne indbringes for det sociale  \r\n\r\n ankenævn. Som anført i lovforslagets bemærkninger foreslås endvidere  \r\n\r\n præciseret, at afgørelser efter § 64 b om støtte til betaling af depositum  \r\n\r\n eller lignende i privat udlejningsbyggeri, jf. lov nr. 287 af 27. april 1994  \r\n\r\n om kommunal anvisningsret, kan indbringes for ankenævnet. </P>  \r\n\r\n<P>Endelig foreslås, at staten refunderer kommunernes udgifter til lån efter  \r\n\r\n den foreslåede bestemmelse i § 60 a. </P>  \r\n\r\n<P>Ad nr. 5 </P>  \r\n\r\n<P>I lovforslaget foreslås, at præciseringen af klageadgangen i  \r\n\r\n boligstøttelovens § 73, stk. 1, træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P>Ved ændringsforslaget foreslås flere ændringer i boligstøtteloven, som  \r\n\r\n ikke kan træde i kraft før lejelovsændringerne - det vil sige den 1. juli  \r\n\r\n 1995. Af administrative grunde foreslås, at alle de foreslåede ændringer i  \r\n\r\n boligstøtteloven først træder i kraft den 1. juli 1995. </P>  \r\n\r\n<P>Hans Peter Baadsgaard (S) fmd. <I>Jytte Madsen (S) Lissa Mathiasen (S)  \r\n\r\n Jørn Pedersen (S) Jytte Wittrock (S) Kristen Touborg (SF) Jørgen Estrup (RV)  \r\n\r\n Keld Albrechtsen (EL) Sonja Albrink (CD) Pia Larsen (V) Bodil Thrane (V)  \r\n\r\n Erling Oxdam (V) Jens Hald Madsen (V) John Vinther (KF) Lene Espersen (KF)  \r\n\r\n Kai Dige Bach (KF) Kirsten Jacobsen (FP)</I> nfmd. <I> </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/03/1995"
        },
        {
            "displayName": "Accession",
            "displayValue": "199414K00102"
        },
        {
            "displayName": "Entydig dokumentidentifikation",
            "displayValue": "CL000688"
        },
        {
            "displayName": "Dato for førstegangsindlæggelse",
            "displayValue": "24/03/1995"
        },
        {
            "displayName": "Dato for indlæggelse",
            "displayValue": "24/03/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}