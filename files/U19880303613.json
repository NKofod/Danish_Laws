{
    "id": 38977,
    "title": "Bod 2.3.1. Overenskomstbrud og bod pålagt. Processuelle spørgsmål 2.2. - i forhold til faglige voldgifter. (* 1) (* 2) Bod pålagt arbejdsgiver for at lade ansatte tage overarbejde i fridøgn, selv om dette skete på frivilligt grundlag.    Landsorganisationen i Danmark for Specialarbejderforbundet i Danmark (konsulent Leo Lybæk Hansen) mod Falcks Redningskorps A/S (advokat Erik Falck). Dommere: Bjerregaard (retsformand), Max Bæhring, Gade, Agnete Halmind, Arnold Hansen, Gert Kristensen og Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3036 af 08/11/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Efter aftale mellem Falcks Redningskorps og SID har Falck-reddere et  \r\n\r\n fridøgn efter en døgnvagttjeneste, og under henvisning hertil har  \r\n\r\n Arbejdstilsynet givet korpset dispensation for Arbejdsmiljølovens regler om  \r\n\r\n 11 timers hvileperiode. </I> </P>  \r\n\r\n<P> <I>På en Falck station var der gennem en længere tid i vidt omfang  \r\n\r\n forekommet overarbejde i fridøgnet efter et vagtdøgn. Dette var sket på  \r\n\r\n frivilligt grundlag. SID påstod Falck pålagt bod for overenskomstbrud i  \r\n\r\n anledning af det konstaterede overarbejde. </I> </P>  \r\n\r\n<P> <I>Arbejdsretten henviste ikke sagen til afgørelse ved faglig voldgift,  \r\n\r\n således som indklagede havde nedlagt påstand om, selv om der i sagen indgik  \r\n\r\n et fortolkningsspørgsmål. </I> </P>  \r\n\r\n<P> <I>Antaget, at der ikke i aftalegrundlaget for den gældende  \r\n\r\n fridøgnsordning eller i en af Arbejdstilsynets udfærdiget skrivelse med  \r\n\r\n besvarelse af spørgsmål om dispensation fra 11-timers reglen var holdepunkter  \r\n\r\n for at antage, at kun pålagt overarbejde var forbudt i fridøgnet efter et  \r\n\r\n vagtdøgn, men tværtimod at der kun kunne være tale om overarbejde i fridøgnet  \r\n\r\n i force majeure-situationer. </I> </P>  \r\n\r\n<P> <I>For det således konstaterede overenskomstbrud pålagdes der Falck  \r\n\r\n Redningskorps en bod på 50.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.1. Overenskomstbrud og bod pålagt.  \r\n\r\n Processuelle spørgsmål 2.2. - i forhold til faglige voldgifter. (* 1) (* 2)  \r\n\r\n Bod pålagt arbejdsgiver for at lade ansatte tage overarbejde i fridøgn, selv  \r\n\r\n om dette skete på frivilligt grundlag. Landsorganisationen i Danmark for  \r\n\r\n Specialarbejderforbundet i Danmark (konsulent Leo Lybæk Hansen) mod Falcks  \r\n\r\n Redningskorps A/S (advokat Erik Falck). Dommere: Bjerregaard (retsformand),  \r\n\r\n Max Bæhring, Gade, Agnete Halmind, Arnold Hansen, Gert Kristensen og  \r\n\r\n Westergaard. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark indklaget Falcks Redningskorps A/S for  \r\n\r\n Arbejdsretten og har nedlagt følgende påstande: </P>  \r\n\r\n<P>Falcks Redningskorps A/S station i Kolding har brudt gældende  \r\n\r\n overenskomsts bestemmelser om arbejdstid, herunder aftale af 5. marts 1975.  \r\n\r\n</P>  \r\n\r\n<P>Falcks Redningskorps A/S tilpligtes at overholde gældende overenskomst og  \r\n\r\n til Specialarbejderforbundet i Danmark at betale en efter rettens skøn  \r\n\r\n fastsat bod. </P>  \r\n\r\n<P>Falcks Redningskorps A/S har principalt påstået afvisning, subsidiært  \r\n\r\n frifindelse. </P>  \r\n\r\n<P>Sagens omstændigheder er efter det oplyste følgende: </P>  \r\n\r\n<P>Hos Falcks Redningskorps har man fra gammel tid haft en døgnvagtsordning.  \r\n\r\n I 1955 fik korpset af Arbejdstilsynet en dispensation fra  \r\n\r\n Arbejderbeskyttelsesloven med henblik på at kunne opretholde  \r\n\r\n døgnvagtsordningen. Denne dispensation blev fornyet den 26. februar 1975, og  \r\n\r\n Specialarbejderforbundet og Falcks Redningskorps udsendte derefter den 5.  \r\n\r\n marts 1975 en fællesskrivelse vedrørende dispensationen fra Arbejdstilsynet.  \r\n\r\n I denne fællesskrivelse udtales bl.a.: </P>  \r\n\r\n<P>&#187;Arbejderbeskyttelsesloven taler om 13 timers arbejde indenfor  \r\n\r\n døgnets 24 timer, og det skal forstås på den måde, at der skal være mulighed  \r\n\r\n for 11 timers hvile, før den nye arbejdsdag påbegyndes. Man vil deraf kunne  \r\n\r\n konstatere, at loven i det væsentlige kun sigter til mere almindeligt  \r\n\r\n forekommende arbejdsforhold, der kan sidestilles med ren dagtjeneste.  \r\n\r\n Korpsets virksomhed er imidlertid ret speciel i forhold til det øvrige  \r\n\r\n arbejdsmarked, og med hensyn til døgnvagttjenesten gælder således, at den  \r\n\r\n efterfølges af et eller flere fridøgn, der skulle kompensere for eventuelle  \r\n\r\n tilsidesættelser af hviletidsbestemmelserne, som de er anført i loven. </P>  \r\n\r\n<P>Nu vil mange måske få den opfattelse, at den nye dispensation skal  \r\n\r\n betragtes som et brud på de hidtidige traditioner indenfor redningskorpset,  \r\n\r\n men vitterligt forholder det sig således, at det er en fastslåen af de  \r\n\r\n kendsgerninger, der er indeholdt i den mellem parterne gældende overenskomst.  \r\n\r\n Retningslinierne er nu blot trukket noget tydeligere op, men ingen af  \r\n\r\n parterne kan være interesseret i at sætte så faste grænser for korpsets  \r\n\r\n fleksibilitet, at der ikke overlades noget til medarbejdernes individuelle  \r\n\r\n skøn og interesse set ud fra redningskorpsets målsætning. Dette individuelle  \r\n\r\n skøn vil fortsat være overladt den enkelte redder.&#171; </P>  \r\n\r\n<P>I juni 1979 bad Redningskorpset Arbejdstilsynet om at besvare nogle  \r\n\r\n tvivlsspørgsmål vedrørende forståelsen af bestemmelserne om &#187;Hviletid og  \r\n\r\n fridøgn&#171; i Arbejdsmiljølovens § 50. Arbejdstilsynet svarede den 31.  \r\n\r\n oktober 1980 bl.a.: </P>  \r\n\r\n<P>&#187;ad spørgsmål 1 om regler for overarbejde i fridøgnet under døgnvagt.  \r\n\r\n<BR>  \r\n\r\n</P>  \r\n\r\n<P>Ifølge overenskomstens regler omfatter døgnvagttjenestens vagtdøgn dels en  \r\n\r\n dagvagttjeneste og dels en efterfølgende tilstedeværelse på stationen i tiden  \r\n\r\n fra den normale arbejdstids ophør til normal arbejdstids begyndelse den  \r\n\r\n følgende morgen. </P>  \r\n\r\n<P>Efter den af direktoratet givne dispensation vil der for den del af  \r\n\r\n korpsets personale, der er beskæftiget på døgnvagttjeneste, kunne opretholdes  \r\n\r\n en vagtordning med 1 vagtdøgn, efterfulgt af mindst 1 fridøgn. </P>  \r\n\r\n<P>Til de af sikkerhedsudvalget rejste 3 spørgsmål om overarbejde i fridøgnet  \r\n\r\n bemærkes, at dispensationen til De Danske Redningskorps er givet under den  \r\n\r\n forudsætning, at 1 vagtdøgn efterfølges af mindst 1 fridøgn. Der vil derfor  \r\n\r\n ikke kunne pålægges den ansatte overarbejde i fridøgnet, således som  \r\n\r\n overarbejde skal forstås ifølge pkt. 4 i sikkerhedsudvalgets skrivelse. Der  \r\n\r\n vil derimod kunne udføres nødvendigt overarbejde i fridøgnet i force majeure  \r\n\r\n tilfælde. Om begrebet force majeure, set i forhold til korpsets  \r\n\r\n arbejdsopgaver, henvises til det nedenfor under spørgsmål 4 anførte. </P>  \r\n\r\n<P>I force majeure tilfælde kan arbejdsmiljølovens hovedregel i § 50 om 11  \r\n\r\n timers hvil fraviges efter bestemmelsen i lovens § 51. Overarbejde i sådanne  \r\n\r\n situationer kan derfor placeres i fridøgnet uden iagttagelse af 11-timers  \r\n\r\n reglen, og det er uden betydning, hvorledes der er arbejdet i det foregående  \r\n\r\n vagtdøgn, ligesom overarbejde i fridøgnet ikke har indflydelse på  \r\n\r\n arbejdstiden i det efterfølgende vagtdøgn. </P>  \r\n\r\n<P>ad spørgsmål 4 om fortolkning af arbejdsmiljølovens § 51 i forhold til  \r\n\r\n korpsets område. </P>  \r\n\r\n<P>Efter arbejdsmiljølovens § 51 kan bestemmelsen om 11 timers hvileperiode  \r\n\r\n fraviges, når naturomstændigheder, ulykker, maskinsammenbrud eller lignende  \r\n\r\n uforudsete begivenheder forstyrrer eller har forstyrret den regelmæssige  \r\n\r\n drift af virksomheden. Bestemmelsen angår altså ekstraordinære begivenheder,  \r\n\r\n som det ikke med rimelighed kan forlanges, at arbejdsgiveren burde have  \r\n\r\n kunnet forudse, og som han derfor ikke har kunnet træffe foranstaltninger  \r\n\r\n imod, d.v.s. tilfælde, som henføres under begrebet force majeure. </P>  \r\n\r\n<P>I forhold til korpsets arbejde inden for det pågældende  \r\n\r\n overenskomstområde, d.v.s. for personale, beskæftiget på stationer uden for  \r\n\r\n Storkøbenhavn, kan efter direktoratets mening sådanne situationer henregnes  \r\n\r\n til force majeure tilfælde, hvor det efter den givne dispensation er tilladt  \r\n\r\n at overskride de 300 minutters effektive beskæftigelse under  \r\n\r\n døgnvagttjeneste, d.v.s. i forbindelse med udrykningskørsel samt uopholdelig  \r\n\r\n patientbefordring efter lægekrav (hospitalsindlæggelse) og i  \r\n\r\n katastrofesituationer.&#171; </P>  \r\n\r\n<P>I den mellem Falcks Redningskorps A/S og Specialarbejderforbundet indgåede  \r\n\r\n overenskomst er bl.a. fastsat: </P>  \r\n\r\n<P>&#187;§ 1. Overenskomstgrundlaget. </P>  \r\n\r\n<P>5. Beskæftigelsen i Falcks Redningskorps indebærer, at der under unormale  \r\n\r\n vejrforhold, katastrofer eller katastrofelignende forhold, ved særlige eller  \r\n\r\n uventede begivenheders indtræden eller ved krav om hurtig indgriben i  \r\n\r\n situationer, hvorunder mennesker, dyr eller store værdier er truede,  \r\n\r\n periodevis kan blive stillet ekstraordinære krav til personalet med hensyn  \r\n\r\n til arbejdets art og varighed eller de forhold, hvorunder det må udføres. I  \r\n\r\n så henseende forpligter korpset sig i videst muligt udstrækning og under  \r\n\r\n iagttagelse af reglerne i lov om arbejdsmiljø, jævnfør dog den under  \r\n\r\n 26.02.1975 givne dispensation samt overenskomstparternes fællesskrivelse af  \r\n\r\n 05.03.1975, og de for sikkerhedsudvalgene gældende bestemmelser gennem  \r\n\r\n materiel og personel tilpasning, køretøjernes bemanding og anvendelse af  \r\n\r\n hjælpemandskab, at træffe foranstaltninger. </P>  \r\n\r\n<P>§ 2. Arbejdstid og Vagttjeneste. </P>  \r\n\r\n<P>7. Døgnvagtstjeneste </P>  \r\n\r\n<P>Døgnvagtstjenesten påbegyndes kl. 07.30 og slutter den følgende morgen kl.  \r\n\r\n 07.30. </P>  \r\n\r\n<P>Fra mandag-fredag er der normal dagvagtstjeneste i perioden kl.  \r\n\r\n 07.30-16.00. Lørdage er der normal dagvagtstjeneste fra kl. 07.30-10.00,  \r\n\r\n jævnfør i øvrigt under generelt og dels en efterfølgende tilstedeværelse på  \r\n\r\n stationen i tiden fra den normale arbejdstids ophør til normal arbejdstids  \r\n\r\n begyndelse den følgende morgen.&#171; </P>  \r\n\r\n<P>I et i overenskomsten optaget protokollat 1 er udtalt bl.a.: </P>  \r\n\r\n<P>&#187;Parterne er enige om, at den under 26. februar 1975 givne  \r\n\r\n dispensation samt overenskomstparternes fællesskrivelse af 5. marts 1975  \r\n\r\n fortsætter således, at denne aftale er truffet i overensstemmelse med  \r\n\r\n arbejdsministeriets bekendtgørelse nr. 372 af 15. august 1980 om hviletid og  \r\n\r\n fridøgn § 10, stk. 2.&#171; </P>  \r\n\r\n<P>Falcks Redningskorps har forstået bestemmelserne således, at der ikke kan  \r\n\r\n pålægges medarbejderne overarbejde i fridøgnet efter en døgnvagt, men at  \r\n\r\n medarbejderne frivilligt kan påtage sig overarbejde i et sådant fridøgn. </P>  \r\n\r\n<P>På korpsets station i Kolding har man siden 1986 fået udført frivilligt  \r\n\r\n overarbejde i fridøgnet. I en skrivelse af 17. september 1986 til Falck  \r\n\r\n Redningskorps påtalte Specialarbejderforbundet, at stationsledelsen på  \r\n\r\n Kolding stationen planmæssigt tilrettelagde overarbejde i forlængelse af  \r\n\r\n døgnvagten. Efter at have undersøgt sagen svarede Redningskorpset den 2.  \r\n\r\n oktober 1986, at overarbejdet var udført i en helt speciel situation, hvor  \r\n\r\n patienter skulle overflyttes fra Koldings gamle sygehus til et nyt sygehus,  \r\n\r\n og hvor stationen ikke selv kunne klare situationen, men måtte have hjælp fra  \r\n\r\n nabostationer. Nogle af stationens reddere tilbød frivilligt at udføre  \r\n\r\n overarbejde, og der var ikke tale om, at de blev pålagt overarbejde. </P>  \r\n\r\n<P>Efter en forhandling den 3. november 1986 underskrev forbundet og korpset  \r\n\r\n et protokollat af følgende indhold: </P>  \r\n\r\n<P>&#187;År 1986, den 03. november, afholdtes imellem  \r\n\r\n Specialarbejderforbundet i Danmark og Falcks Redningskorps A/S forhandling  \r\n\r\n vedrørende døgnvagtens arbejdsvilkår (minutproblematikken). </P>  \r\n\r\n<P>Overenskomstparterne tilkendegav samstemmende, at reglerne om døgnvagtens  \r\n\r\n vilkår nøje skal overholdes herunder parternes fællesskrivelse af 5. marts  \r\n\r\n 1975. </P>  \r\n\r\n<P>Det blev endvidere tilkendegivet i enighed, at i det omfang der er  \r\n\r\n assistanceanmodninger, der ikke kan udføres inden for de givne regler om  \r\n\r\n dagvagtens minutter, så skal korpset søge at afvikle assistancerne ved hjælp  \r\n\r\n af frivagter, der indkaldes, andre personalegrupper, nabostationer eller  \r\n\r\n lokale firmaer, der giver sig af med udførelse af arbejdsopgaver, der har  \r\n\r\n relation til korpset. </P>  \r\n\r\n<P>Forbundet tilkendegav, at i det omfang reglerne ikke nøje efterleves,  \r\n\r\n forbeholder man sig at indbringe sagen i overensstemmelse med reglerne i  \r\n\r\n overenskomstens § 1, stk. 2.&#171; </P>  \r\n\r\n<P>Den 5. december 1986 indberettede Chaufførernes Fagforening til forbundet,  \r\n\r\n at ledelsen på Kolding stationen efter fagforeningens opfattelse vel ikke  \r\n\r\n havde pålagt nogen redder at udføre overarbejde, men at den tilrettelagde  \r\n\r\n overarbejde i forlængelse af døgnvagttjeneste. Forbundet underrettede  \r\n\r\n redningskorpset om henvendelsen, og korpset foreslog den 18. december 1986,  \r\n\r\n at sagen blev drøftet den 21. januar 1987 efter et allerede aftalt møde. I  \r\n\r\n skrivelsen af 18. december 1986 udtalte redningskorpset yderligere: </P>  \r\n\r\n<P>&#187;Vi vil dog gerne her benytte lejligheden til at tilkendegive, at vi  \r\n\r\n er enig i den betragtning, at en døgnvagt altid skal efterfølges af et  \r\n\r\n fridøgn. I dette fridøgn kan der dog udemærket forekomme overarbejde, uanset  \r\n\r\n om det er pålagt eller ikke pålagt ud fra følgende betragtninger: </P>  \r\n\r\n<P>Døgnvagten hos Falcks Redningskorps hviler på en aftale, jævnfør  \r\n\r\n arbejdsmiljølovens § 10, stk. 2, samt aftale af 1. april 1975, senest  \r\n\r\n forlænget ved nyt protokollat ved 10. juni 1985. </P>  \r\n\r\n<P>I medfør af arbejdsmiljølovens § 10, stk. 2, om hviletid og fridøgn,  \r\n\r\n henlægger således hviletiden i rådighedstjenesten for døgnvagtens  \r\n\r\n vedkommende. </P>  \r\n\r\n<P>Døgnvagten strækker sig over tidsrummet kl. 07.30 - 07.30, hvor der efter  \r\n\r\n normal arbejdstids ophør alene må forekomme 240/180 minutters effektivt  \r\n\r\n arbejde bortset fra de i aftalen af 1. april 1975 nævnte undtagelsestilfælde.  \r\n\r\n</P>  \r\n\r\n<P>Der er således sikret en hviletid på mindst 12 timer. </P>  \r\n\r\n<P>Under henvisning til, at vagtdøgnet slutter kl. 07.30 morgenen efter det  \r\n\r\n døgn, hvor døgnvagten påbegyndes, er der ikke noget i vejen for, at en  \r\n\r\n medarbejder i det følgende vagtdøgn kan påtage sig ekstraarbejde (på  \r\n\r\n frivilligt grundlag) i henhold til overenskomstens regler om overarbejde.  \r\n\r\n</P>  \r\n\r\n<P>I øvrigt kan der henvises til arbejdsmiljølovens § 50, stk. 1.&#171; </P>  \r\n\r\n<P>Den 4. marts 1987 bad forbundet om et møde om sagen, og dagen efter  \r\n\r\n svarede redningskorpset, at det via protokollatet af 3. november 1986 havde  \r\n\r\n indskærpet over for alle stationer, at døgnvagtsvilkårene nøje skulle  \r\n\r\n overholdes, og at der korpset bekendt ikke forelå nogen form for  \r\n\r\n overskridelse af disse vilkår. Forbundet fastholdt i breve af 16. marts, 30.  \r\n\r\n april, 16. juni og 29. juli 1987 ønsket om et møde om sagen, og et sådant  \r\n\r\n møde blev derpå afholdt den 19. august 1987, men enighed kunne ikke opnås.  \r\n\r\n</P>  \r\n\r\n<P>På et fællesmøde den 21. oktober 1987 fastholdt man fra arbejdstagerside,  \r\n\r\n at korpset havde begået brud på &#187;dispensationen&#171; for døgnvagter,  \r\n\r\n medens redningskorpset bestred, at der forelå noget brud på overenskomstens  \r\n\r\n aftaler. </P>  \r\n\r\n<P>Af en af klagerne fremlagt oversigt fremgår, at der på stationen i Kolding  \r\n\r\n har været tilfælde af overarbejde i fridøgnet efter et vagtdøgn i alle  \r\n\r\n månederne fra juli 1987 til september 1988, i de seneste måneder mindst en  \r\n\r\n halv snes gange om måneden. Efter oversigten er overarbejdet i det væsentlige  \r\n\r\n udført af nogle få af medarbejderne på Kolding stationen. </P>  \r\n\r\n<P>Klagerne er enige i, at overarbejdet på Kolding stationen har fundet sted  \r\n\r\n på frivilligt grundlag, men de er af den opfattelse, at også frivilligt  \r\n\r\n påtaget overarbejde i fridøgnet efter et vagtdøgn er stridende mod de aftalte  \r\n\r\n retningslinier, når der ikke er tale om overarbejde i force majeure  \r\n\r\n situationer. Det i sagen påtalte overarbejde er ikke udført i force majeure  \r\n\r\n situationer. Redningskorpsets fortolkning af Arbejdstilsynets skrivelse af  \r\n\r\n 31. oktober 1980 er ikke holdbar, idet man ikke af skrivelsen kan udlede, at  \r\n\r\n det kun er pålagt overarbejde i fridøgnet, der er forbudt. </P>  \r\n\r\n<P>Der er efter klagernes opfattelse ikke grundlag for en voldgiftssag.  \r\n\r\n Klagerne har nedlagt påstand om en betydelig bod, bl.a. under henvisning til,  \r\n\r\n at Falcks Redningskorps er en meget stor virksomhed med ialt ca. 7.500  \r\n\r\n medarbejdere, deraf ca. 4.000 medlemmer af Specialarbejderforbundet. </P>  \r\n\r\n<P>Falcks Redningskorps har påstået sagen afvist og spørgsmålet henvist til  \r\n\r\n afgørelse ved faglig voldgift, fordi der er tale om en fortolkning af  \r\n\r\n fællesskrivelsen af 5. marts 1975. </P>  \r\n\r\n<P>Subsidiært har Redningskorpset påstået frifindelse under henvisning til,  \r\n\r\n at der ikke er begået brud på de aftalte retningslinier. Til støtte herfor  \r\n\r\n har korpset anført, at medarbejderne ikke i vagtdøgnet arbejder i 24 timer,  \r\n\r\n men har en hviletid på 11 timer, der kun afbrydes ved akutte udrykninger.  \r\n\r\n Efter et vagtdøgn har medarbejderne 2 fridøgn. I fællesskrivelsen af 5. marts  \r\n\r\n 1975 er behovet for fleksibilitet på grund af de særlige opgaver nævnt, og  \r\n\r\n afgørelserne er overladt til den enkelte medarbejders skøn. Efter  \r\n\r\n Arbejdstilsynets skrivelse af 31. oktober 1980 er det alene forbudt at  \r\n\r\n pålægge de ansatte overarbejde i fridøgnet. Der er herefter ikke noget til  \r\n\r\n hinder for, at medarbejderne frivilligt påtager sig overarbejde. </P>  \r\n\r\n<P>Arbejdsretten skal udtale: </P>  \r\n\r\n<P>Selv om der i sagen indgår et fortolkningsspørgsmål, har retten ikke  \r\n\r\n fundet anledning til i medfør af Arbejdsretslovens § 10 at henvise  \r\n\r\n fortolkningsspørgsmålet til afgørelse ved faglig voldgift. </P>  \r\n\r\n<P>Der findes ikke i fællesskrivelsen af 5. marts 1975 eller i  \r\n\r\n Arbejdstilsynets skrivelse af 31. oktober 1980 at være holdepunkter for den  \r\n\r\n forståelse, at kun pålagt overarbejde er forbudt i fridøgnet efter et  \r\n\r\n vagtdøgn. Skrivelserne findes derimod klart at give udtryk for, at alt  \r\n\r\n overarbejde i fridøgnet er forbudt, når der ikke er tale om arbejde i force  \r\n\r\n majeure situationer. </P>  \r\n\r\n<P>Arbejdsretten finder derfor, at der må gives klagerne medhold i, at Falcks  \r\n\r\n Redningskorps har brudt overenskomstens bestemmelser om arbejdstid, der  \r\n\r\n henviser til fællesskrivelsen af 5. september 1975. Redningskorpset har ved  \r\n\r\n sin adfærd pådraget sig bodsansvar. Boden findes bl.a. under hensyn til, at  \r\n\r\n redningskorpset har ladet overarbejdet fortsætte i over 2 år, efter at  \r\n\r\n Specialarbejderforbundet første gang påtalte det, at burde fastsættes til  \r\n\r\n 50.000 kr. </P>  \r\n\r\n<P>I sagsomkostninger til Arbejdsretten skal Falcks Redningskorps betale  \r\n\r\n 2.000 kr. </P>  \r\n\r\n<P>T h i k e n d e s f o r r e t : </P>  \r\n\r\n<P>Falcks Redningskorps A/S's station i Kolding har brudt gældende  \r\n\r\n overenskomsts bestemmelser om arbejdstid, herunder aftale af 5. marts 1975.  \r\n\r\n</P>  \r\n\r\n<P>Til Specialarbejderforbundet i Danmark skal Falcks Redningskorps A/S  \r\n\r\n betale en bod på 50.000 kr. </P>  \r\n\r\n<P>I sagsomkostninger betaler Falcks Redningskorps A/S 2.000 kr. til  \r\n\r\n Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.79, s.94 (note 52) s.526, s.441 ff,  \r\n\r\n særligt s.443, note 115, K 87.437, K 11.012 (A1987 s.76). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1988, side 129"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19880303613"
        },
        {
            "displayName": "Entydig dokumentidentifikation",
            "displayValue": "CA006912"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3036"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "08/11/1988"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "88.192"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}