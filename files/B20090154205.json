{
    "id": 129390,
    "title": "Bekendtgørelse om udvidet ret til behandling for psykisk syge voksne, herunder om henvisningsproceduren og dokumentationskrav til aftalesygehuse m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1542 af 27/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om udvidet ret til behandling for psykisk syge voksne, herunder om henvisningsproceduren og dokumentationskrav til aftalesygehuse m.v.</p>\r\n      <p class=\"Indledning2\">I medfør af §§ 87 h og 90 i sundhedsloven, jf. lovbekendtgørelse nr. 95. af 7. februar 2008, som senest ændret ved lov nr. 1521 af 27. december 2009, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Personkreds</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse omfatter personer, der ved henvisning til psykiatrisk behandling er fyldt 19 år.</p>\r\n      <p class=\"ParagrafGruppeOverskrift\"><span id=\"Kap0_X2\">Patientens ret til behandling</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> En person, der er henvist til psykiatrisk behandling, kan vælge at blive behandlet på et sygehus eller en klinik m.v., som regionsrådet har indgået aftale med (aftalesygehus), jf. sundhedslovens § 87, stk. 6, hvis regionsrådet i bopælsregionen ikke inden 2 måneder efter, at henvisningen er modtaget, kan tilbyde behandling ved egne sygehuse eller et sygehus, jf. sundhedslovens § 79, som regionsrådet samarbejder med eller sædvanligvis benytter (samarbejdssygehuse), jf. § 6, stk. 1.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Ved en henvisning forstås i denne bekendtgørelse en skriftlig anmodning fra en læge til den psykiatriske afdeling eller anden relevant afdeling om at modtage en patient til behandling.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Behandling efter denne bekendtgørelse omfatter undersøgelse, diagnosticering, sygdomsbehandling, genoptræning, sundhedsfaglig pleje samt forebyggelse og sundhedsfremme i forhold til den enkelte patient.</p>\r\n      <p class=\"Stk2\"><span class=\"StkNr\" id=\"Par2_StkId_value_Could_Not_Be_Extracted_From_Explicatus\">Stk.4.</span> Det nærmere indhold af behandlingen, rammerne for behandlingen og antallet af konsultationer m.v. fastlægges på baggrund af en lægefaglig vurdering.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Retten efter § 2 til at vælge at blive behandlet på et aftalesygehus bortfalder, hvis ventetiden til behandling på aftalesygehuset overstiger ventetiden hertil på bopælsregionens sygehuse og samarbejdssygehuse.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> For en person, der er optaget i kriminalforsorgens institutioner, eller som opholder sig i en institution i henhold til retsplejeloven eller straffeloven, kan retten til at vælge i henhold til § 2 begrænses af sikkerhedsmæssige hensyn eller af hensyn til retshåndhævelsen. Den myndighed, der meddeler tilladelse til udgang mv., træffer afgørelse herom.</p>\r\n      <p class=\"ParagrafGruppeOverskrift\"><span id=\"Kap0_X3\">Henvisningsprocedure m.v. i forbindelse med patientens ret til undersøgelse og behandling</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Det relevante regionssygehus eller samarbejdssygehus skal ved modtagelsen af henvisningen straks foranledige, at der iværksættes en undersøgelse af spørgsmålet om, hvorvidt bopælsregionen kan tilbyde behandling inden 2 måneder efter, at henvisningen er modtaget.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> 2-måneders perioden, jf. § 2, stk. 1, regnes fra den dag, hvor henvisningen er modtaget på regionssygehuset eller samarbejdssygehuset.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Patienten skal senest 8 hverdage efter, at henvisning­en er modtaget, have oplyst, om behandlingen kan påbegyndes senest 2 måneder efter, at henvisningen er modtaget, jf. sundhedslovens § 90, stk. 1, nr. 2.</p>\r\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Patientens ret til at vælge et aftalesygehus erhverves på det tidspunkt, hvor patienten modtager oplysningerne, jf. sundhedslovens § 90, stk. 1, nr. 2.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Det regionssygehus eller samarbejdssygehus, der har modtaget henvisningen, har pligt til at foranledige, at personer, der i medfør af § 2 vælger at behandlingen skal udføres på et aftalesygehus, bliver henvist til det pågældende sygehus.</p>\r\n      <p class=\"ParagrafGruppeOverskrift\"><span id=\"Kap0_X4\">Dokumentationskrav til aftalesygehusene m.v.</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Regionsrådene i forening indgår aftale med de private sygehuse, klinikker m.v. her i landet og sygehuse m.v. i udlandet (aftalesygehuse), som ønsker at indgå aftale om behandling af personer efter § 2.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Aftalesygehuse, som har indgået en aftale med regionerne i forening efter stk. 1, kan samarbejde med hinanden.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Kan parterne ikke opnå enighed om vilkårene for en aftale, kan sygehusene, klinikkerne m.v. hver især eller i forening indbringe tvisten for et voldgiftsnævn, jf. sundhedslovens § 87 i.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> De private sygehuse, klinikker m.v. her i landet og sygehuse m.v. i udlandet, der ønsker at indgå aftale med regionerne efter § 6, skal til brug herfor på anmodning fra regionsrådene eller ministeren for sundhed og forebyggelse fremlægge dokumentation vedrørende:</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> behandlingstilbud, herunder behandlingserfaring, faglige kvalifikationer, vagtberedskab, apparaturstandarder, behandlingsprincipper og lignende,</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> ventetid til behandling og</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> iagttagelse af patientrettigheder.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> De aftalesygehuse, der har fået henvist en person til behandling, skal til brug for en eventuel fortsat behandling i sygehusvæsenet og for afregning for udført behandling give alle relevante oplysninger om behandlingen til det sygehus, som har henvist personen.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> De aftalesygehuse her i landet, der har fået henvist en person til behandling, skal til behandlingsformål samt statistiske formål vedrørende aktiviteten i sygehusvæsenet, befolkningens forbrug af sygehusydelser og sygehuspatienters sygdomme indberette oplysninger vedrørende behandlinger til Sundhedsstyrelsens Landspatientregister og til den landsdækkende kliniske database.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Regionsrådene i forening skal ved indgåelsen af aftaler med sygehuse, klinikker m.v. i udlandet sikre sig, at disse sygehuse, klinikker m.v. forpligtes til at indberette de oplysninger, der fremgår af stk. 1, til det sygehus, som har henvist personen dertil.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Regionsrådene offentliggør en oversigt over samarbejdssygehuse og over aftalesygehusene, jf. §§ 2 og 6.</p>\r\n      <p class=\"ParagrafGruppeOverskrift\"><span id=\"Kap0_X5\">Anvendelse af tvang i psykiatrien</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Anvendelse af tvang i psykiatrien i henhold til lov om anvendelse af tvang i psykiatrien kan alene finde sted i forbindelse med indlæggelse på et offentligt sygehus.</p>\r\n      <p class=\"ParagrafGruppeOverskrift\"><span id=\"Kap0_X6\">Ikrafttrædelse</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Bekendtgørelsen træder i kraft den 1. januar 2010.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Ministeriet for Sundhed og Forebyggelse, den 27. december 2009</P><P CLASS=SIGN1 ALIGN=\"CENTER\">Jakob Axel Nielsen</P><P CLASS=SIGN2 ALIGN=\"RIGHT\">/ Helle Schnedler</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/2009"
        },
        {
            "displayName": "Accession",
            "displayValue": "B20090154205"
        },
        {
            "displayName": "Entydig dokumentidentifikation",
            "displayValue": "BK001053"
        },
        {
            "displayName": "Dato for førstegangsindlæggelse",
            "displayValue": "30/12/2009"
        },
        {
            "displayName": "Dato for indlæggelse",
            "displayValue": "30/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1542"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "27/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for <br />Sundhed og Forebyggelse, j.nr. 0906273"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}