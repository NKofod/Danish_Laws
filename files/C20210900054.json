{
    "id": 219197,
    "title": "Orientering om generelt midlertidigt besøgsforbud på en række sociale tilbud beliggende i Silkeborg Kommune (Til Silkeborg Kommune og sociale tilbud beliggende i kommunen samt til øvrige relevante myndigheder og organisationer m.v., herunder alle øvrige kommuner)",
    "documentTypeId": "200",
    "isSagsforlobPeriodValid": true,
    "shortName": "SKR nr 9000 af 01/01/2021",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om generelt midlertidigt besøgsforbud på en række sociale tilbud beliggende i Silkeborg Kommune</p>\r\n<p class=\"UnderTitel2\">(Til Silkeborg Kommune og sociale tilbud beliggende i kommunen samt til øvrige relevante myndigheder og organisationer m.v., herunder alle øvrige kommuner)</p>\r\n<p>Styrelsen for Patientsikkerhed har den 30. december 2020 udstedt påbud til kommunalbestyrelsen i Silkeborg Kommune om omgående at udstede et midlertidigt forbud mod besøgendes adgang til samtlige kommunale og private plejecentre m.v. Ved beslutningen har styrelsen lagt vægt på, at der i den seneste uge i Silkeborg Kommune er konstateret 203 smittede borgere pr. 100.000 indbyggere. Endvidere er der lagt vægt på, at der ud over en stigende incidens er udbredt smitte i alle aldersgrupper, og at der er et større udbrud på Regionshospitalet i Silkeborg og samfundssmitte.</p>\r\n<p>Styrelsen for Patientsikkerhed har anbefalet, at der indføres et tilsvarende besøgsforbud for sociale tilbud med borgere i en risikogruppe i forhold til smitte med Coronavirussygdom (Covid-19) beliggende i Silkeborg Kommune.</p>\r\n<p>På baggrund af anbefalingen fra Styrelsen for Patientsikkerhed har Social- og Indenrigsministeriet udstedt <a href=\"eli/accn/B20200230105#A\">bekendtgørelse nr. 2301 af 31. december 2020 om ændring af bekendtgørelse om besøg og mulighed for lokalt at fastsætte midlertidige besøgsrestriktioner på anbringelsessteder og botilbud m.v. på socialområdet i forbindelse med håndtering af Coronavirussygdom 2019 (COVID-19)</a>.</p>\r\n<p>Med ændringsbekendtgørelsen indføres der et generelt forbud mod besøg på indendørs og udendørs arealer på sociale tilbud beliggende i Silkeborg Kommune.</p>\r\n<p>Besøgsforbuddet i kommunen omfatter dog kun sociale tilbud, som har<span class=\"Italic\"> borgere, der tilhører en risikogruppe</span>, og som er omfattet af <a href=\"eli/accn/B20200206005#P1\">§ 1 i bekendtgørelse nr. 2060 af 21. december 2020 om besøg og mulighed for lokalt at fastsætte midlertidige besøgsrestriktioner på anbringelsessteder og botilbud m.v. på socialområdet i forbindelse med håndtering af Coronavirussygdom 2019 (COVID-19)</a>.</p>\r\n<p>Forbuddet træder i kraft den 2. januar 2021.</p>\r\n<p>Besøgsforbuddet indføres for i forbindelse med den øgede smitterisiko i kommunen at beskytte udsatte borgere på sociale tilbud mod smitte med COVID-19.</p>\r\n<p class=\"BilagtekstListe\">Følgende typer af tilbud beliggende i Silkeborg Kommune, der har borgere i en risikogruppe på tilbuddet, er omfattet af besøgsforbuddet:</p>\r\n<p class=\"Liste1\">\r\n   <span class=\"Liste1Nr\">1.</span> Særlige dagtilbud efter § 32 i lov om social service.</p>\r\n<p class=\"Liste1\">\r\n   <span class=\"Liste1Nr\">2.</span> Særlige klubtilbud efter § 36 i lov om social service.</p>\r\n<p class=\"Liste1\">\r\n   <span class=\"Liste1Nr\">3.</span> Egne værelser, kollegier eller kollegielignende opholdssteder efter § 66, stk. 1, nr. 5, i lov om social service.</p>\r\n<p class=\"Liste1\">\r\n   <span class=\"Liste1Nr\">4.</span> Opholdssteder for børn og unge efter § 66, stk. 1, nr. 6, i lov om social service.</p>\r\n<p class=\"Liste1\">\r\n   <span class=\"Liste1Nr\">5.</span> Døgninstitutioner, herunder delvis lukkede døgninstitutioner og delvis lukkede afdelinger på døgninstitutioner samt sikrede døgninstitutioner og særligt sikrede afdelinger efter § 66, stk. 1, nr. 7, i lov om social service.</p>\r\n<p class=\"Liste1\">\r\n   <span class=\"Liste1Nr\">6.</span> Midlertidige botilbud til voksne efter § 107 i lov om social service.</p>\r\n<p class=\"Liste1\">\r\n   <span class=\"Liste1Nr\">7.</span> Længerevarende botilbud efter § 108 i lov om social service.</p>\r\n<p class=\"Liste1\">\r\n   <span class=\"Liste1Nr\">8.</span> Kvindekrisecentre efter § 109 i lov om social service.</p>\r\n<p class=\"Liste1\">\r\n   <span class=\"Liste1Nr\">9.</span> Forsorgshjem, herberger m.v. efter § 110 i lov om social service.</p>\r\n<p class=\"Liste1\">\r\n   <span class=\"Liste1Nr\">10.</span> Botilbudslignende tilbud omfattet af § 4, stk. 1, nr. 3, i lov om socialtilsyn.</p>\r\n<p>Hvorvidt der på det enkelte tilbud er borgere, der er i en risikogruppe, vurderes af det enkelte tilbuds ledelse ud fra sundhedsfaglige retningslinjer, jf. nedenfor.</p>\r\n<p>På tilbud, der er omfattet af besøgsforbuddet, vil det fortsat være muligt at foretage besøg i såkaldte <span class=\"Italic\">kritiske situationer</span>, herunder bl.a. forældres besøg hos børn. Det samme gælder for <span class=\"Italic\">besøg af den nære pårørende</span>. Disse besøg sker på den del af tilbuddets arealer, som beboeren selv råder over (værelset/boligen). Besøgene kan dog også efter ønske fra beboeren eller den nære pårørende tillige ske i et besøgsrum, hvis dette er indrettet på tilbuddet eller på den eventuelle del af tilbuddets udendørs arealer, som beboeren selv råder over (egen have/terrasse), eller på tilbuddets udendørs fællesarealer. Læs mere herom i Social- og Indenrigsministeriets <a href=\"eli/accn/C20201004754#A\">orienteringsskrivelse af 21. december 2020 om besøg og mulighed for at indføre midlertidige besøgsrestriktioner på sociale tilbud</a>.</p>\r\n<p>Det bemærkes, at der <span class=\"Underline\">ikke</span> er mulighed for at udpege og modtage besøg af faste besøgspersoner.</p>\r\n<p>Reglerne om besøgsforbud på sociale tilbud i Silkeborg Kommune vil blive ophævet i samråd med Styrelsen for Patientsikkerhed, når forbuddet ikke længere vurderes nødvendigt.</p>\r\n<p>Der henvises i øvrigt til ovennævnte orienteringsskrivelse af 21. december 2020. Orienteringsskrivelsen indeholder også en nærmere beskrivelse af, hvordan besøg kan tilrettelægges.</p>\r\n<p>Sundhedsmyndighedernes retningslinjer for, hvem der tilhører en risikogruppe kan ses her: https://www.sst.dk/da/corona/personer-i-oeget-risiko.</p>\r\n<p>Hvis ledelsen på et tilbud er i tvivl om, hvorvidt borgere på tilbuddet tilhører en risikogruppe, kan der være behov for at undersøge dette nærmere, herunder ved evt. kontakt til den pågældendes læge.</p><div class=\"Givet\" id=\"Givet\"><p class=\"Givet\" align=\"center\">Social- og Indenrigsministeriet, den 1. januar 2021</p><p class=\"Sign1\" align=\"center\">Anita Hørby</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/01/2021"
        },
        {
            "displayName": "Accession",
            "displayValue": "C20210900054"
        },
        {
            "displayName": "Entydig dokumentidentifikation",
            "displayValue": "CY000941"
        },
        {
            "displayName": "Dato for førstegangsindlæggelse",
            "displayValue": "02/01/2021"
        },
        {
            "displayName": "Dato for indlæggelse",
            "displayValue": "21/04/2021"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9000"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "01/01/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., j.nr. 2020-7667"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}