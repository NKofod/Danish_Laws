{
    "id": 80601,
    "title": "At-meddelelse nr. 4.06.1, september 1995, erstatter marts 1988 Støj på arbejdspladsen ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3553 af 01/09/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 4.06.1, september 1995,  \r\n\r\n erstatter marts 1988 Støj på arbejdspladsen </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om følger af støjpåvirkning, og støjgrænser og  \r\n\r\n om støjbekæmpelse. </P>  \r\n\r\n<P> <B>Følger af støjpåvirkning</B>  </P>  \r\n\r\n<P>Om støjs sundhedsmæssige virkninger ved man bl.a.: </P>  \r\n\r\n<P>at vedvarende støj over 75-80 dB(A) indebærer risiko for høreskader, </P>  \r\n\r\n<P>at vedvarende støjbelastning på 85 dB(A) i arbejdstiden indebærer risiko  \r\n\r\n for alvorlige høreskader, </P>  \r\n\r\n<P>at vedvarende støjbelastning på 90 dB(A) i arbejdstiden indebærer, at  \r\n\r\n risikoen er næsten 3 gange så høj for at få alvorlige høreskader som ved  \r\n\r\n støjbelastning på 85 dB(A), </P>  \r\n\r\n<P>at kraftig støj, hvis spidsværdi overstiger 130-140 dB(A), kan skade  \r\n\r\n hørelsen, selv ved ganske få kortvarige påvirkninger, </P>  \r\n\r\n<P>at støj bl.a. kan ændre åndedrætsrytmen og give forhøjet blodtryk, og at  \r\n\r\n dette over længere tid kan belaste og skade organismen, </P>  \r\n\r\n<P>at støj - selv om den er svag - kan være psykisk belastende. </P>  \r\n\r\n<P>Kraftig støj kan desuden medvirke til ulykker, bl.a. fordi det er  \r\n\r\n vanskeligt at høre advarselssignaler, maskinfejl m.v. </P>  \r\n\r\n<P> <B>Arbejdspladsvurdering</B>  </P>  \r\n\r\n<P>Arbejdet skal planlægges og tilrettelægges forsvarligt, hvilket bl.a.  \r\n\r\n indebærer, at det er nødvendigt, at der foretages en samlet vurdering af  \r\n\r\n sikkerheds- og sundhedsforholdene på arbejdspladsen i forbindelse med  \r\n\r\n arbejdets udførelse (arbejdspladsvurdering). </P>  \r\n\r\n<P>Vurdering af støjforholdene udgør en del af arbejdspladsvurderingen. </P>  \r\n\r\n<P>Hvor støjbelastningen kan være sundhedsskadelig, skal det jævnligt  \r\n\r\n kontrolleres, om forholdene er i orden. De ansatte skal have oplysning om  \r\n\r\n resultaterne af udførte støjmålinger i forbindelse med deres arbejde,  \r\n\r\n herunder om den risiko for høreskade, der kan være forbundet med arbejdet.  \r\n\r\n</P>  \r\n\r\n<P> <B>Støjgrænser</B>  </P>  \r\n\r\n<P>Støjniveau (lydtrykniveau) er et udtryk for støjens styrke, som kan  \r\n\r\n variere eller være konstant over en periode. </P>  \r\n\r\n<P>Støjbelastning er et udtryk for gennemsnittet af de støjniveauer, som en  \r\n\r\n person udsættes for i løbet af en arbejdsdag på 8 timer. Ved bestemmelse af  \r\n\r\n støjbelastning tages ikke hensyn til brug af høreværn. </P>  \r\n\r\n<P>Ingen person må udsættes for en støjbelastning over 85 dB(A) over en 8  \r\n\r\n timers arbejdsdag. </P>  \r\n\r\n<P>Unødig støjbelastning skal undgås. </P>  \r\n\r\n<P>Støjniveauet under arbejdet skal holdes så lavt, som det er teknisk  \r\n\r\n rimeligt, og de akustiske forhold skal være tilfredsstillende. </P>  \r\n\r\n<P>Unødig støjbelastning omfatter støjbelastning, som kan ligge under  \r\n\r\n grænseværdien på 85 dB(A), og som kan dæmpes med rimelige midler. Ved  \r\n\r\n vurdering heraf kan bl.a. indgå, om god praksis inden for branchen er fulgt,  \r\n\r\n om velkendte midler er udnyttes til støjdæmpning af maskiner, om maskiner er  \r\n\r\n ordentligt vedligeholdt, og om støjende og ikke støjende aktiviteter er  \r\n\r\n adskilt. </P>  \r\n\r\n<P> <B>Støjbekæmpelse</B>  </P>  \r\n\r\n<P>Arbejdsgiveren skal sørge for nedsættelse af støjbelastningen ved: </P>  \r\n\r\n<P>- Tekniske foranstaltninger, eller </P>  \r\n\r\n<P>- administrative foranstaltninger, hvor støjnedsættelsen ikke kan opnås  \r\n\r\n med tekniske foranstaltninger, eller </P>  \r\n\r\n<P>- kombination af disse. </P>  \r\n\r\n<P>Støjnedsættelsen bør således først og fremmest søges gennemført ved  \r\n\r\n tekniske foranstaltninger, hvor støjens opståen, udstråling og udbredelse  \r\n\r\n mindskes. Hvis det ikke er tilstrækkeligt, anvendes administrative  \r\n\r\n foranstaltninger, fx tilrettelæggelse af arbejdet, så de ansatte udsættes i  \r\n\r\n kortest mulig tid for støjen. </P>  \r\n\r\n<P> <B>Tekniske foranstaltninger</B>  </P>  \r\n\r\n<P>- Støjkilden bør så vidt muligt placeres adskilt fra arbejdspladser, fx i  \r\n\r\n et særskilt rum. </P>  \r\n\r\n<P>- Ved dæmpning af kilden kan der gribes ind 3 steder: </P>  \r\n\r\n<P> <B>*</B> Hvor lyden opstår. Undgå slag, metal mod metal </P>  \r\n\r\n<P> <B>*</B> Under udbredelse af maskinen. Anvend vibrationsisolering. </P>  \r\n\r\n<P> <B>*</B> Hvor lyden udstråles. Dæmp maskinsider der udstråler lyd. </P>  \r\n\r\n<P>- Støjkilden kan indkapsles. Er det nødvendigt med betjenings- eller  \r\n\r\n ventilationsåbninger, kan der monteres lydsluser. Åbninger og utætte luger og  \r\n\r\n døre formindsker den støjdæmpende virkning væsentligt. </P>  \r\n\r\n<P>- Støjskærme anbringes mellem støjkilde og modtager - virkningen er størst  \r\n\r\n umiddelbart bag skærmen. </P>  \r\n\r\n<P> <B>Administrative foranstaltninger</B>  </P>  \r\n\r\n<P>- Tilrettelæggelse af arbejdet, så ansatte, der udfører støjsvagt arbejde,  \r\n\r\n ikke arbejder i samme arbejdsrum som ansatte med støjende arbejde. </P>  \r\n\r\n<P>- Lade flere ansatte deles om det støjende arbejde, således at  \r\n\r\n støjbelastningen for den enkelte bliver mindst mulig. </P>  \r\n\r\n<P> <B>Høreværn</B>  </P>  \r\n\r\n<P>I særlige tilfælde hvor det ikke er muligt at nedbringe støjbelastningen  \r\n\r\n til grænseværdien på 85 dB(A), må arbejdsgiveren kun lade arbejdet udføre,  \r\n\r\n hvis der anvendes høreværn. </P>  \r\n\r\n<P>Høreværn er imidlertid en nødløsning, og kun hvis der er tale om  \r\n\r\n uforholdsmæssige tekniske eller administrative vanskeligheder, kan høreværn  \r\n\r\n benyttes som eneste foranstaltning. </P>  \r\n\r\n<P>Hvis støjbelastningen overstiger 80 dB(A), eller den i øvrigt er skadelig  \r\n\r\n eller stærkt generende, skal arbejdsgiveren stille høreværn til rådighed.  \r\n\r\n</P>  \r\n\r\n<P>Den ansatte skal have instruktion i brugen af høreværn. Høreværn er til  \r\n\r\n personlig brug, og bør ikke deles af flere personer. Den ansatte bør kunne  \r\n\r\n vælge mellem flere forskellige typer høreværn. </P>  \r\n\r\n<P>Arbejdstilsynet anbefaler, at den ansatte bruger de høreværn, der er  \r\n\r\n stillet til rådighed, hvis støjbelastningen overstiger 80 dB(A), eller den i  \r\n\r\n øvrigt er skadelig eller generende. Er støjbelastningen over 85 dB(A), har  \r\n\r\n den ansatte pligt til at bruge de udleverede høreværn. </P>  \r\n\r\n<P>Arbejdsgiveren skal under hensyn til den aktuelle arbejdssituation afmærke  \r\n\r\n områder, hvor brug af høreværn er påkrævet, med et påbudsskilt med  \r\n\r\n høreværnssymbolet. </P>  \r\n\r\n<P> <B>Støjmåling</B>  </P>  \r\n\r\n<P>Der skal foretages støjmålinger, hvis Arbejdstilsynet forlanger det, eller  \r\n\r\n hvis forholdene i øvrigt giver anledning dertil. </P>  \r\n\r\n<P>Støjniveau måles ved hjælp af støjmålere. Støjbelastning beregnes ud fra  \r\n\r\n de målte støjniveauer. </P>  \r\n\r\n<P>En støjbelastning på 85 dB(A) svarer til et støjniveau på: </P>  \r\n\r\n<PRE>  \r\n\r\n --------------------------  \r\n\r\n  85 dB(A)   i  8 timer  \r\n\r\n  88 dB(A)   i  4 timer  \r\n\r\n  91 dB(A)   i  2 timer  \r\n\r\n  94 dB(A)   i  1 time  \r\n\r\n  97 dB(A)   i 30 minutter  \r\n\r\n 100 dB(A)   i 15 minutter  \r\n\r\n -------------------------  \r\n\r\n</PRE>  \r\n\r\n<P>Hvis støjen indeholder impulser, dvs. kommer fra fx slag, metal mod metal  \r\n\r\n eller lignende, bør støjens spidsværdi måles som supplement til det normalt  \r\n\r\n aflæste støjniveau. Når støjimpulserne er kraftige, skal det aflæste  \r\n\r\n støjniveau for den pågældende periode korrigeres. Arbejdstilsynets praksis  \r\n\r\n er: </P>  \r\n\r\n<P>- Der skal korrigeres, hvis støjens spidsværdi overstiger 115 dB(A) eller  \r\n\r\n dB(C) mere end een gang i minuttet. Man kan frit vælge mellem dB(A) og dB(C).  \r\n\r\n</P>  \r\n\r\n<P>- Korrektionen er +5 dB(A). </P>  \r\n\r\n<P>Arbejdstilsynet har udgivet mere teknisk og uddybende materiale om  \r\n\r\n støjmåling. </P>  \r\n\r\n<P> <B>Køb af maskiner</B>  </P>  \r\n\r\n<P>Ved køb af maskiner bør man bestræbe sig på at finde de mest støjsvage på  \r\n\r\n markedet. I den forbindelse gøres opmærksom på følgende: </P>  \r\n\r\n<P> <B>I:</B> For nye maskiner, det vil som hovedregel være maskiner, der er  \r\n\r\n leveret til brug som nye efter den 1. januar 1995, (dog gælder det ikke for  \r\n\r\n alle kategorier af maskiner), skal følgende være oplyst i maskinens  \r\n\r\n brugsanvisning, i salgsmateriale og i tekniske brochurer: </P>  \r\n\r\n<P>- Lydtrykniveauet på operatørpladsen, når det overstiger 70 dB(A). Ligger  \r\n\r\n det under 70 dB(A), skal dette være anført, </P>  \r\n\r\n<P>- spidsværdien af lydtrykniveauet, når det overstiger 130 dB(C), </P>  \r\n\r\n<P>- lydeffektniveauet fra maskinen, når lydtrykniveauet på operatørpladsen  \r\n\r\n overstiger 85 dB(A). </P>  \r\n\r\n<P>Brugsanvisningen skal, hvis det er relevant, indeholde oplysning om  \r\n\r\n opstilling og montering med henblik på at mindske støjen. Andre relevante  \r\n\r\n støjdæmpende foranstaltninger som fx indkapsling skal også nævnes, ligesom  \r\n\r\n nødvendig brug af høreværn. </P>  \r\n\r\n<P> <B>II:</B> For andre maskiner (det vil som hovedregel være maskiner, der  \r\n\r\n er leveret til brug før den 1. januar 1995, og maskiner, der sælges som  \r\n\r\n brugte) skal leverandøren efter anmodning oplyse om maskinens støjniveau.  \r\n\r\n</P>  \r\n\r\n<P>Når maskinen ved korrekt anvendelse kan udsætte de ansatte for en  \r\n\r\n støjbelastning på over 85 dB(A), skal støjniveauet, herunder betingelserne  \r\n\r\n for støjmålingen, være oplyst i brugsanvisningen. </P>  \r\n\r\n<P>Nødvendig brug af høreværn skal også oplyses i brugsanvisningen. </P>  \r\n\r\n<P> <B>Arbejdsrum</B>  </P>  \r\n\r\n<P>Arbejdsprocesserne i arbejdsrum skal være placeret, så de ikke giver  \r\n\r\n anledning til unødig støjpåvirkning. </P>  \r\n\r\n<P>Arbejdsrum skal, under hensyn til det arbejde der udføres, være isoleret  \r\n\r\n mod støj udefra. </P>  \r\n\r\n<P>Arbejdsrum skal være indrettet, så de akustiske forhold er  \r\n\r\n tilfredsstillende. </P>  \r\n\r\n<P>Nærmere retningslinjer er angivet i At-anvisning Nr. 1.1.0.1 om akustik i  \r\n\r\n arbejdsrum. </P>  \r\n\r\n<P>Nærmere retningslinier om støj fra ventilation er angivet i At-meddelelse  \r\n\r\n Nr. 1.01.8 om ventilation på faste arbejdssteder. </P>  \r\n\r\n<P>H. Elo Petersen </P>  \r\n\r\n<P>--------------------------------------------------------------------- </P>  \r\n\r\n<P> <B>BAGGRUND:</B>  </P>  \r\n\r\n<P>- Bekendtgørelse om støjgrænser på arbejdspladsen </P>  \r\n\r\n<P>- Bekendtgørelse om brug af personlige værnemidler </P>  \r\n\r\n<P>- Bekendtgørelse om faste arbejdssteders indretning </P>  \r\n\r\n<P>- Bekendtgørelse om skiftende arbejdssteders indretning </P>  \r\n\r\n<P>- Bekendtgørelse om byggepladsers og lignende arbejdssteders indretning  \r\n\r\n</P>  \r\n\r\n<P>- Bekendtgørelse om indretning af tekniske hjælpemidler </P>  \r\n\r\n<P>- Bekendtgørelse om anvendelse af tekniske hjælpemidler </P>  \r\n\r\n<P>- Bekendtgørelse om arbejdets udførelse </P>  \r\n\r\n<P>- Bekendtgørelse om sikkerhedsskiltning og anden form for signalgivning  \r\n\r\n</P>  \r\n\r\n<P>- At-anvisning Nr. 1.1.0.1 om akustik i arbejdsrum </P>  \r\n\r\n<P>--------------------------------------------------------------------- </P>  \r\n\r\n<P>Nummer og dato på nævnte bekendtgørelser findes i At-meddelelse nr.  \r\n\r\n 0.02.1, der indeholder en fuldstændig fortegnelse over gældende love,  \r\n\r\n bekendtgørelser og At-anvisninger om arbejdsmiljø. </P>  \r\n\r\n<P>--------------------------------------------------------------------- </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>I At-meddelelse 0.01.1 findes en fortegnelse over gældende </P>  \r\n\r\n<P>At-meddelelser. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19950355360"
        },
        {
            "displayName": "Entydig dokumentidentifikation",
            "displayValue": "CM039814"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "01/12/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3553"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "01/09/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}