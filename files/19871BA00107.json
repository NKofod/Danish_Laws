{
    "id": 105913,
    "title": "1987 BSF 107   FORSLAG TIL FOLKETINGSBESLUTNING OM RET TIL UDDANNELSESORLOV ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 107",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 107 </P>  \r\n\r\n<P></P>  \r\n\r\n<P>Forslag til folketingsbeslutning om ret til uddannelsesorlov </P>  \r\n\r\n<P></P>  \r\n\r\n<P>Fremsat af Ole Vig Jensen (RV) Bilgrav-Nielsen (RV) Marianne Jelved (RV)  \r\n\r\n Kirsten Lee (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag om ret til </P>  \r\n\r\n<P>uddannelsesorlov efter følgende principper: </P>  \r\n\r\n<P>1. Lovens formål skal være at give ret til deltagelse i </P>  \r\n\r\n<P>voksenuddannelse og folkeoplysning i arbejdstiden. </P>  \r\n\r\n<P>2. Alle arbejdstagere med mindst fem års tilknytning til </P>  \r\n\r\n<P>arbejdsmarkedet på heltid eller tilsvarende deltid og med mindst </P>  \r\n\r\n<P>et års ansættelse på den nuværende arbejdsplads har ret til at få </P>  \r\n\r\n<P>orlov herfra uden løn med henblik på deltagelse i </P>  \r\n\r\n<P>voksenuddannelse og folkeoplysning efter eget valg. </P>  \r\n\r\n<P>Orlovsperioden kan højst strække sig over samlet to år. </P>  \r\n\r\n<P>Orlov kan bevilges på heltid eller deltid, dog mindst 3 timer </P>  \r\n\r\n<P>ugentlig. </P>  \r\n\r\n<P>Mindste orlov er i alt 20 timer. </P>  \r\n\r\n<P>3. Ordningen administreres på den enkelte arbejdsplads af </P>  \r\n\r\n<P>arbejdsgivere og lønmodtagere i fællesskab under størst mulig </P>  \r\n\r\n<P>hensyntagen til arbejdets gennemførelse. </P>  \r\n\r\n<P>4. Arbejdstageren er pligtig til at varsle arbejdsgiveren om orlov </P>  \r\n\r\n<P>mindst 3 måneder inden orlovens påbegyndelse, når der ønskes </P>  \r\n\r\n<P>orlov i sammenlagt mindst 14 dage. </P>  \r\n\r\n<P>I øvrige tilfælde er varslets længde 2 måneder. </P>  \r\n\r\n<P>Hvis hensynet til arbejdets gennemførelse nødvendiggør det, kan </P>  \r\n\r\n<P>orlovsperioden i særlige tilfælde og efter særlig aftale udsættes </P>  \r\n\r\n<P>med højst en måned ud over de ovenfor nævnte varslingsperioder. </P>  \r\n\r\n<P>5. Arbejdstageren har ret til at vende tilbage til sit tidligere </P>  \r\n\r\n<P>eller et tilsvarende job efter orlovsperiodens udløb. </P>  \r\n\r\n<P>Arbejdstageren har ret til at vende tilbage til sit job inden </P>  \r\n\r\n<P>orlovsperiodens udløb, hvis orlovsperioden strækker sig over en </P>  \r\n\r\n<P>måned eller mere. </P>  \r\n\r\n<P>Tilbagekomst til arbejdet inden orlovsperiodens udløb skal varsles </P>  \r\n\r\n<P>til den første i måneden mindst en måned i forvejen. </P>  \r\n\r\n<P>6. Arbejdstageren kan ikke afskediges som følge af uddannelsesorlov. </P>  \r\n\r\n<P>7. I tilfælde af uenighed om uddannelsesorlov arbejdstager og </P>  \r\n\r\n<P>arbejdsgiver imellem afgøres sagen ved fagretlig behandling. </P>  \r\n\r\n<P>8. Det forudsættes, at et lovforslag kan fremsættes og vedtages i </P>  \r\n\r\n<P>folketingsåret 1987-88. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Den 30. maj 1984 vedtog Folketinget forslag til </P>  \r\n\r\n<P>folketingsbeslutning om et 10-punkts-program for </P>  \r\n\r\n<P>voksenundervisning og folkeoplysning (jf. bilag 1). (Se i øvrigt </P>  \r\n\r\n<P>Folketingstidende, 2. samling, forhandlingerne sp. 3651, 4548 og </P>  \r\n\r\n<P>7421 samt tillæg A sp. 3853, tillæg B sp. 1239 og tillæg C sp. </P>  \r\n\r\n<P>673). Heri opfordredes regeringen til at forbedre rammerne for </P>  \r\n\r\n<P>udviklingen af voksenundervisningen og folkeoplysningen samt øge </P>  \r\n\r\n<P>voksnes muligheder for deltagelse heri. </P>  \r\n\r\n<P>Programmet er siden fulgt op på forskellig vis. Inden for </P>  \r\n\r\n<P>folkeoplysningen indledtes i 1985 et omfattende landsdækkende </P>  \r\n\r\n<P>udviklingsarbejde, og der blev nedsat et folkeoplysningsudvalg, </P>  \r\n\r\n<P>som fik til opgave at udarbejde en ny lovgivning på grundlag af </P>  \r\n\r\n<P>erfaringerne herfra. Inden for enkeltfagskurserne er der også </P>  \r\n\r\n<P>iværksat forsøgsvirksomhed med henblik på udarbejdelse af særlige </P>  \r\n\r\n<P>læseplaner og prøver for voksne. På det erhvervsmæssige område </P>  \r\n\r\n<P>vedtog Folketinget den 29. maj 1985 forslag til lov om </P>  \r\n\r\n<P>efteruddannelse. Ligeledes er der sket en udvidelse af </P>  \r\n\r\n<P>dagpengemodtageres adgang til deltagelse i undervisning. De her </P>  \r\n\r\n<P>fremsatte forslag er en opfølgning af 10-punkts-programmets punkt </P>  \r\n\r\n<P>6 og 7 og følger de hovedprincipper, som er nedlagt heri. </P>  \r\n\r\n<P>Baggrunden for forslaget er 10 punkts programmets grundsyn, at det </P>  \r\n\r\n<P>er både ønskeligt og nødvendigt med en forstærket indsats inden </P>  \r\n\r\n<P>for voksenuddannelse og folkeoplysning med henblik på at kunne </P>  \r\n\r\n<P>give borgerne de bedst mulige betingelser for at forudse, påvirke </P>  \r\n\r\n<P>og tilpasse sig det moderne samfunds hastige udvikling. </P>  \r\n\r\n<P>Det gælder ikke mindst i de her fremsatte forslag voksnes muligheder </P>  \r\n\r\n<P>for at kvalificere sig til et krævende og teknisk kompliceret </P>  \r\n\r\n<P>arbejdsliv. Den teknologiske udvikling indebærer </P>  \r\n\r\n<P>strukturomlægninger, som har til følge, at mange job vil </P>  \r\n\r\n<P>forsvinde og helt nye vil opstå. Den erhvervsmæssige </P>  \r\n\r\n<P>grunduddannelse, som er erhvervet for år tilbage, er derfor i </P>  \r\n\r\n<P>mange tilfælde slet ikke tilstrækkelig. </P>  \r\n\r\n<P>Voksenuddannelsen skal derfor både give den enkelte mulighed for at </P>  \r\n\r\n<P>forbedre eller supplere sin uddannelse og sikre et tilstrækkeligt </P>  \r\n\r\n<P>udbud af kvalificeret arbejdskraft for erhvervene. Ikke mindst i </P>  \r\n\r\n<P>en situation med beskæftigelsesproblemer er det vigtigt, at alle </P>  \r\n\r\n<P>i arbejdslivet kvalificerer sig til fremtidens uddannelseskrav. </P>  \r\n\r\n<P>Forslagets sigte er dog ikke blot erhvervsrettet. Som i </P>  \r\n\r\n<P>10-punkts-programmet betones også det folkeoplysende og </P>  \r\n\r\n<P>betydningen af den brede almene voksenundervisning. </P>  \r\n\r\n<P>Folkeoplysningen udgør således et vigtigt led i befolkningens </P>  \r\n\r\n<P>muligheder for at skabe sig en helhedsopfattelse af et </P>  \r\n\r\n<P>kompliceret samfund. Derfor er det nødvendigt at støtte det </P>  \r\n\r\n<P>folkeoplysende arbejde og hermed også de folkelige fællesskabers </P>  \r\n\r\n<P>samtale om vigtige samfundsanliggender. Ad denne vej kan der </P>  \r\n\r\n<P>skabes et bedre grundlag for, at folkestyret kan løse det moderne </P>  \r\n\r\n<P>samfunds komplicerede problemer. </P>  \r\n\r\n<P>Endelig bør der bygges videre på den tradition, som indebærer, at </P>  \r\n\r\n<P>voksenundervisningen og folkeoplysningen ikke alene ses som en </P>  \r\n\r\n<P>investering, men først og fremmest som et gode i sig selv, der </P>  \r\n\r\n<P>kan medvirke til at styrke livskvaliteten. </P>  \r\n\r\n<P>Et grundlæggende princip er i den forbindelse, at den enkelte borger </P>  \r\n\r\n<P>selv skal bestemme, hvad hun eller han vil deltage i, uden </P>  \r\n\r\n<P>indblanding fra centralt hold. Denne regel er også bærende i de </P>  \r\n\r\n<P>her fremsatte forslag. Dette er således i overensstemmelse med, </P>  \r\n\r\n<P>at det altid har været voksenundervisningens og folkeoplysningens </P>  \r\n\r\n<P>styrke, at den er vokset frem og har udviklet sig på deltagernes </P>  \r\n\r\n<P>betingelser - tilpasset de aktuelle behov. Parallelt med </P>  \r\n\r\n<P>realiseringen af nærværende forslag må det derfor sikres, at der </P>  \r\n\r\n<P>til enhver tid findes en hensigtsmæssig lovgivning med velegnede </P>  \r\n\r\n<P>rammer for den fornyelse af voksenuddannelsen og </P>  \r\n\r\n<P>folkeoplysningen, som samfundsudviklingen nødvendiggør. </P>  \r\n\r\n<P>Nærværende forslag udspringer af spørgsmålet om voksnes mulighed for </P>  \r\n\r\n<P>at deltage i uddannelses- og folkeoplysningsaktiviteter. </P>  \r\n\r\n<P>En betragtelig del af den voksne befolkning deltager allerede, hvert </P>  \r\n\r\n<P>år op imod en tredjedel. Hvem det er, varierer mellem de </P>  \r\n\r\n<P>forskellige områder. Folkeoplysningsinstitutionerne rekrutterer </P>  \r\n\r\n<P>brede grupper fra det danske samfund, ligesom enkeltfagskurserne </P>  \r\n\r\n<P>på folkeskoleniveau i sagens natur har mange deltagere med en </P>  \r\n\r\n<P>kort formel skoleuddannelse. Den interne virksomhedsuddannelse og </P>  \r\n\r\n<P>efteruddannelserne som helhed kendetegnes imidlertid af en skæv </P>  \r\n\r\n<P>rekruttering, eftersom det oftest er den øverste del af </P>  \r\n\r\n<P>virksomhedspyramiden, der deltager. Undtaget herfra er </P>  \r\n\r\n<P>arbejdsmarkedsuddannelserne, hvor deltagerne som regel ikke har </P>  \r\n\r\n<P>nogen faglig uddannelse. </P>  \r\n\r\n<P>For voksenuddannelsen og folkeoplysningen <B>som helhed</B> er det  \r\n\r\n desværre </P>  \r\n\r\n<P>de længere uddannede og aktive grupper, der er i overvægt blandt </P>  \r\n\r\n<P>deltagerne. </P>  \r\n\r\n<P>Det vides, at mange forskellige hindringer både af arbejdsmæssig, af </P>  \r\n\r\n<P>økonomisk og ikke mindst af &#187;psykologisk&#171; natur kan lægge sig i  \r\n\r\n</P>  \r\n\r\n<P>vejen for voksnes deltagelse i uddannelse og </P>  \r\n\r\n<P>folkeoplysningsaktiviteter. Mange i voksenalderen går helt </P>  \r\n\r\n<P>uberettiget rundt med forestillinger om ikke at kunne slå til i </P>  \r\n\r\n<P>en undervisningssituation. Ikke mindst for store grupper af </P>  \r\n\r\n<P>kvinder uden erhvervsuddannelse er dette en hindring, som tæller </P>  \r\n\r\n<P>med, både for mange hjemme- og udearbejdende. I forbindelse med </P>  \r\n\r\n<P>en samlet voksenuddannelsespolitik er det en væsentlig opgave at </P>  \r\n\r\n<P>mindske disse barrierer. </P>  \r\n\r\n<P>Der må permanent gives særlig mulighed for at etablere </P>  \r\n\r\n<P>undervisningstilbud m.v. efter de ønsker og behov, der findes hos </P>  \r\n\r\n<P>den gruppe af voksne, som ikke hidtil har fået særlig stor andel </P>  \r\n\r\n<P>i velfærdssamfundets omfattende uddannelsestilbud. Meget tyder </P>  \r\n\r\n<P>på, at væsentlige dele af den nuværende uddannelsesvirksomhed </P>  \r\n\r\n<P>ikke er tilstrækkelig attraktiv, hvilket også aktualiserer </P>  \r\n\r\n<P>nødvendigheden af et fortsat udviklingsarbejde. </P>  \r\n\r\n<P>Imidlertid er det ikke blot et spørgsmål om selve undervisningen, </P>  \r\n\r\n<P>men naturligvis også om de arbejdsmæssige og økonomiske </P>  \r\n\r\n<P>forudsætninger for at deltage. I dag kan en række forskellige </P>  \r\n\r\n<P>grupper deltage i undervisning i arbejdstiden. Det gælder ofte </P>  \r\n\r\n<P>voksne, der i forvejen har en længerevarende uddannelse. </P>  \r\n\r\n<P>Derudover gives der også inden for arbejdsmarkedsuddannelserne </P>  \r\n\r\n<P>lønkompensation til deltagerne. Efter lov om efteruddannelse ydes </P>  \r\n\r\n<P>økonomisk støtte til deltagerne, som hovedsagelig er tænkt at </P>  \r\n\r\n<P>være teknikere, arbejdsledere, mellemledere og visse selvstændige. </P>  \r\n\r\n<P>Hensigten med de her fremsatte forslag er, i overensstemmelse med </P>  \r\n\r\n<P>10-punkts-programmet, at reducere de økonomiske og arbejdsmæssige </P>  \r\n\r\n<P>barrierer for flere og andre grupper end de nævnte grupper. Det </P>  \r\n\r\n<P>sker ved, at den enkelte får ret til uddannelse, og ved, at der </P>  \r\n\r\n<P>oprettes en fond, fra hvilken der kan gives voksne økonomisk </P>  \r\n\r\n<P>støtte til deltagelse i et bredt udvalg af erhvervsmæssige </P>  \r\n\r\n<P>voksenuddannelser og i et bredt udvalg af folkeoplysende og </P>  \r\n\r\n<P>almene tilbud. </P>  \r\n\r\n<P>En del af udgifterne modsvares under de nuværende </P>  \r\n\r\n<P>beskæftigelsesforhold af besparelser i dagpenge m.m., idet ledige </P>  \r\n\r\n<P>vil kunne ansættes i job, der forlades af uddannelsessøgende. </P>  \r\n\r\n<P>Den enkelte voksne får gennem muligheden for betalt uddannelsesorlov </P>  \r\n\r\n<P>en reel større frihed, fordi beslutningen om at tage en </P>  \r\n\r\n<P>uddannelse ikke endeligt træffes i de &#187;normale&#171; uddannelsesår.  \r\n\r\n</P>  \r\n\r\n<P>Samfundet får uddannelse til gengæld for dagpenge, og erhvervene </P>  \r\n\r\n<P>får bedre kvalificeret arbejdskraft. </P>  \r\n\r\n<P>10-punkts-programmet for voksenundervisning og folkeoplysning </P>  \r\n\r\n<P>forbinder to fordringer: </P>  \r\n\r\n<P>1. Voksenundervisningen og folkeoplysningen må have en høj grad af </P>  \r\n\r\n<P>frihed for at kunne udvikle sig i overensstemmelse med den voksne </P>  \r\n\r\n<P>befolknings ønsker og samfundsforandringerne. </P>  \r\n\r\n<P>2. Der skal sættes ind for at reducere de sociale og økonomiske </P>  \r\n\r\n<P>barrierer, som måtte vanskeliggøre deltagelse i </P>  \r\n\r\n<P>voksenundervisning og folkeoplysning, og som forhindrer, at </P>  \r\n\r\n<P>borgerne reelt kan gøre brug af og frit vælge blandt de </P>  \r\n\r\n<P>muligheder, som samfundet stiller til rådighed. </P>  \r\n\r\n<P>Den hidtidige indsats under 10-punkts-programmet har været </P>  \r\n\r\n<P>koncentreret om den første fordring. Nærværende forslag er et </P>  \r\n\r\n<P>vigtigt skridt på vejen mod realiseringen af den anden fordring, </P>  \r\n\r\n<P>idet forslagene er således koncentreret om uddannelsesorlov og </P>  \r\n\r\n<P>voksenuddannelsesstøtte. </P>  \r\n\r\n<P>Der er dog et tredje vigtigt led, nemlig en fortsat udvikling af </P>  \r\n\r\n<P>voksenuddannelserne og folkeoplysningen. Derfor må det </P>  \r\n\r\n<P>igangværende forsøgs- og udviklingsarbejde inden for </P>  \r\n\r\n<P>10-punkts-programmet videreudvikles. Gennem de mange lokale </P>  \r\n\r\n<P>projekter, som er iværksat, indhøstes vigtige erfaringer om </P>  \r\n\r\n<P>alternative muligheder, der kan udstikke pejlemærker for en </P>  \r\n\r\n<P>ændret eller ny uddannelseslovgivning. Det gælder ikke mindst i </P>  \r\n\r\n<P>forhold til de voksne, der først og fremmest er tænkt på i </P>  \r\n\r\n<P>nærværende forslag. </P>  \r\n\r\n<P>En særlig opgave i forbindelse med den lokale udviklingsvirksomhed </P>  \r\n\r\n<P>under 10-punkts-programmet, som kræver et tværgående samarbejde, </P>  \r\n\r\n<P>er etableringen af undervisningstilbud, der kombinerer et </P>  \r\n\r\n<P>erhvervsmæssigt og et alment folkeoplysende sigte. Disse tilbud </P>  \r\n\r\n<P>er ikke udviklet i nævneværdig grad. De må imidlertid anses for </P>  \r\n\r\n<P>at være særdeles relevante på fremtidens arbejdsmarked. På </P>  \r\n\r\n<P>tilsvarende måde må der tilskyndes til, at den efterhånden </P>  \r\n\r\n<P>omfattende udviklingsvirksomhed inden for en række af de </P>  \r\n\r\n<P>erhvervsmæssige uddannelser tager højde for de ny muligheder, </P>  \r\n\r\n<P>nærværende forslag rummer. Ligeledes repræsenterer lov om </P>  \r\n\r\n<P>efteruddannelse et eksempel på den fornyelse inden for </P>  \r\n\r\n<P>uddannelsespolitikken, der er brug for på flere områder. </P>  \r\n\r\n<P>Orlovs- og støttelovgivningen bliver derved et anliggende for hele </P>  \r\n\r\n<P>det brede voksenuddannelses- og folkeoplysningsområde. Det gælder </P>  \r\n\r\n<P>såvel lovgivning, dispensationer som forsøgs- og </P>  \r\n\r\n<P>udviklingsarbejde, der fortsat skal varetages af de respektive </P>  \r\n\r\n<P>organer og institutioner, som i dag løser opgaverne, blandt andet </P>  \r\n\r\n<P>i forbindelse med 10 punkts programmet. </P>  \r\n\r\n<P>Forslagene om ret til uddannelsesorlov og om etablering af en </P>  \r\n\r\n<P>voksenuddannelsesfond nødvendiggør i øvrigt et mere åbent </P>  \r\n\r\n<P>uddannelsessystem. En vigtig grundtanke er således, at </P>  \r\n\r\n<P>uddannelsesindsatsen skal passe bedre til den enkeltes ønsker og </P>  \r\n\r\n<P>behov samt give den enkelte indflydelse på, hvornår i </P>  \r\n\r\n<P>livsforløbet uddannelse skal indgå som en aktuel mulighed. Deraf </P>  \r\n\r\n<P>følger nødvendigheden af at kunne forlade sit arbejde i en </P>  \r\n\r\n<P>periode for siden at kunne vende tilbage med ny indsigt, viden og </P>  \r\n\r\n<P>kvalifikationer. </P>  \r\n\r\n<P>Internationale uddannelsesorlovsordninger </P>  \r\n\r\n<P>I en nylig gennemført undersøgelse (&#187;Rapport vedrørende betalt </P>  \r\n\r\n<P>uddannelsesorlov i 8 vesteuropæiske lande&#171;, af Bodil Mørkøv </P>  \r\n\r\n<P>Ullerup. Udviklingscenter for Folkeoplysning, 1987) vedrørende </P>  \r\n\r\n<P>uddannelsesorlovsordninger i en række europæiske lande </P>  \r\n\r\n<P>konkluderes, at man er nået langt internationalt på dette område. </P>  \r\n\r\n<P>Det følgende er et uddrag fra undersøgelsen. </P>  \r\n\r\n<P>I forbindelse med ratifikationen af ILO-konvention nr. 140 i 1974 om </P>  \r\n\r\n<P>betalt uddannelsesorlov (Paid Educational Leave) har en række </P>  \r\n\r\n<P>lande (for eksempel Storbritannien, Frankrig, Sverige, </P>  \r\n\r\n<P>Vesttyskland, Holland og Spanien) indført ordninger om </P>  \r\n\r\n<P>uddannelsesorlov. Andre lande som for eksempel Belgien, </P>  \r\n\r\n<P>Luxembourg, Norge og Italien indførte ordninger i midten af </P>  \r\n\r\n<P>1970'erne uden at have tiltrådt konventionen. Det kan således </P>  \r\n\r\n<P>konstateres, at man i Danmark er langt bagefter, når det gælder </P>  \r\n\r\n<P>lovgivning på uddannelsesorlovsområdet. </P>  \r\n\r\n<P>Disse internationale ordninger har nu eksisteret i 10 til 15 år og </P>  \r\n\r\n<P>overlevet diverse regeringsændringer med skiftende politisk </P>  \r\n\r\n<P>flertal, økonomiske stramninger m.v. Fælles for stort set alle </P>  \r\n\r\n<P>ordningerne er, at de er gjort langt mere omfangsrige i </P>  \r\n\r\n<P>begyndelsen eller midten af 1980erne, hvilket må tages som et </P>  \r\n\r\n<P>udtryk for, at denne del af voksenuddannelserne prioriteres </P>  \r\n\r\n<P>stadig højere. </P>  \r\n\r\n<P>I det følgende gives en kort redegørelse for orlovsordninger af </P>  \r\n\r\n<P>forskellig karakter og indhold i Frankrig, Italien, Luxembourg, 4 </P>  \r\n\r\n<P>delstater i Vesttyskland og i Sverige. </P>  \r\n\r\n<P>Frankrig </P>  \r\n\r\n<P>Alle privat og offentligt ansatte uanset virksomhedens størrelse har </P>  \r\n\r\n<P>ret til betalt uddannelsesorlov. Uddannelsesforløbet behøver ikke </P>  \r\n\r\n<P>at relatere sig direkte til job, idet det kan være af såvel </P>  \r\n\r\n<P>erhvervsrettet som kulturel karakter. For at opnå retten til </P>  \r\n\r\n<P>uddannelse skal lønmodtageren have haft 2 års tilknytning til </P>  \r\n\r\n<P>arbejdsmarkedet og mindst 6 måneders ansættelse på </P>  \r\n\r\n<P>arbejdspladsen. Den maksimale varighed for et uddannelsesforløb </P>  \r\n\r\n<P>er 1 år for fuldtidsstudier og 1.200 timer for deltidsstudier. </P>  \r\n\r\n<P>Lønkompensationen udgør en procentdel af den løn, der normalt </P>  \r\n\r\n<P>oppebæres (typisk 80-100 pct.), og udbetales fra fonde, som </P>  \r\n\r\n<P>styres af særlige organisationer. Fondenes midler kommer fra </P>  \r\n\r\n<P>virksomhederne, som indbetaler 0,10 pct. af deres samlede </P>  \r\n\r\n<P>bruttolønudbetalinger. </P>  \r\n\r\n<P>Italien </P>  \r\n\r\n<P>Rammerne for ordningen om retten til 150 timers betalt </P>  \r\n\r\n<P>uddannelsesorlov er givet i de kollektive overenskomster (hvilket </P>  \r\n\r\n<P>i øvrigt også er tilfældet i Holland), og bestemmelserne for den </P>  \r\n\r\n<P>enkelte lønmodtager om, hvornår uddannelsen skal finde sted, hvor </P>  \r\n\r\n<P>længe den må være, og hvor stor en lønkompensation der kan opnås, </P>  \r\n\r\n<P>varierer med fagforbund og arbejdsplads. Der opstilles dog </P>  \r\n\r\n<P>generelt 3 betingelser for retten til at bruge 150-timers-reglen: </P>  \r\n\r\n<P>- en person, der ønsker uddannelse, skal bruge en del af sin fritid </P>  \r\n\r\n<P>ud over de timer, som arbejdsgiveren betaler. Normalt er kurserne </P>  \r\n\r\n<P>tilrettelagt over 300-500 timer fordelt over 1, 2 eller eventuelt </P>  \r\n\r\n<P>3 år. </P>  \r\n\r\n<P>- højst 21/2-3 pct. af de ansatte på en arbejdsplads er på kursus </P>  \r\n\r\n<P>samtidig. </P>  \r\n\r\n<P>- den enkelte må højst benytte 150-timers-reglen 3 gange i løbet af </P>  \r\n\r\n<P>sine erhvervsaktive år. </P>  \r\n\r\n<P>Der findes to typer kurser inden for 150-timers-ordningen, nemlig </P>  \r\n\r\n<P>undervisning på 6., 7. og 8. klassetrin i fagene italiensk, </P>  \r\n\r\n<P>matematik, historie/geografi og fremmedsprog. Deltagerne går </P>  \r\n\r\n<P>enten på rene voksenhold eller i almindelige skoleklasser sammen </P>  \r\n\r\n<P>med børnene. Den anden type er mere specifikke og kan f.eks. </P>  \r\n\r\n<P>omhandle kursus i miljø eller økonomi og organiseres af </P>  \r\n\r\n<P>universiteter og fagforeninger i fællesskab. Der </P>  \r\n\r\n<P>er <B>ingen</B> erhvervsrettede kurser under ordningen. Alle kurser </P>  \r\n\r\n<P>afsluttes med prøver, og deltagerne får et diplom. </P>  \r\n\r\n<P>Luxembourg </P>  \r\n\r\n<P>Landet har den mest begrænsede ordning, idet der er en øvre </P>  \r\n\r\n<P>aldersgrænse på 25 år for deltagerne, og der er derfor primært </P>  \r\n\r\n<P>tale om at give unge lønmodtagere mulighed for at supplere deres </P>  \r\n\r\n<P>uddannelse. Der gives dog også støtte til deltagelse i anerkendte </P>  \r\n\r\n<P>voksenundervisningskurser (uden aldersgrænse) for lønmodtagere. </P>  \r\n\r\n<P>Der kan opnås 36 timers betalt uddannelsesorlov med fuld </P>  \r\n\r\n<P>lønkompensation, som finansieres af staten både for privat og for </P>  \r\n\r\n<P>offentligt ansatte. Ordningen giver i øvrigt unge mulighed for at </P>  \r\n\r\n<P>tage på studieophold i udlandet. Nye tiltag er på vej til </P>  \r\n\r\n<P>forbedring af ordningen. </P>  \r\n\r\n<P>Vesttyskland </P>  \r\n\r\n<P>6 delstater har uddannelsesordninger, hvoraf de 4 mest omfattende </P>  \r\n\r\n<P>findes i Hamburg, Hessen, Niedersachsen og Nordrhein-Westfalen. </P>  \r\n\r\n<P>Den enkelte delstats rolle er betydelig, da det er den, der </P>  \r\n\r\n<P>anerkender og udbyder (i katalogform) de kurser (erhvervsrettede </P>  \r\n\r\n<P>eller samfundsorienterende), som de uddannelsessøgende kan følge. </P>  \r\n\r\n<P>Styringen foretages af social-, kultur- eller </P>  \r\n\r\n<P>undervisningsministerierne i de enkelte delstater. Ordningen </P>  \r\n\r\n<P>omfatter alle lønmodtagere, privat som offentligt ansatte, </P>  \r\n\r\n<P>arbejdsløse, husmødre og udlændinge. Uddannelsesforløbets </P>  \r\n\r\n<P>varighed varierer fra 10 dage på 2 år til 1 uge om året, som kan </P>  \r\n\r\n<P>opnås efter 1/2 års ansættelse på arbejdspladsen. For så vidt </P>  \r\n\r\n<P>angår lønkompensation og finansiering gælder i alle 4 delstater, </P>  \r\n\r\n<P>at den uddannelsessøgende modtager fuld lønkompensation, som </P>  \r\n\r\n<P>betales af arbejdsgiveren. Regeringsmagten fordeler sig som </P>  \r\n\r\n<P>følger: Hamburg - SPD/FDP, Hessen - CDU, Niedersachsen - CDU, </P>  \r\n\r\n<P>Nordrhein-Westfalen - SPD. </P>  \r\n\r\n<P>Sverige </P>  \r\n\r\n<P>Retten til at tage fri fra arbejde for at kunne deltage i </P>  \r\n\r\n<P>undervisning gælder alle lønmodtagere - privat som offentligt </P>  \r\n\r\n<P>ansatte. Perioden, der holdes fri, er ikke tidsbegrænset og kan </P>  \r\n\r\n<P>således strække sig fra få timer om ugen til hver dag i flere år. </P>  \r\n\r\n<P>Frihedsretten gælder alle former for voksenundervisning. Der ydes </P>  \r\n\r\n<P>ikke automatisk fuld lønkompensation, men alle kan søge om </P>  \r\n\r\n<P>økonomisk støtte. Ved fordelingen af midler opprioriteres </P>  \r\n\r\n<P>ansøgere med kort skoleuddannelse, anstrengende arbejde, </P>  \r\n\r\n<P>belastende familiesituationer og lignende. Støttens omfang er </P>  \r\n\r\n<P>delvis afhængig af familieforhold, men svarer stort set til </P>  \r\n\r\n<P>arbejdsløshedsunderstøttelsen. Ved længerevarende uddannelser på </P>  \r\n\r\n<P>for eksempel et par år udbetales en del af støtten i form af et </P>  \r\n\r\n<P>studielån. Midlerne tilvejebringes ved, at de private og </P>  \r\n\r\n<P>offentlige arbejdsgivere som en del af en arbejdsgiverafgift </P>  \r\n\r\n<P>indbetaler et beløb svarende til 1/4 pct. af lønsummen til en </P>  \r\n\r\n<P>særlig fond, hvilket på årsbasis andrager ca. 1 mia. kr. </P>  \r\n\r\n<P>For alle landene gælder, at arbejdsgiveren har ret til at udsætte </P>  \r\n\r\n<P>orlovsperioden een gang i særlige tilfælde. </P>  \r\n\r\n<P>Der synes at være stor tilfredshed med ordningerne i de beskrevne </P>  \r\n\r\n<P>lande. Interesse og deltagelse er stadig voksende. For </P>  \r\n\r\n<P>fuldstændighedens skyld bør det endelig nævnes, at </P>  \r\n\r\n<P>Europa-Parlamentet den 16. oktober 1987 vedtog en beslutning om </P>  \r\n\r\n<P>uddannelsesorlov, som vil blive sendt til EF-Kommissionen, Rådet </P>  \r\n\r\n<P>og medlemslandenes regeringer. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad pkt. 1 </P>  \r\n\r\n<P>Forslaget skal sikre en ret til at få orlov fra arbejde efter et </P>  \r\n\r\n<P>vist tilknytningsforhold til arbejdsmarkedet og til den enkelte </P>  \r\n\r\n<P>arbejdsplads. Enhver, der falder ind under kriterierne i punkt 2, </P>  \r\n\r\n<P>skal ved at underrette arbejdsgiveren have ret til at få orlov </P>  \r\n\r\n<P>til uddannelse i en periode for derefter at kunne vende tilbage </P>  \r\n\r\n<P>til sit tidligere eller tilsvarende job på samme arbejdsplads. </P>  \r\n\r\n<P>Ad pkt. 2 </P>  \r\n\r\n<P>Der foretages en afgrænsning således, at orlovsretten gælder for </P>  \r\n\r\n<P>personer, der i en 5-års-periode på heltid eller tilsvarende </P>  \r\n\r\n<P>deltid, dvs. 20 timer ugentlig eller derover, har været </P>  \r\n\r\n<P>tilknyttet arbejdsmarkedet. Ved tilknytning forstås, at det skal </P>  \r\n\r\n<P>kunne dokumenteres, at der har været tale om lønnet arbejde i </P>  \r\n\r\n<P>perioden. Ligeledes bestemmes det, at man for at få orlov skal </P>  \r\n\r\n<P>have opnået et fastere tilknytningsforhold til arbejdspladsen. </P>  \r\n\r\n<P>Grænsen er sat ved et års ansættelse på den pågældende </P>  \r\n\r\n<P>arbejdsplads, uanset om der har været tale om heltid eller </P>  \r\n\r\n<P>deltid. Muligheden findes allerede i dag for enkelte grupper, men </P>  \r\n\r\n<P>udvides hermed således, at den afgrænsning, der finder sted, </P>  \r\n\r\n<P>udelukkende beror på, hvor længe man har været tilknyttet </P>  \r\n\r\n<P>arbejdsmarkedet. Orloven kan højst strække sig over to år. </P>  \r\n\r\n<P>Bestemmelsen giver ret til orlov på heltid eller deltid, dog </P>  \r\n\r\n<P>således at der mindst skal tages 20 timers orlov i alt, og at </P>  \r\n\r\n<P>orloven skal udgøre mindst 3 timer ugentlig. Den enkelte kan for </P>  \r\n\r\n<P>eksempel vælge at strække forløbet over længere tid og gå på </P>  \r\n\r\n<P>nedsat tid på arbejdspladsen i denne periode. En anden mulighed </P>  \r\n\r\n<P>er at deltage i uddannelse på heltid og kun bevare den formelle </P>  \r\n\r\n<P>tilknytning til arbejdspladsen, som består i retten til at vende </P>  \r\n\r\n<P>tilbage til jobbet. Denne fleksibilitet er nødvendig både af </P>  \r\n\r\n<P>hensyn til voksenuddannelsernes og folkeoplysningens forskellige </P>  \r\n\r\n<P>tilrettelæggelsesformer og af hensyn til de forskellige </P>  \r\n\r\n<P>arbejdssituationer, som forskellige arbejdstagere kan være i. </P>  \r\n\r\n<P>Således giver bestemmelsen også mulighed for, at man kan indrette </P>  \r\n\r\n<P>sig så hensigtsmæssigt som muligt under hensyntagen til </P>  \r\n\r\n<P>forholdene på den enkelte arbejdsplads. </P>  \r\n\r\n<P>Ad pkt. 3 </P>  \r\n\r\n<P>Orlovsordningen bygger på den grundlæggende forudsætning, at der på </P>  \r\n\r\n<P>arbejdspladsen er en gensidig forståelse arbejdstager og </P>  \r\n\r\n<P>arbejdsgiver imellem <B>både</B> vedrørende vigtigheden af at kunne </P>  \r\n\r\n<P>deltage i uddannelse <B>og</B> vedrørende nødvendigheden af en så </P>  \r\n\r\n<P>hensigtsmæssig tilrettelæggelse af arbejdet som muligt. I hvert </P>  \r\n\r\n<P>enkelt tilfælde må man gennem samtale nå frem til, hvorledes der </P>  \r\n\r\n<P>både kan tages hensyn til den enkelte og til arbejdspladsen. Der </P>  \r\n\r\n<P>skal dog ikke herske tvivl om arbejdstagerens ret til </P>  \r\n\r\n<P>uddannelsesorlov, men heller ikke om, at arbejdstageren i egen </P>  \r\n\r\n<P>interesse bør tage de nødvendige hensyn til arbejdspladsen. </P>  \r\n\r\n<P>Ad pkt. 4 </P>  \r\n\r\n<P>Til arbejdstagerens pligter hører at varsle uddannelsesorloven i god </P>  \r\n\r\n<P>tid. I bestemmelsen er i hovedsagen fastlagt en grænse på tre </P>  \r\n\r\n<P>måneder, hvilket svarer til reglerne, som gælder ved barselorlov, </P>  \r\n\r\n<P>om, hvor lang tid i forvejen der skal varsles, før orloven ønskes </P>  \r\n\r\n<P>påbegyndt. </P>  \r\n\r\n<P>De 3 måneder gælder, hvor længden af den ønskede orlov er 14 dage </P>  \r\n\r\n<P>eller derover. Hvor der er tale om kortere orlov end 14 dage, er </P>  \r\n\r\n<P>varslet 2 måneder. I særlige tilfælde kan arbejdsgiveren udsætte </P>  \r\n\r\n<P>den ønskede orlovsperiodes påbegyndelse med en måned ud over </P>  \r\n\r\n<P>denne varslingsperiode. Det skal understreges, at det er en </P>  \r\n\r\n<P>regel, som kun må træde i anvendelse, <B>når</B> der rent faktisk kan </P>  \r\n\r\n<P>påvises særlige omstændigheder i forbindelse med arbejdets </P>  \r\n\r\n<P>tilrettelæggelse. Således er der ikke tale om en generel </P>  \r\n\r\n<P>forlængelse af varslingsperioden. Reglen må påregnes først og </P>  \r\n\r\n<P>fremmest at have betydning for mindre arbejdspladser. </P>  \r\n\r\n<P>Ad pkt. 5 </P>  \r\n\r\n<P>Efter orlovsperiodens udløb har arbejdstageren ret til at vende </P>  \r\n\r\n<P>tilbage til arbejdspladsen og få sit tidligere - eller et </P>  \r\n\r\n<P>tilsvarende - job tilbage. I tilfælde af, at arbejdstageren </P>  \r\n\r\n<P>ønsker at afbryde orlovsperioden før dens udløb, er dette også </P>  \r\n\r\n<P>muligt. Arbejdstageren har i disse tilfælde ret til at vende </P>  \r\n\r\n<P>tilbage til arbejdspladsen. Varsel herom skal dog gives til den </P>  \r\n\r\n<P>første i måneden mindst en måned i forvejen. Dette er af hensyn </P>  \r\n\r\n<P>til, at en vikar i givet fald skal kunne afvikle </P>  \r\n\r\n<P>ansættelsesforholdet med et rimeligt varsel. Naturligvis vil </P>  \r\n\r\n<P>arbejdstageren i mange tilfælde efter aftale kunne vende tilbage </P>  \r\n\r\n<P>før den varslede periodes udløb. Det vil ikke mindst være </P>  \r\n\r\n<P>tilfældet, når der er tale om orlov af kortere varighed, hvor der </P>  \r\n\r\n<P>måske ikke er ansat vikar. Denne fleksibilitet vil sandsynligvis </P>  \r\n\r\n<P>være til stede i langt de fleste tilfælde, når ordningen </P>  \r\n\r\n<P>administreres i forståelse mellem arbejdsgiver og arbejdstager. </P>  \r\n\r\n<P>Ad pkt. 6 </P>  \r\n\r\n<P>En arbejdstager, som anmoder om uddannelsesorlov, må ikke hverken </P>  \r\n\r\n<P>før eller under uddannelsesforløbet afskediges som en følge </P>  \r\n\r\n<P>heraf. Der skal således ydes arbejdstageren fuld beskyttelse mod </P>  \r\n\r\n<P>uberettiget afskedigelse. For uddannelsesorlov gælder i den </P>  \r\n\r\n<P>forbindelse tilsvarende regler, der for eksempel er gældende </P>  \r\n\r\n<P>vedrørende barselorlov. </P>  \r\n\r\n<P>Ad pkt. 7 </P>  \r\n\r\n<P>Som nævnt forudsættes det, at orlovsordningen administreres i </P>  \r\n\r\n<P>fællesskab af arbejdsgivere og arbejdstagere under hensyntagen </P>  \r\n\r\n<P>til den enkelte, der skal have orlov, og til arbejdets </P>  \r\n\r\n<P>tilrettelæggelse. Det pålægges begge parter i fællesskab at </P>  \r\n\r\n<P>bestræbe sig på at nå frem til enighed. Uoverensstemmelser, som </P>  \r\n\r\n<P>ikke kan løses lokalt, må undergå en normal fagretlig behandling. </P>  \r\n\r\n<P>Bilag 1 </P>  \r\n\r\n<P>Beslutningsforslag nr. B 114. Fremsat den 4. april 1984 af Ole Vig </P>  \r\n\r\n<P>Jensen (RV), Bilgrav-Nielsen (RV), Estrup (RV) og Niels Helveg </P>  \r\n\r\n<P>Petersen (RV) </P>  \r\n\r\n<P>Forslag til folketingsbeslutning om et 10-punkts-program for </P>  \r\n\r\n<P>voksenundervisning og folkeoplysning Folketinget opfordrer </P>  \r\n\r\n<P>regeringen til at tage initiativer til at forbedre rammerne for </P>  \r\n\r\n<P>udviklingen af voksenundervisningen og folkeoplysningen samt øge </P>  \r\n\r\n<P>voksnes muligheder for deltagelse heri. </P>  \r\n\r\n<P>Følgende principper lægges til grund: </P>  \r\n\r\n<P>1. Voksenundervisningen og folkeoplysningen udvikles efter et </P>  \r\n\r\n<P>decentralt mønster, hvor deltagere, undervisere og </P>  \r\n\r\n<P>initiativtagere gives udstrakt frihed til at bestemme indhold og </P>  \r\n\r\n<P>form. </P>  \r\n\r\n<P>Det offentlige sikrer den voksne befolkning et bredt </P>  \r\n\r\n<P>undervisningstilbud af såvel folkeoplysende som alment </P>  \r\n\r\n<P>kompetencegivende og erhvervsmæssig karakter og voksnes </P>  \r\n\r\n<P>deltagelse heri. </P>  \r\n\r\n<P>2. Folkeoplysningen og folkehøjskolen prioriteres og udvikles under </P>  \r\n\r\n<P>størst mulig selvstændighed i forhold til det offentlige. </P>  \r\n\r\n<P>3. Enkeltfagskursernes almene kompetencegivende undervisning </P>  \r\n\r\n<P>(9.-10-klasse og HF) udvikles til en egentlig voksenundervisning, </P>  \r\n\r\n<P>som er frigjort fra folkeskolens og gymnasiets læseplaner, prøver </P>  \r\n\r\n<P>og eksaminer. </P>  \r\n\r\n<P>4. Den erhvervsrettede voksenundervisning i det offentliges regi </P>  \r\n\r\n<P>udbygges og gøres bredere og mere fleksibel. </P>  \r\n\r\n<P>5. Ved tildelingen af offentlige tilskud prioriteres den </P>  \r\n\r\n<P>undervisnings- og folkeoplysningsvirksomhed, som etableres for </P>  \r\n\r\n<P>voksne, der kun har fået en beskeden andel i samfundets </P>  \r\n\r\n<P>omfattende uddannelsestilbud. </P>  \r\n\r\n<P>6. De økonomiske og arbejdsmæssige betingelser for deltagelse </P>  \r\n\r\n<P>forbedres bl.a. ved oprettelse af en uddannelsesfond. </P>  \r\n\r\n<P>Voksenuddannelsesstøtte gives efter den enkeltes eget frie valg </P>  \r\n\r\n<P>til at deltage i et bredt udvalg af folkeoplysende tilbud, </P>  \r\n\r\n<P>herunder folkehøjskole, samt alment kompetencegivende eller </P>  \r\n\r\n<P>erhvervsmæssig voksenundervisning. Ved tildeling af støtte tages </P>  \r\n\r\n<P>særligt hensyn til de i punkt 5 nævnte grupper. </P>  \r\n\r\n<P>7. Den adgang til uddannelsesorlov, der allerede i dag forekommer </P>  \r\n\r\n<P>for visse grupper, udvides gradvis til at omfatte alle </P>  \r\n\r\n<P>arbejdstagere samt selvstændige, især dem, som driver mindre </P>  \r\n\r\n<P>virksomheder. </P>  \r\n\r\n<P>8. Forsøgs- og udviklingsarbejde styrkes med henblik på at forny </P>  \r\n\r\n<P>allerede etablerede initiativer samt udvikle helt nye tilbud. </P>  \r\n\r\n<P>9. Det bør sikres, at underviserne i voksenundervisningen og </P>  \r\n\r\n<P>folkeoplysningen foruden den faglige viden har erfaring i de </P>  \r\n\r\n<P>arbejdsfunktioner og den hverdag, hvorfra deltagerne kommer, samt </P>  \r\n\r\n<P>at der ved ansættelser snarere lægges vægt på reelle faglige og </P>  \r\n\r\n<P>pædagogiske forudsætninger end på formel kompetence. </P>  \r\n\r\n<P>10. Voksne skal have ret til at dokumentere og få godskrevet deres </P>  \r\n\r\n<P>reelle kundskaber og færdigheder uafhængigt af, på hvilken måde </P>  \r\n\r\n<P>disse er erhvervet. </P>  \r\n\r\n<P>Der henvises i øvrigt til bemærkningerne til det oprindelig </P>  \r\n\r\n<P>fremsatte forslag - specielt bemærkningerne til punkt 6 og 7. </P>  \r\n\r\n<P>(Folketingstidende 1983-84, 2. samling, tillæg A, sp. 3866-3871). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00107"
        },
        {
            "displayName": "Entydig dokumentidentifikation",
            "displayValue": "CL004479"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "107"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}