{
    "id": 105527,
    "title": "1988 BR 6   BERETNING OVER FORURENINGSSAGEN I MUNDELSTRUP STATIONSBY    NR 6 1988-89, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1988/1 BR 6",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 6 </P>  \r\n\r\n<P></P>  \r\n\r\n<P>Beretning over forureningssagen i Mundelstrup Stationsby <BR>  \r\n\r\n Nr 6 1988-89, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19890531 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har i et par møder drøftet forureningssagen fra Mundelstrup </P>  \r\n\r\n<P>Stationsby ved Århus og har herunder stillet spørgsmål til </P>  \r\n\r\n<P>miljøministeren, som denne har besvaret skriftligt og i 2 samråd. </P>  \r\n\r\n<P>Udvalget har endvidere den 15. marts 1989 modtaget en deputation af  \r\n\r\n beboerrepræsentanter fra området. Af beboerrepræsentanternes fremsendte  \r\n\r\n materiale fremgår bl.a., at der fra 1871 til 1921 lå en stor gødnings- og  \r\n\r\n syrefabrik i Mundelstrup Stationsby. Fabrikken blev anlagt af det daværende  \r\n\r\n Fredens Mølle og senere overtaget af Superfos A/S. Efter produktionens ophør  \r\n\r\n er en stor del af fabriksgrunden udstykket i parceller til boligbebyggelse,  \r\n\r\n lettere industri og liberale erhverv. </P>  \r\n\r\n<P>I maj 1986 konstaterede Århus Amtskommune tungmetalforurening i området og  \r\n\r\n lod i august 1986 den gamle fabriksgrund klassificere som  \r\n\r\n kemikalieaffaldsdepot. </P>  \r\n\r\n<P>Et stort undersøgelsesprogram, som først blev afsluttet i januar 1989, har  \r\n\r\n vist omfattende forurening i fyldlaget med bly og arsen i hele området. </P>  \r\n\r\n<P>Beboerrepræsentanterne har derfor peget på en ekspropriationsløsning under  \r\n\r\n henvisning til, at beboerne ikke bør stilles privatøkonomisk og  \r\n\r\n dispositionsmæssigt ringere end andre grundejere, og at deres nuværende  \r\n\r\n økonomiske stavnsbinding ophæves. </P>  \r\n\r\n<P>Miljøministeren har over for udvalget oplyst, at Miljøministeriet afventer  \r\n\r\n en indstilling fra Århus Amt, og at ministeren i sager af den foreliggende  \r\n\r\n karakter har den endelige beslutningskompetence. </P>  \r\n\r\n<P>Miljøministeren har endvidere oplyst, at hun har haft et møde med  \r\n\r\n formanden for teknisk udvalg i Århus Amtskommune og med rådmanden for  \r\n\r\n magistratens 2. afdeling. Under dette møde fremlagde formanden for teknisk  \r\n\r\n udvalg i Århus Amtskommune en alternativ løsningsmodel, hvorefter området  \r\n\r\n eksproprieres og udlægges til erhvervsformål. Det blev tillige oplyst, at der  \r\n\r\n er en aktuel køber til det således udlagte område. Omkostningerne ved den  \r\n\r\n alternative løsning blev opgjort således: </P>  \r\n\r\n<P>- ca. 25 mio. kr. i udbetalt ekspropriationserstatning, </P>  \r\n\r\n<P>- ca. 13 mio. kr. i oprensningsudgifter. </P>  \r\n\r\n<P>Et forventet salg af den udlagte grund skønnedes at indbringe ca. 13 mio.  \r\n\r\n kr. </P>  \r\n\r\n<P>Den billigste miljømæssigt forsvarlige løsning i henhold til lov nr. 262  \r\n\r\n af 8. juni 1983 om kemikalieaffaldsdepoter vil koste ca. 25 mio. kr., idet  \r\n\r\n den forurenede jord skal totalfjernes og erstattes med ny og ren jord,  \r\n\r\n samtidig med at den eksisterende beboelse opretholdes. </P>  \r\n\r\n<P>Miljøministeren har desuden over for udvalget oplyst, at der ikke i den  \r\n\r\n gældende kemikalieaffaldsdepotlov er hjemmel til at foretage ekspropriation i  \r\n\r\n et tilfælde som det foreliggende, hvor ekspropriation og rensning vil være  \r\n\r\n dyrere end rensning til den eksisterende anvendelse. Ministeren vil overveje,  \r\n\r\n om en sådan hjemmel bør tilvejebringes i forbindelse med en kommende  \r\n\r\n lovrevision, som ministeren agter at forelægge for Folketinget i begyndelsen  \r\n\r\n af folketingsåret 1989-90. Et udkast til denne lovrevision vil blive sendt  \r\n\r\n til høring medio juli. </P>  \r\n\r\n<P>Miljøministeren har over for udvalget henvist til det fremskredne  \r\n\r\n tidspunkt og har derfor afvist at fremsætte ændringsforslag til  \r\n\r\n kemikalieaffaldsdepotloven i dette folketingsår. Århus Amtsråd er derfor  \r\n\r\n efter gældende lovgivning afskåret fra at indstille den alternative  \r\n\r\n løsningsmodel til miljøministeren. En endelig stillingtagen må derfor bero på  \r\n\r\n den kommende lovrevision, eller også må Århus Amtsråd alene holde sig til de  \r\n\r\n forpligtelser, som kemikalieaffaldsdepotloven påbyder. Ministeren har dog  \r\n\r\n understreget, at en løsning af problemerne i Mundelstrup under alle  \r\n\r\n omstændigheder må indgå i den samlede prioritering af oprydning på alle  \r\n\r\n landets kemikalieaffaldsdepoter. I forbindelse med lovrevisionen agter  \r\n\r\n ministeren at søge flere penge til disse oprydninger. </P>  \r\n\r\n<P>Et <I>flertal</I> (udvalget med undtagelse af Fremskridtspartiets medlem)  \r\n\r\n henstiller, at ministeren i forbindelse med den kommende lovrevision  \r\n\r\n tilvejebringer en lovhjemmel, der muliggør, at ekspropriation i sager som  \r\n\r\n f.eks. Mundelstrup kan bringes i anvendelse. Af hensyn til de berørte  \r\n\r\n familier ønsker flertallet at pointere, at sagen, der nu har kørt i mere end  \r\n\r\n 2 år, ikke trækkes unødigt i langdrag. </P>  \r\n\r\n<P>Et mindretal inden for flertallet (Socialistisk Folkepartis medlemmer af  \r\n\r\n udvalget) ønsker at tilføje, at det er uforståeligt, at revisionen af lov om  \r\n\r\n kemikalieaffaldsdepoter ikke er forelagt Folketinget i indeværende  \r\n\r\n folketingsår. Dette er så meget desto mere beklageligt i betragtning af, at  \r\n\r\n Folketinget ved forespørgsel F 29 i folketingsåret 1987-88, 1. samling,  \r\n\r\n forlangte en samlet plan pr. 1. oktober 1988 for omfanget af  \r\n\r\n kemikalieaffaldsdepoter og en prioriteret indsats for oprydning med  \r\n\r\n tidsangivelse herfor samt forslag til finansiering og eventuelt lovændringer.  \r\n\r\n Disse krav, der var indeholdt i dagsorden D 45, som blev vedtaget enstemmigt,  \r\n\r\n har ministeren indtil nu ikke imødekommet. </P>  \r\n\r\n<P>Endelig ønsker mindretallet at pege på, at den konkrete sag snarest bør  \r\n\r\n løses, og at dette kan ske ved udnyttelsen af de muligheder, der findes i  \r\n\r\n kommuneplanloven, der efter mindretallets opfattelse indeholder fornøden  \r\n\r\n hjemmel til gennemførelse af den løsning, som Århus Amtskommunes tekniske  \r\n\r\n udvalg har foreslået. Denne løsning vil endda ikke være dyrere for det  \r\n\r\n offentlige. </P>  \r\n\r\n<P>Et <I>mindretal</I> (Fremskridtspartiets medlem af udvalget) kan ikke  \r\n\r\n tilslutte sig, at forureningssagen i Mundelstrup skal danne grundlag for en  \r\n\r\n kommende lovrevision, der herigennem skal tilvejebringe den fornødne  \r\n\r\n lovhjemmel, som muliggør ekspropriation og erstatning, især fordi ministeren  \r\n\r\n ikke har besvaret udvalgets spørgsmål M 156, omdelt på alm. del/M - bilag  \r\n\r\n 362. I dette spørgsmål bedes ministeren oplyse, om der er konstateret  \r\n\r\n sundhedsmæssige skader på personer eller dyr som følge af, at fabriksgrunden  \r\n\r\n i Mundelstrup efter produktionsophør i 1921 bl.a. er anvendt til beboelse.  \r\n\r\n</P>  \r\n\r\n<P>Endvidere vil mindretallet ikke kunne gå ind for et tilsagn, som giver  \r\n\r\n miljøministeren mulighed for at foretage en ekspropriation, så længe beboerne  \r\n\r\n endnu ikke ved civilt søgsmål har forsøgt at opnå erstatning. </P>  \r\n\r\n<P>P. u. v. </P>  \r\n\r\n<P>Ahlmann-Ohlsen </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/07/1989"
        },
        {
            "displayName": "Accession",
            "displayValue": "19881SR00006"
        },
        {
            "displayName": "Entydig dokumentidentifikation",
            "displayValue": "CL003903"
        },
        {
            "displayName": "Dato for førstegangsindlæggelse",
            "displayValue": "14/07/1989"
        },
        {
            "displayName": "Dato for indlæggelse",
            "displayValue": "14/07/1989"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}