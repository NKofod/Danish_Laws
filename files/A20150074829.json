{
    "id": 170468,
    "title": "Bekendtgørelse af lov om specialpædagogisk støtte ved videregående uddannelser",
    "documentTypeId": "30",
    "isSagsforlobPeriodValid": true,
    "shortName": "LBK nr 748 af 16/05/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id7876d26a-f82b-496c-9666-376827d61dec\">Kapitel 1</a>\r\n      </td>\r\n      <td class=\"IndholdsfortegnelseTekst\">Formål m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id77af792b-c809-4869-8ffa-4718edb82173\">Kapitel 2</a>\r\n      </td>\r\n      <td class=\"IndholdsfortegnelseTekst\">Studerende, der kan få støtte</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id01a51289-d2ee-44fa-8cab-9d67d9fae363\">Kapitel 3</a>\r\n      </td>\r\n      <td class=\"IndholdsfortegnelseTekst\">Støttebehov og støttemuligheder</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ide74bb09a-6f6c-46ec-ae74-add4dc9f3715\">Kapitel 4</a>\r\n      </td>\r\n      <td class=\"IndholdsfortegnelseTekst\">Uddannelser, hvortil der kan gives støtte</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id88922a78-6407-4e9c-b3c9-f404361f702c\">Kapitel 5</a>\r\n      </td>\r\n      <td class=\"IndholdsfortegnelseTekst\">Støtteramme og støttetid</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ida6f8ca25-1f81-4a14-9a56-37f9341d429a\">Kapitel 6</a>\r\n      </td>\r\n      <td class=\"IndholdsfortegnelseTekst\">Studieaktivitet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idca634ee3-0998-433d-a5d4-e054079f7974\">Kapitel 7</a>\r\n      </td>\r\n      <td class=\"IndholdsfortegnelseTekst\">Ansøgning, administration og digital kommunikation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ideb31b3d3-26a1-4f7e-a00d-0966d2cfa1fc\">Kapitel 8</a>\r\n      </td>\r\n      <td class=\"IndholdsfortegnelseTekst\">Forskellige bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id2a7da0be-f937-4de8-9117-3af0ad1b713b\">Kapitel 9</a>\r\n      </td>\r\n      <td class=\"IndholdsfortegnelseTekst\">Ikrafttræden m.v.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse af lov om specialpædagogisk støtte ved videregående uddannelser</p>\r\n<p class=\"Indledning2\">Herved bekendtgøres lov om specialpædagogisk støtte ved videregående uddannelser, jf. lovbekendtgørelse nr. 584 af 1. juni 2014, med den ændring, der følger af § 3 i lov nr. 633 af 12. maj 2015.</p>\r\n<p class=\"Kapitel\" id=\"id7876d26a-f82b-496c-9666-376827d61dec\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Formål m.v.</p>\r\n<p class=\"Paragraf\" id=\"id8df01454-fc56-401e-9cbc-d11f4e6f20d4\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Loven har til formål at sikre, at studerende med fysisk eller psykisk funktionsnedsættelse, der er optaget på en videregående uddannelse, uanset funktionsnedsættelsen kan gennemføre uddannelsen i lighed med andre studerende.</p>\r\n<p class=\"Stk2\">\r\n   <span class=\"StkNr\" id=\"idf87c61fc-1d5b-430f-a720-8ecc94eaed79\">Stk. 2.</span> Specialpædagogisk støtte i henhold til loven administreres af Uddannelses- og Forskningsministeriet.<a class=\"FodnoteHenvisning\" name=\"Henvisning_id871f1ec6-0c8c-4a2b-9fac-75fe46e4d0f5\" href=\"#id871f1ec6-0c8c-4a2b-9fac-75fe46e4d0f5\">1)</a></p>\r\n<p class=\"Kapitel\" id=\"id77af792b-c809-4869-8ffa-4718edb82173\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Studerende, der kan få støtte</p>\r\n<p class=\"Paragraf\" id=\"idd7ed30ff-a2fa-4c00-bd22-2f97799e709d\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> En studerende kan efter ansøgning få specialpædagogisk støtte, når vedkommende</p>\r\n<p class=\"Liste1\">\r\n   <span class=\"Liste1Nr\" id=\"id31f33d28-bafc-4138-87bc-8dbf6888e19d\">1)</span> på grund af fysisk eller psykisk funktionsnedsættelse har behov for støtte for at kunne gennemføre uddannelsen, jf. § 3,</p>\r\n<p class=\"Liste1\">\r\n   <span class=\"Liste1Nr\" id=\"iddeb07069-ece2-426c-8a7a-21295a61ebba\">2)</span> er indskrevet på og gennemgår en uddannelse, hvortil der kan ydes støtte, jf. § 4,</p>\r\n<p class=\"Liste1\">\r\n   <span class=\"Liste1Nr\" id=\"id59b88b95-79f4-43c6-872a-72e6e4513f6e\">3)</span> har dansk statsborgerskab, efter international overenskomst har ret til støtte på lige fod med danske statsborgere eller i støttemæssig henseende ved uddannelser i Danmark ligestilles med danske statsborgere efter uddannelses- og forskningsministerens bestemmelse,</p>\r\n<p class=\"Liste1\">\r\n   <span class=\"Liste1Nr\" id=\"id7e97014f-f4cb-4972-87eb-1ea44f040cda\">4)</span> ikke overskrider støtterammen og støttetiden, jf. §§ 5-9, og</p>\r\n<p class=\"Liste1\">\r\n   <span class=\"Liste1Nr\" id=\"ida10930e5-3062-4a95-a342-85e308768d23\">5)</span> er studieaktiv, jf. §§ 10 og 11.</p>\r\n<p class=\"Stk2\">\r\n   <span class=\"StkNr\" id=\"ida3fe6e19-da67-4d82-a021-5e27bb59bae2\">Stk. 2.</span> Specialpædagogisk støtte til uddannelse i udlandet gives til uddannelsessøgende, der opfylder betingelserne i stk. 1, og som har særlig tilknytning til Danmark.</p>\r\n<p class=\"Stk2\">\r\n   <span class=\"StkNr\" id=\"id88b964c2-4a91-4b1a-977f-2b4b9333e34d\">Stk. 3.</span> Det er en forudsætning for fortsat at modtage støtten, at den studerende opfylder betingelserne i stk. 1.</p>\r\n<p class=\"Stk2\">\r\n   <span class=\"StkNr\" id=\"id9d54ee0a-32d2-4047-8457-36732ed3353c\">Stk. 4.</span> Uddannelses- og forskningsministeren kan fastsætte nærmere regler om tilknytningskravet i stk. 2.</p>\r\n<p class=\"Kapitel\" id=\"id01a51289-d2ee-44fa-8cab-9d67d9fae363\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Støttebehov og støttemuligheder</p>\r\n<p class=\"Paragraf\" id=\"idfcaddb8f-fb87-421c-b09d-bc73098455e7\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Specialpædagogisk støtte kan ydes i en eller flere støtteformer, hvis</p>\r\n<p class=\"Liste1\">\r\n   <span class=\"Liste1Nr\" id=\"id40d72833-7822-4c8b-af2b-51cf61c4f9f2\">1)</span> støtte er nødvendig for at kompensere fysisk eller psykisk funktionsnedsættelse i forbindelse med gennemførelse af uddannelsen,</p>\r\n<p class=\"Liste1\">\r\n   <span class=\"Liste1Nr\" id=\"id2715b11e-7049-47f1-9fc5-b09f4e482f5a\">2)</span> funktionsnedsættelsen kan kompenseres og</p>\r\n<p class=\"Liste1\">\r\n   <span class=\"Liste1Nr\" id=\"id52a4e37d-c8aa-471f-9808-76895b90df2f\">3)</span> det er praktisk muligt at tilvejebringe den nødvendige støtte.</p>\r\n<p class=\"Stk2\">\r\n   <span class=\"StkNr\" id=\"idc9e8d984-4f1d-4447-b371-895c15e07bb2\">Stk. 2.</span> Uddannelses- og forskningsministeren kan fastsætte regler om</p>\r\n<p class=\"Liste1\">\r\n   <span class=\"Liste1Nr\" id=\"id6591c852-453a-4023-bb94-4769db975aea\">1)</span> støtteformer,</p>\r\n<p class=\"Liste1\">\r\n   <span class=\"Liste1Nr\" id=\"idfc516941-ec0e-4070-8379-98a29af02ed2\">2)</span> begrænsning af støtte under hensyn til overholdelse af den bevilling, der er afsat på finansloven, og</p>\r\n<p class=\"Liste1\">\r\n   <span class=\"Liste1Nr\" id=\"idd6921254-943b-42bb-b2de-4ac77ca29eba\">3)</span> begrænsning af støtte svarende til det økonomiske niveau, hvor støtte er eller ville være ydet til den enkelte studerende ved uddannelse i Danmark, til studierejser og praktikperioder i udlandet, jf. § 4, stk. 1, nr. 1, samt til uddannelse i udlandet, jf. § 4, stk. 1, nr. 3 og 4.</p>\r\n<p class=\"Kapitel\" id=\"ide74bb09a-6f6c-46ec-ae74-add4dc9f3715\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Uddannelser, hvortil der kan gives støtte</p>\r\n<p class=\"Paragraf\" id=\"id05b2d81e-c574-4122-8df7-ba5f14156919\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Specialpædagogisk støtte kan ydes til studerende, som er indskrevet på og gennemgår</p>\r\n<p class=\"Liste1\">\r\n   <span class=\"Liste1Nr\" id=\"iddf9c316b-b6b4-45b8-b763-02efa738429c\">1)</span> offentligt anerkendt videregående uddannelse indtil kandidatgrad, som hører under Uddannelses- og Forskningsministeriet eller Undervisningsministeriet, og som berettiger til statens uddannelsesstøtte, herunder obligatoriske praktikperioder i disse uddannelser, selv om de ikke berettiger til statens uddannelsesstøtte,</p>\r\n<p class=\"Liste1\">\r\n   <span class=\"Liste1Nr\" id=\"id306cb1e1-6fd0-41c5-a8ba-9f72096c35b0\">2)</span> teoretisk og praktisk pædagogikum,</p>\r\n<p class=\"Liste1\">\r\n   <span class=\"Liste1Nr\" id=\"id95f49473-2f8d-4beb-87af-31d761dab607\">3)</span> uddannelse i udlandet, som af en dansk uddannelsesinstitution er godkendt som led i en uddannelse, der er omfattet af nr. 1, og som den studerende er i gang med, og</p>\r\n<p class=\"Liste1\">\r\n   <span class=\"Liste1Nr\" id=\"id03978802-fa94-4905-9690-bcb6416e1208\">4)</span> uddannelse i udlandet, som ikke er omfattet af nr. 3, men som der kan ydes statens uddannelsesstøtte til.</p>\r\n<p class=\"Stk2\">\r\n   <span class=\"StkNr\" id=\"id7ea6996b-5484-4e05-8076-55556da6341d\">Stk. 2.</span> Uddannelses- og forskningsministeren kan efter anmodning fra en anden minister bestemme, at videregående uddannelser, der henhører under vedkommende minister, henføres til loven.</p>\r\n<p class=\"Kapitel\" id=\"id88922a78-6407-4e9c-b3c9-f404361f702c\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Støtteramme og støttetid</p>\r\n<p class=\"Paragraf\" id=\"ida0ef266d-68a2-4a46-b5fa-d1f5868bc086\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Specialpædagogisk støtte kan ydes i indtil 70 måneder (støtterammen). Støtterammen forlænges, i det omfang den normerede uddannelsestid for en uddannelse overstiger 58 måneder, og kan forlænges, hvis</p>\r\n<p class=\"Liste1\">\r\n   <span class=\"Liste1Nr\" id=\"idd756c063-9177-450c-848b-10e6a7c6c9d7\">1)</span> den samlede normerede uddannelsestid for en bachelor- og en kandidatuddannelse eller et lignende uddannelsesforløb, der består af flere uddannelser, overstiger 58 måneder,</p>\r\n<p class=\"Liste1\">\r\n   <span class=\"Liste1Nr\" id=\"id055617ff-acf8-42be-bb53-445022412132\">2)</span> den studerende har gennemført en uddannelse, der er omfattet af § 4, stk. 1, nr. 1, som adgangsgivende uddannelse til den uddannelse, der gives støtte til, uden at have gennemført en anden adgangsgivende uddannelse, eller</p>\r\n<p class=\"Liste1\">\r\n   <span class=\"Liste1Nr\" id=\"idcd3e941e-a394-42bb-ba4f-d8c6858e5338\">3)</span> den studerende gennemgår sidefagssupplering eller pædagogikum.</p>\r\n<p class=\"Paragraf\" id=\"idfd6d46ba-06ce-4d13-8123-d26d2973bbbd\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Specialpædagogisk støtte til den enkelte uddannelse kan inden for støtterammen, jf. § 5, ydes i det antal måneder, der svarer til den normerede uddannelsestid, herunder eventuel obligatorisk praktik, med et tillæg på 12 måneder (støttetiden).</p>\r\n<p class=\"Paragraf\" id=\"id0c12df0f-dbb8-4d27-8d6a-43de912c869f\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Støtterammen, jf. § 5, og støttetiden, jf. § 6, kan forlænges</p>\r\n<p class=\"Liste1\">\r\n   <span class=\"Liste1Nr\" id=\"idbdd2e69f-0010-43f8-8d88-769cc195579a\">1)</span> med indtil 12 måneder, hvis den studerende er blevet forsinket i uddannelsen på grund af deltagelse i institutionens styrelse eller arbejde vedrørende uddannelsessøgendes sociale og uddannelsesmæssige forhold,</p>\r\n<p class=\"Liste1\">\r\n   <span class=\"Liste1Nr\" id=\"id0b93893f-9fe4-4e80-af10-03e44f5d715c\">2)</span> hvis den studerende er blevet forsinket i uddannelsen på grund af sygdom eller andre særlige forhold,</p>\r\n<p class=\"Liste1\">\r\n   <span class=\"Liste1Nr\" id=\"id1b17c978-fcdc-46d0-8aa2-0e6bcc0dd74a\">3)</span> med indtil 12 måneder for moderen og 6 måneder for faderen i forbindelse med fødsel eller adoption, og</p>\r\n<p class=\"Liste1\">\r\n   <span class=\"Liste1Nr\" id=\"idd76c20b9-83bc-4d2d-8d0a-035f3632f02a\">4)</span> hvis den studerende har opbrugt støttetiden og skønnes at kunne afslutte uddannelsen inden for 12 måneder.</p>\r\n<p class=\"Paragraf\" id=\"id54af0669-22d6-48b2-a5fb-82847ca8bcc3\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Støtterammen, jf. § 5, kan forlænges for en uddannelse, den studerende er i gang med, hvis sygdom eller andre særlige forhold har medført, at den studerende ikke har gennemført en tidligere påbegyndt uddannelse og derfor har skiftet til en ny uddannelse.</p>\r\n<p class=\"Paragraf\" id=\"id595bcfdd-5d43-4f35-af8e-212a058bcd39\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Uddannelses- og Forskningsministeriet træffer afgørelse om forlængelse af støtteramme og støttetid efter ansøgning fra den studerende og indstilling fra uddannelsesinstitutionen.</p>\r\n<p class=\"Stk2\">\r\n   <span class=\"StkNr\" id=\"id8699e28d-8c94-4ec3-b383-5bfb32009214\">Stk. 2.</span> Uddannelses- og forskningsministeren kan fastsætte nærmere regler om forlængelse af støtteramme og støttetid.</p>\r\n<p class=\"Kapitel\" id=\"ida6f8ca25-1f81-4a14-9a56-37f9341d429a\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Studieaktivitet</p>\r\n<p class=\"Paragraf\" id=\"id35bc84e2-8a41-4607-a6bf-66dcfde4ca68\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Specialpædagogisk støtte kan ydes til studerende, som er studieaktive, jf. stk. 2. Uddannelses- og Forskningsministeriet træffer afgørelse om studieaktiviteten.</p>\r\n<p class=\"Stk2\">\r\n   <span class=\"StkNr\" id=\"id888f8217-a7cf-4bce-91a6-13513cad5de4\">Stk. 2.</span> En studerende er studieaktiv, indtil vedkommende er mere end 12 måneder forsinket i uddannelsen. Forsinkelsen er forskellen mellem det antal måneder, der er brugt til uddannelsen, og den studiemæssige fremgang efter de regler, der gælder for uddannelsen, målt i måneder.</p>\r\n<p class=\"Stk2\">\r\n   <span class=\"StkNr\" id=\"id54c9c1f6-0302-417f-bf95-e5d48847ae72\">Stk. 3.</span> Forlængelse af støttetiden i henhold til § 7 medregnes ikke i opgørelsen af det antal måneder, der er brugt til uddannelsen, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"id719f473c-4ce2-45c4-8d7d-16ee1c6d5f5d\">Stk. 4.</span> Ved uddannelse, der er omfattet af § 4, stk. 1, nr. 1 og 3, kontrollerer uddannelsesinstitutionen løbende den studerendes studieaktivitet og indberetter til Uddannelses- og Forskningsministeriet, når den studerende ikke længere er studieaktiv. Ved uddannelse omfattet af § 4, stk. 1, nr. 2, varetages kontrol og indberetning af ansættelsesinstitutionen.</p>\r\n<p class=\"Stk2\">\r\n   <span class=\"StkNr\" id=\"idf2673556-ec9f-440a-a595-98c8df2553e0\">Stk. 5.</span> Ved uddannelse omfattet af § 4, stk. 1, nr. 3, sørger den studerende ved dokumentation fra den udenlandske uddannelsesinstitution for, at den danske uddannelsesinstitution får meddelelse om studieaktiviteten efter den danske uddannelsesinstitutions bestemmelse i det enkelte tilfælde. På grundlag heraf foretager den danske uddannelsesinstitution indberetning til Uddannelses- og Forskningsministeriet, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"idaf4ccc62-58ee-4072-9fb2-811211dd2ac4\">Stk. 6.</span> Ved uddannelse, der er omfattet af § 4, stk. 1, nr. 4, sørger den studerende ved dokumentation fra den udenlandske uddannelsesinstitution for, at Uddannelses- og Forskningsministeriet får meddelelse om studieaktiviteten efter Uddannelses- og Forskningsministeriets bestemmelse i det enkelte tilfælde.</p>\r\n<p class=\"Paragraf\" id=\"id2ae3845d-1747-461d-ba2f-324c6484335c\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Specialpædagogisk støtte kan ydes til studerende, som ikke opfylder betingelsen i § 10, stk. 2, hvis Uddannelses- og Forskningsministeriet på baggrund af en indstilling fra uddannelsesinstitutionen vurderer, at der er en sådan fremgang i den studerendes studieforløb, at det er rimeligt, at der fortsat tildeles støtte.</p>\r\n<p class=\"Kapitel\" id=\"idca634ee3-0998-433d-a5d4-e054079f7974\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ansøgning, administration og digital kommunikation</p>\r\n<p class=\"Paragraf\" id=\"id89737e29-c1b5-4ecf-9612-46e5577f7ad4\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Den studerende indgiver ansøgning henholdsvis til den uddannelsesinstitution, hvor den studerende er optaget, og til ansættelsesinstitutionen, når den studerende er optaget på pædagogikum, om specialpædagogisk støtte til uddannelse omfattet af § 4, stk. 1, nr. 1-3.</p>\r\n<p class=\"Stk2\">\r\n   <span class=\"StkNr\" id=\"idb740bcb4-0de7-4d67-a3fb-58c52525e165\">Stk. 2.</span> Institutionen, henholdsvis ansættelsesinstitutionen, foretager indstilling til Uddannelses- og Forskningsministeriet om støtte.</p>\r\n<p class=\"Stk2\">\r\n   <span class=\"StkNr\" id=\"id00621580-6392-4f6a-894b-332858ccfb53\">Stk. 3.</span> Uddannelses- og Forskningsministeriet træffer afgørelse om støtte til den studerende på baggrund af ansøgning og indstilling fra institutionen, henholdsvis ansættelsesinstitutionen. Uddannelses- og Forskningsministeriet kan efter ophør af uddannelsen bestemme, at støtte ydet i form af hjælpemidler m.v. overdrages til den studerende til ejendom.</p>\r\n<p class=\"Stk2\">\r\n   <span class=\"StkNr\" id=\"id53b00220-21bc-44f6-a3ea-8b502111a7f6\">Stk. 4.</span> Institutionen, henholdsvis ansættelsesinstitutionen, yder støtten til den studerende i overensstemmelse med Uddannelses- og Forskningsministeriets afgørelse og afholder udgifterne hertil. Ved institutionens afgørelser herom gælder forvaltningsloven for institutioner, der ikke er en del af den offentlige forvaltning.</p>\r\n<p class=\"Stk2\">\r\n   <span class=\"StkNr\" id=\"id51d10417-bc76-479f-acd0-3ee4227bfb5b\">Stk. 5.</span> Uddannelses- og Forskningsministeriet kompenserer institutionen, henholdsvis ansættelsesinstitutionen, for de udgifter, som institutionen, henholdsvis ansættelsesinstitutionen, har afholdt i overensstemmelse med Uddannelses- og Forskningsministeriets afgørelse og kan udbetale forskud på beløbet.</p>\r\n<p class=\"Stk2\">\r\n   <span class=\"StkNr\" id=\"idbe3d8e54-db16-4cfb-8124-325722e1da1b\">Stk. 6.</span> Uddannelses- og forskningsministeren fastsætter regler om ansøgning og indstilling, herunder om frister, jf. stk. 1 og 2, samt regler om kompensation, jf. stk. 5, og om tilbageførsel af uforbrugte midler.</p>\r\n<p class=\"Stk2\">\r\n   <span class=\"StkNr\" id=\"id8638da45-3d66-40c5-b55d-c7694ab7dcf4\">Stk. 7.</span> Uddannelses- og forskningsministeren fastsætter regler om institutionernes regnskabsaflæggelse samt om revision af regnskaberne.</p>\r\n<p class=\"Paragraf\" id=\"id70923ae2-2fe1-4317-917b-567155cb7c91\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 12 a.</span> Henholdsvis uddannelsesinstitutionen og ansættelsesinstitutionen, når den studerende er optaget på pædagogikum, indgiver indstilling til Undervisningsministeriet om specialpædagogisk støtte på vegne af den studerende. Indstillingen skal indgives digitalt ved anvendelse af digital løsning. Den digitale løsning stilles til rådighed af Undervisningsministeriet på vegne af Uddannelses- og Forskningsministeriet (digital selvbetjening). Uddannelsesinstitutionen skal modtage afgørelser og meddelelser m.v. vedrørende indstillingen om specialpædagogisk støtte ved anvendelse af den digitale løsning, som Undervisningsministeriet på Uddannelses- og Forskningsministeriets vegne stiller til rådighed. Uddannelsessøgende skal modtage afgørelser og meddelelser m.v. vedrørende indstillingen digitalt.</p>\r\n<p class=\"Stk2\">\r\n   <span class=\"StkNr\" id=\"id6907d4e5-50a0-465d-8656-5da136ddfeec\">Stk. 2.</span> Uddannelses- og forskningsministeren fastsætter nærmere regler om, at indstilling om specialpædagogisk støtte samt modtagelse af afgørelser og meddelelser kan ske på anden vis end ved digital selvbetjening, hvor særlige forhold gør sig gældende.</p>\r\n<p class=\"Stk2\">\r\n   <span class=\"StkNr\" id=\"id53ccedf2-43e8-45d0-b334-4472d081722a\">Stk. 3.</span> Uddannelses- og forskningsministeren kan fastsætte regler om, at kommunikation mellem uddannelsesinstitutionen, ansættelsesinstitutionen, Uddannelses- og Forskningsministeriet og dettes styrelser og efter forhandling med undervisningsministeren Undervisningsministeriet og dettes styrelser og institutioner skal ske digitalt.</p>\r\n<p class=\"Stk2\">\r\n   <span class=\"StkNr\" id=\"id9d78d01f-7172-4904-b06e-fe3157d27740\">Stk. 4.</span> Uddannelses- og forskningsministeren fastsætter regler om anvendelse af digital signatur og anden sikker personidentifikation.</p>\r\n<p class=\"Paragraf\" id=\"id9a30899a-9686-4ada-a27a-c212188c7968\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 13.</span> Den studerende indgiver ansøgning til Uddannelses- og Forskningsministeriet om specialpædagogisk støtte til uddannelse omfattet af § 4, stk. 1, nr. 4, når den pågældende er optaget på den udenlandske uddannelsesinstitution.</p>\r\n<p class=\"Stk2\">\r\n   <span class=\"StkNr\" id=\"idb279595c-f0c2-4630-a59a-40049743c768\">Stk. 2.</span> Uddannelses- og Forskningsministeriet træffer afgørelse om og yder støtte til den studerende, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"id4896a627-3630-4f46-8698-e959bd795463\">Stk. 3.</span> Uddannelses- og forskningsministeren fastsætter regler om ansøgning, jf. stk. 1, herunder om frister.</p>\r\n<p class=\"Kapitel\" id=\"ideb31b3d3-26a1-4f7e-a00d-0966d2cfa1fc\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Forskellige bestemmelser</p>\r\n<p class=\"Paragraf\" id=\"id8480d32f-29e1-44a2-8c71-3e7d949631f0\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 14.</span> Uddannelses- og Forskningsministeriet skal sikre, at studerende og uddannelsesinstitutioner samt ansættelsesinstitutionen kan få rådgivning og vejledning om specialpædagogisk støtte og betingelserne herfor samt om ansøgning og indstilling.</p>\r\n<p class=\"Paragraf\" id=\"idbed7f4cd-c30f-47e7-bedd-7b75f10e28c9\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 15.</span> Uddannelses- og Forskningsministeriet kan hos den studerende, andre offentlige myndigheder og private institutioner indhente de oplysninger om den studerende, der er nødvendige for at træffe afgørelse om tildeling af samt kontrol med støtten. Uddannelses- og forskningsministeren kan fastsætte regler om adgangen til at indhente oplysninger, herunder at oplysninger skal gives i elektronisk form og i givet fald i hvilket format.</p>\r\n<p class=\"Stk2\">\r\n   <span class=\"StkNr\" id=\"id7202bebe-8de3-4bf9-a6b5-686e7561ac23\">Stk. 2.</span> Uddannelses- og Forskningsministeriet kan til uddannelsesinstitutionerne videregive de oplysninger om den studerende, der er nødvendige ved varetagelsen af opgaver efter denne lov.</p>\r\n<p class=\"Paragraf\" id=\"idfb9dc117-4e00-47b9-9a06-f95eecf101af\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 16.</span> Uddannelses- og forskningsministeren kan bestemme, at opgaver, som efter denne lov varetages af Uddannelses- og Forskningsministeriet, helt eller delvis varetages af uddannelsesinstitutionerne, henholdsvis ansættelsesinstitutionen.</p>\r\n<p class=\"Stk2\">\r\n   <span class=\"StkNr\" id=\"id4470a188-4950-496d-8fb8-337c62fc8b35\">Stk. 2.</span> Uddannelses- og Forskningsministeriet kan efter klage eller på egen foranledning ændre en uddannelsesinstitutions, henholdsvis ansættelsesinstitutionens, afgørelse.</p>\r\n<p class=\"Stk2\">\r\n   <span class=\"StkNr\" id=\"id048dc757-5182-4078-93fe-ce77ebee67ff\">Stk. 3.</span> I det omfang uddannelsesinstitutioner, der ikke er en del af den offentlige forvaltning, efter stk. 1 tillægges beføjelse til at træffe afgørelse efter denne lov, gælder forvaltningsloven for disse institutioner.</p>\r\n<p class=\"Stk2\">\r\n   <span class=\"StkNr\" id=\"id00e1132b-ed98-482a-9639-cbc0c0b5b54c\">Stk. 4.</span> Uddannelses- og forskningsministeren kan fastsætte regler om uddannelsesinstitutionernes, henholdsvis ansættelsesinstitutionens, varetagelse af opgaver og om Uddannelses- og Forskningsministeriets tilsyn hermed, herunder regler om, at Uddannelses- og Forskningsministeriet fra uddannelsesinstitutionerne og ansættelsesinstitutionen kan kræve oplysninger, der er nødvendige for varetagelsen af tilsynet, herunder individbaserede oplysninger.</p>\r\n<p class=\"Paragraf\" id=\"ide8785116-1ed7-455b-b9c1-8bf8b5a089ae\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 17.</span> Afgørelser truffet af en uddannelsesinstitution eller ansættelsesinstitutionen efter denne lov kan, inden 4 uger efter at vedkommende har fået meddelelse om afgørelsen, indbringes for Uddannelses- og Forskningsministeriet af den, som afgørelsen vedrører.</p>\r\n<p class=\"Stk2\">\r\n   <span class=\"StkNr\" id=\"id85bb7c07-69fb-4be9-abc8-aadadefd9d35\">Stk. 2.</span> Uddannelses- og Forskningsministeriet kan, indtil 6 måneder efter at klageren har modtaget meddelelse om afgørelsen, se bort fra overskridelse af fristen i stk. 1, når overskridelsen af særlige grunde er undskyldelig.</p>\r\n<p class=\"Stk2\">\r\n   <span class=\"StkNr\" id=\"id7ff03a43-3845-4dd7-b44e-7090817a6607\">Stk. 3.</span> Afgørelser truffet af Uddannelses- og Forskningsministeriet efter denne lov kan af den, som afgørelsen vedrører, indbringes for Ankenævnet for Statens Uddannelsesstøtteordninger efter reglerne i lov om Ankenævnet for Statens Uddannelsesstøtteordninger. Klagen skal indbringes, inden 4 uger efter at klageren har fået meddelelse om afgørelsen.</p>\r\n<p class=\"Paragraf\" id=\"idf1f282c3-c813-47a9-b908-247d4a2ddfcd\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 17 a.</span> Uddannelses- og forskningsministeren kan bemyndige en statslig myndighed under ministeriet eller andre statslige myndigheder efter forhandling med vedkommende minister til at udøve de beføjelser, der i denne lov er tillagt ministeren eller Uddannelses- og Forskningsministeriet.</p>\r\n<p class=\"Stk2\">\r\n   <span class=\"StkNr\" id=\"id088ac1db-069f-4a3b-bac8-7285a085ecf4\">Stk. 2.</span> Uddannelses- og forskningsministeren kan fastsætte regler om adgangen til at påklage afgørelser, der er truffet i henhold til bemyndigelse efter stk. 1, herunder at afgørelserne ikke skal kunne påklages.</p>\r\n<p class=\"Stk2\">\r\n   <span class=\"StkNr\" id=\"id1be4dbba-3c1a-4cad-a81d-5046f4efaf3b\">Stk. 3.</span> Uddannelses- og forskningsministeren kan fastsætte regler om udøvelsen af de beføjelser, som en anden statslig myndighed efter forhandling med vedkommende minister bliver bemyndiget til at udøve efter stk. 1.</p>\r\n<p class=\"Kapitel\" id=\"id2a7da0be-f937-4de8-9117-3af0ad1b713b\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Ikrafttræden m.v.</p>\r\n<p class=\"Paragraf\" id=\"id66e514b1-7a0e-46c0-8e61-a5df707cc156\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 18.</span> Loven træder i kraft den 1. august 2000 og har virkning for ydelse af støtte fra den 1. januar 2001, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"id1f783b8a-baf7-4b4d-9a89-ab2705e59e86\">Stk. 2.</span> Studerende, der er omfattet af loven, og som i henhold til § 63 i lov om aktiv socialpolitik har fået tilsagn om støtte, der går ud over den 1. januar 2001, vil fortsat kunne modtage støtten.</p>\r\n<p class=\"Stk2\">\r\n   <span class=\"StkNr\" id=\"idbe6fc1cb-9e66-4cb3-a57f-9cbfb8e9d4ac\">Stk. 3.</span> Uddannelses- og forskningsministeren fastsætter nærmere regler om støtte i henhold til stk. 2, herunder om, at støtte ydes af uddannelsesinstitutionen på grundlag af det givne tilsagn.</p>\r\n<p class=\"Paragraf\" id=\"id35e4408a-2ee5-40e5-be82-8f704bed3104\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 19.</span> Loven gælder ikke for Færøerne og Grønland.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 633 af 12. maj 2015 om ændring af SU-loven, lov om erhvervsakademiuddannelser og professionsbacheloruddannelser og lov om specialpædagogisk støtte ved videregående uddannelser (Statens uddannelsesstøtte til supplering i forbindelse med adgangskurset til ingeniøruddannelserne, hjemmel til elektronisk at indhente oplysninger fra indkomstregisteret og til at samkøre og sammenstille oplysningerne i kontroløjemed m.v.) indeholder følgende ikrafttrædelsesbestemmelse:<a class=\"FodnoteHenvisning\" name=\"Henvisning_idcb40ab4e-0440-427c-992f-71a739ec029a\" href=\"#idcb40ab4e-0440-427c-992f-71a739ec029a\">2)</a></p>\r\n<p class=\"CentreretParagraf\">§ 5</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. juni 2015, jf. dog stk. 2.</p>\r\n<p class=\"Stk2\">\r\n   <span class=\"StkNr\">Stk. 2.</span> (Udelades)</p><div class=\"Givet\" id=\"Givet\"><p class=\"Givet\" align=\"center\">Uddannelses- og Forskningsministeriet, den 16. maj 2015</p><p class=\"Sign1\" align=\"center\">Sofie Carsten Nielsen</p><p class=\"Sign2\" align=\"right\">/ Jesper Schaumburg-Müller</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id871f1ec6-0c8c-4a2b-9fac-75fe46e4d0f5\" href=\"#Henvisning_id871f1ec6-0c8c-4a2b-9fac-75fe46e4d0f5\">1)</a> I medfør af lovens § 17 a har uddannelses- og forskningsministeren delegeret administrationen af specialpædagogisk støtte ved videregående uddannelser til Styrelsen for Undervisning og Kvalitet under Undervisningsministeriet.</p>\r\n<p class=\"Fodnote\">\r\n   <a class=\"FodnoteNr\" name=\"idcb40ab4e-0440-427c-992f-71a739ec029a\" href=\"#Henvisning_idcb40ab4e-0440-427c-992f-71a739ec029a\">2)</a> Lovændringen vedrører § 4, stk. 1, nr. 1.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "popularTitle": "SPS-loven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/06/2015"
        },
        {
            "displayName": "Accession",
            "displayValue": "A20150074829"
        },
        {
            "displayName": "Entydig dokumentidentifikation",
            "displayValue": "CE000286"
        },
        {
            "displayName": "Dato for førstegangsindlæggelse",
            "displayValue": "02/06/2015"
        },
        {
            "displayName": "Dato for indlæggelse",
            "displayValue": "02/06/2015"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "748"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "16/05/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin., j.nr. 15/012282"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}