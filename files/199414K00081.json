{
    "id": 108870,
    "title": "1994 BTL 81   BETÆNKNING OVER I. (L 81) FORSLAG TIL LOV OM POST DANMARK II. (L 82)   FORSLAG TIL LOV OM POSTVIRKSOMHED    NR L 81 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 81",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 81 </P>  \r\n\r\n<P></P>  \r\n\r\n<P>Betænkning over I. (L 81) Forslag til lov om Post Danmark II. (L 82)  \r\n\r\n Forslag til lov om postvirksomhed <BR>  \r\n\r\n Nr L 81 1994-95, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19950119 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i en række møder og har herunder  \r\n\r\n stillet spørgsmål til trafikministeren, som denne har besvaret skriftligt.  \r\n\r\n</P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Landsforeningen af Landsbysamfund. </P>  \r\n\r\n<P>Der er af trafikministeren og af et mindretal stillet ændringsforslag til  \r\n\r\n de under I og II anførte lovforslag, hvorom henvises til de ledsagende  \r\n\r\n bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Socialistisk Folkepartis, Det Radikale Venstres og  \r\n\r\n Centrum-Demokraternes medlemmer af udvalget) de under I og II nævnte  \r\n\r\n lovforslag til <I>vedtagelse</I> med de af trafikministeren stillede  \r\n\r\n ændringsforslag. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) er meget tilfreds med den konstruktion, som Post Danmark er udtryk  \r\n\r\n for, og som først og fremmest er et resultat af det, som de ansattes  \r\n\r\n organisationer i postvæsenet netop har været meget interesseret i. </P>  \r\n\r\n<P>SF er specielt meget godt tilfreds med, at Post Danmark ikke kom på  \r\n\r\n aktier. </P>  \r\n\r\n<P>Efter SF's opfattelse er det rigtigt at give de store statslige  \r\n\r\n foretagender større frihed og selvstændighed, så de kan drives mere  \r\n\r\n professionelt, samtidig med at de bevarer den forpligtelse, der påhviler et  \r\n\r\n offentligt foretagende. </P>  \r\n\r\n<P>SF har i flere år talt for, at P &amp; T skulle omdannes til et  \r\n\r\n selvstændigt offentligt selskab, som er offentligt ejet med visse  \r\n\r\n frihedsrettigheder og med klare forpligtelser over for samfundet. </P>  \r\n\r\n<P>Det har for SF også været vigtigt, at rigsrevisor reviderer Post Danmarks  \r\n\r\n regnskaber efter reglerne i lov om revisionen af statens regnskaber m.v. og i  \r\n\r\n øvrigt i den forbindelse kan indhente alle oplysninger i Post Danmark. </P>  \r\n\r\n<P>Post Danmark har som P &amp; T fortsat eneret på de almindelige  \r\n\r\n brevforsendelser og har til gengæld også en befordringspligt. Derimod er Post  \r\n\r\n Danmark i højere grad end P &amp; T underkastet konkurrence på andre områder.  \r\n\r\n Men da P &amp; T er et meget veldrevet foretagende med en meget dygtig  \r\n\r\n medarbejderstab, er SF ikke i tvivl om, at Post Danmark sagtens kan klare sig  \r\n\r\n i konkurrencen med private foretagender, der yder samme serviceydelse som  \r\n\r\n Post Danmark. </P>  \r\n\r\n<P>Der er heller ikke tvivl om, at Post Danmark med de nye muligheder, den  \r\n\r\n større selvstændighed giver, vil kunne klare sig fint i konkurrencen om at  \r\n\r\n yde tidssvarende kommunikationsydelser i fremtiden. </P>  \r\n\r\n<P>For SF's tilslutning til Post Danmark har det været afgørende, at Post  \r\n\r\n Danmark er et offentligt selskab med klare forpligtelser med hensyn til de  \r\n\r\n almindelige brevforsendelser m.v. </P>  \r\n\r\n<P>Det har som sagt for SF været helt afgørende, at Post Danmark ikke kom på  \r\n\r\n aktier. Hvis Post Danmark var kommet på aktier, kunne vi risikere en  \r\n\r\n privatisering, selv om staten i første omgang ejede aktierne. </P>  \r\n\r\n<P>I denne forbindelse skræmmer modellen fra PostGiro også. SF var imod den  \r\n\r\n konstruktion, som blev valgt for PostGiro, og de efterfølgende erfaringer har  \r\n\r\n vist, at den ikke har gavnet kunderne. Efter at PostGiro har skullet gå ind i  \r\n\r\n konkurrencen med de almindelige banker, er de tidligere serviceydelser, som  \r\n\r\n blev givet, hvis man havde en almindelig girokonto, i høj grad blevet  \r\n\r\n forsømt. </P>  \r\n\r\n<P>For SF har det også været afgørende, at medarbejderne i bestyrelsen får 3  \r\n\r\n ud af 9 poster, og at personaleorganisationerne har givet deres tilslutning  \r\n\r\n til modellen for Post Danmark. </P>  \r\n\r\n<P>For SF har det endelig været afgørende at få en aftale med regeringen om  \r\n\r\n lovforslagenes gennemførelse med de pligter og rettigheder, som følger heraf.  \r\n\r\n Det var det, fordi SF mener, at konstruktionen er rigtig, og fordi det var et  \r\n\r\n klart ønske fra de ansattes organisationer. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslagene til <I>vedtagelse</I> med de stillede ændringsforslag. </P>  \r\n\r\n<P>Mindretallet er enig i hovedsigtet med at privatisere postvæsenet, men  \r\n\r\n havde gerne set, at det var sket i et aktieselskab, fordi Fremskridtspartiet  \r\n\r\n mener, at den konstruktion, der nu bliver vedtaget, er en lappeløsning. Det  \r\n\r\n havde efter Fremskridtspartiets mening været bedre at lave et aktieselskab,  \r\n\r\n som man også har gjort i andre lande. Man havde så undgået al den  \r\n\r\n følgelovgivning, der skal til bl.a. inden for selskabslovgivningen. </P>  \r\n\r\n<P>Fremskridtspartiet havde ligeledes gerne set en åbningsbalance og en kopi  \r\n\r\n af det såkaldte regnskabsregulativ, som specielt ved denne firmakonstruktion  \r\n\r\n bliver et væsentligt aktstykke. </P>  \r\n\r\n<P>Vedtagelsen af lovforslagene medfører efter Fremskridtspartiet mening, at  \r\n\r\n der kan og vil ske en krydssubsidiering imellem de forskellige  \r\n\r\n forsendelsesarter, og derfor håber Fremskridtspartiet, at Folketinget inden  \r\n\r\n længe vil ændre på nogle af disse regler, således at dette kan forhindres. Et  \r\n\r\n<I>andet mindretal</I> (Enhedslistens medlem af udvalget) indstiller  \r\n\r\n lovforslagene til <I>forkastelse</I> ved 3. behandling og udtaler i øvrigt,  \r\n\r\n at lovforslagene straks bør trækkes tilbage. </P>  \r\n\r\n<P>Hovedideen i lovforslagene er en udvikling af EU's indre marked til også  \r\n\r\n at omhandle posttjenester. Det er Enhedslistens opfattelse, at en sådan  \r\n\r\n udvikling alene vil resultere i forringelser og fordyrelser af den  \r\n\r\n postservice, som den danske befolkning efterspørger, samt dårligere vilkår  \r\n\r\n for de ansatte i postvæsenet. Denne opfattelse underbygges af alle hidtidige  \r\n\r\n erfaringer fra både Danmark og fra udlandet med  \r\n\r\n liberaliseringer/udliciteringer og hermed private virksomheders overtagelser  \r\n\r\n af, hvad der er den offentlige sektors kerneområder. At EU med eller uden  \r\n\r\n Danmarks medvirken endnu ikke har pålagt medlemslandene at liberalisere  \r\n\r\n posttjenesteområdet, gør det helt formålsløst at ændre postvæsenet i den  \r\n\r\n retning, som lovforslagene lægger op til. Enhedslisten mener ikke, at Danmark  \r\n\r\n skal gå i spidsen med at indføre det indre marked og slet ikke på de områder,  \r\n\r\n der nødvendigvis må være offentlige. </P>  \r\n\r\n<P>Enhedslisten er af den opfattelse, at den uløselige sammenknytning, der er  \r\n\r\n mellem eneret og befordringspligt, alene sikres ved, at befordringspligten  \r\n\r\n til postforsendelser modsvares af eneret til samme postforsendelser. </P>  \r\n\r\n<P>Uden denne reelle sammenknytning opnås det alene, at postvæsenet  \r\n\r\n forpligtes til at opretholde en landsdækkende service, hvor hovedopgaverne  \r\n\r\n bliver at befordre postforsendelser i tyndtbefolkede områder og på isolerede  \r\n\r\n øer. Private postvirksomheder, der kan nøjes med befordre post, hvor det er  \r\n\r\n rentabelt, vil her alt andet lige overtage markedet på disse områder.  \r\n\r\n Resultatet kan kun blive en fordyrelse og forringelse af den service, som  \r\n\r\n postvæsenet skal levere. Lovforslagene sikrer på ingen måde, at eneretten er  \r\n\r\n af et sådant omfang, at den universelle service med de hidtidige service- og  \r\n\r\n kvalitetsmål er økonomisk levedygtig. En sådan udvikling ønsker Enhedslisten  \r\n\r\n ikke. </P>  \r\n\r\n<P>Enhedslisten mener derfor, at eneretten skal udvides til postforsendelser  \r\n\r\n med en vægt på minimum 1 kg. Hermed sikres, at eneretten har et sådant  \r\n\r\n omfang, at den universelle service er økonomisk levedygtig. </P>  \r\n\r\n<P>Den omdannelse af postvæsenet, som lovforslagene lægger op til, vil  \r\n\r\n endvidere betyde, at postvæsenet blive tappet for økonomiske ressourcer  \r\n\r\n gennem afholdelse af udbytte til staten, betaling for goodwill m.m.  \r\n\r\n Enhedslisten er af den opfattelse, at det er de evindelige besparelser og  \r\n\r\n heraf følgende fyringer, der ligger til grund for de problemer, der har været  \r\n\r\n med, hvad man kan kalde &#187;at få posten ud til tiden&#171;. At  \r\n\r\n lovforslagene gennem en styring af lønmidlerne lægger op til yderligere  \r\n\r\n fyringer, har vi svært ved at se skulle føre til en bedre service. Derfor  \r\n\r\n mener Enhedslisten, at tilførsel af ressourcer er den eneste vej til at sikre  \r\n\r\n optimal service på postområdet. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P> <B>I. Forslag til lov om Post Danmark</B> Af et <I>mindretal</I> (FP):  \r\n\r\n</P>  \r\n\r\n<P>Til § 4 <B>1)</B> I <I>stk. 1</I> ændres ordene &#187;en selvstændig  \r\n\r\n offentlig virksomhed&#171; til: &#187;et aktieselskab&#171;. </P>  \r\n\r\n<P>Af <I>trafikministeren,</I> tiltrådt af et <I>flertal</I> (udvalget med  \r\n\r\n undtagelse af EL): </P>  \r\n\r\n<P>Til § 8 <B>2)</B>  <I>Stk. 3, 1. pkt.,</I> affattes således: </P>  \r\n\r\n<P>&#187;Post Danmarks regnskaber revideres efter årsregnskabslovens regler  \r\n\r\n af rigsrevisor og en statsautoriseret revisor.&#171; </P>  \r\n\r\n<P> <B>3)</B> Efter stk. 3 indsættes som nyt stykke: </P>  \r\n\r\n<P> <I>&#187;Stk. 4.</I> Rigsrevisor reviderer endvidere Post Danmarks  \r\n\r\n regnskaber efter reglerne i lov om revisionen af statens regnskaber  \r\n\r\n m.m.&#171; </P>  \r\n\r\n<P>Stk. 4 bliver herefter stk. 5. </P>  \r\n\r\n<P>Til § 15 <B>4)</B> I <I>stk. 1</I> ændres &#187;dagen&#171; til: &#187;to  \r\n\r\n uger&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget indebærer, at selskabet Post Danmark etableres  \r\n\r\n som et aktieselskab efter aktieselskabslovgivningens bestemmelser i stedet  \r\n\r\n for en offentlig virksomhed. </P>  \r\n\r\n<P>Ændringsforslaget indebærer en række konsekvensrettelser i lovforslaget,  \r\n\r\n der, såfremt ændringsforslaget bliver vedtaget ved 2. behandling, må  \r\n\r\n udarbejdes med teknisk bistand fra Trafikministeriet imellem 2. og 3.  \r\n\r\n behandling. </P>  \r\n\r\n<P>Til nr. 2 Lovforslagets § 8, stk. 1, slår fast, at årsregnskabsloven  \r\n\r\n gælder for Post Danmark med få og angivne undtagelser. Årsregnskabslovens  \r\n\r\n bestemmelser vedrørende revision er således også gældende, men der er ved den  \r\n\r\n her foreslåede ændring sket en præcisering af, at rigsrevisor er medrevisor,  \r\n\r\n og at også rigsrevisor følger årsregnskabslovens kapitel 8 a ved den  \r\n\r\n finansielle revision af Post Danmarks regnskaber, som i øvrigt udføres i  \r\n\r\n samarbejde med virksomhedens interne revisionschef. Herved tilrettelægges den  \r\n\r\n finansielle revision på samme måde, som det typisk er tilfældet for et 100  \r\n\r\n pct. statsejet aktieselskab. Af vedtægterne vil det fremgå, at der etableres  \r\n\r\n en intern revision, hvor revisionschefen ansættes af bestyrelsen. </P>  \r\n\r\n<P>Til nr. 3 Post Danmarks regnskaber revideres i henhold til § 8, stk. 3, af  \r\n\r\n rigsrevisor og en statsautoriseret revisor samt af virksomhedens interne  \r\n\r\n revisor efter årsregnskabslovens regler. </P>  \r\n\r\n<P>Lovforslagets § 8, stk. 4, slår tillige fast, at Post Danmarks regnskaber  \r\n\r\n revideres efter samme regler, som gælder for de institutioner m.v., der er  \r\n\r\n nævnt i § 2, stk. 1, i lov om revisionen af statens regnskaber m.m.  \r\n\r\n (rigsrevisorloven). </P>  \r\n\r\n<P>Revisionen efter rigsrevisorloven omfatter såvel finansiel revision som  \r\n\r\n forvaltningsrevision af Post Danmarks regnskaber (jf. § 3). Det indebærer  \r\n\r\n bl.a., at rigsrevisor efter bestemmelserne i rigsrevisorloven har direkte  \r\n\r\n adgang til Post Danmarks regnskaber (§§ 13 og 14), og at rigsrevisor af egen  \r\n\r\n drift eller efter anmodning fra statsrevisorerne (§ 8, stk. 1) kan  \r\n\r\n foranstalte undersøgelser af Post Danmarks regnskaber og udvalgte  \r\n\r\n regnskabsområder samt afgive beretning herom til statsrevisorerne (§ 17).  \r\n\r\n</P>  \r\n\r\n<P>Da Post Danmark ikke er et aktieselskab, men forudsættes revideret i  \r\n\r\n henhold til aktieselskabsloven og årsregnskabsloven, skal både ministeren,  \r\n\r\n bestyrelsen og direktionen være forpligtet og berettiget til at give  \r\n\r\n rigsrevisor adgang til de oplysninger, som rigsrevisor finder fornødne. Post  \r\n\r\n Danmark holder ministeren underrettet om rigsrevisors undersøgelser, herunder  \r\n\r\n om besvarelser afgivet til rigsrevisor. </P>  \r\n\r\n<P>Oplysninger, som rigsrevisor og statsrevisorerne er kommet i besiddelse af  \r\n\r\n gennem revisionen af Post Danmark, og som ikke er tilgængelige for  \r\n\r\n offentligheden, skal behandles fortroligt. </P>  \r\n\r\n<P>Til nr. 4 Den foreslåede ændring af lovens ikrafttrædelsestidspunkt tager  \r\n\r\n sigte på, at der gives fornøden tid til den praktiske forberedelse vedrørende  \r\n\r\n etableringen af Post Danmark, herunder udpegning af en bestyrelse, inden  \r\n\r\n loven træder i kraft. </P>  \r\n\r\n<P>Endelig giver ændringen mulighed for, at der offentligt og over for  \r\n\r\n personalet kan informeres korrekt om postreformens indhold, inden den træder  \r\n\r\n i kraft. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P> <B>II. Forslag til lov om postvirksomhed</B> Af et <I>mindretal</I> (FP):  \r\n\r\n</P>  \r\n\r\n<P>Til § 2 <B>1)</B> I <I>stk. 1</I> indsættes efter nr. 5 som nyt nummer:  \r\n\r\n</P>  \r\n\r\n<P>&#187;6) Adresseløse forsendelser i landdistrikter.&#171; </P>  \r\n\r\n<P>Af <I>trafikministeren,</I> tiltrådt af et <I>flertal</I> (udvalget med  \r\n\r\n undtagelse af EL): </P>  \r\n\r\n<P>Til § 29 <B>2)</B> I <I>stk. 1</I> ændres &#187;dagen&#171; til: &#187;to  \r\n\r\n uger&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Den foreslåede ændring indebærer, at der er befordringspligt for  \r\n\r\n adresseløse forsendelser som for eksempel lokalaviser, distriktsblade, lokale  \r\n\r\n vejvisere m.v. Der er ikke med det stillede ændringsforslag foreslået en  \r\n\r\n stramning af de nugældende regler, da der i dag er en befordringspligt for  \r\n\r\n sådanne forsendelser. Forslagsstillerne finder det nødvendigt med en  \r\n\r\n befordringspligt for disse forsendelser, da det ellers kan frygtes, at  \r\n\r\n postvæsenet vil holde op med at fordele disse forsendelser, hvoraf en række,  \r\n\r\n f.eks. lokale vejvisere og distriktsblade, har stor informationsværdi i  \r\n\r\n landdistrikterne. </P>  \r\n\r\n<P>Til nr. 2 Den foreslåede ændring af lovens ikrafttrædelsestidspunkt er en  \r\n\r\n konsekvens af det stillede ændringsforslag til forslag til lov om Post  \r\n\r\n Danmark (L 81 af 24. november 1994). Der skabes hermed samtidighed i lovenes  \r\n\r\n ikrafttræden. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Svend  \r\n\r\n Erik Hovmand (V) Helge Sander (V) Hans Christian Schmidt (V) Kaj Ikast (KF)  \r\n\r\n Brian Mikkelsen (KF) Stefan G. Rasmussen (KF) Ole Donner (FP) </I></P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslagene ved 2. behandling blev henvist til  \r\n\r\n fornyet udvalgsbehandling, behandlet disse i et møde. Et høringssvar fra  \r\n\r\n Komite for Landsbyer og Landdistrikter vedrørende lovforslagene er optrykt  \r\n\r\n som bilag til tillægsbetænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) de under I og II anførte lovforslag til  \r\n\r\n<I>vedtagelse</I> i den affattelse, hvori de foreligger efter 2. behandling.  \r\n\r\n</P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n har anmodet om, at høringssvaret af 2. december 1994 fra Komite for Landsbyer  \r\n\r\n og Landdistrikter blev optrykt som bilag til tillægsbetænkningen, og ønsker  \r\n\r\n samtidig at udtrykke beklagelse over, at det ikke har været muligt at formå  \r\n\r\n andre partier i udvalget til at tage særlige hensyn til dette høringssvar.  \r\n\r\n</P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslagene til <I>forkastelse.</I>  </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Svend  \r\n\r\n Erik Hovmand (V) Helge Sander (V) Hans Christian Schmidt (V) Kaj Ikast (KF)  \r\n\r\n Brian Mikkelsen (KF) Stefan G. Rasmussen (KF) Ole Donner (FP)</I>  </P>  \r\n\r\n<P> <B>Bilag </B></P>  \r\n\r\n<P>Høringssvar fra Komite for Landsbyer og Landdistrikter </P>  \r\n\r\n<P>KOMITE FOR LANDSBYER OG LANDDISTRIKTER </P>  \r\n\r\n<P>TrafikministerietDen 2. december 1994 </P>  \r\n\r\n<P>Generaldirektoratet for P&amp;T </P>  \r\n\r\n<P>Tietgensgade 372 </P>  \r\n\r\n<P>1530 København V </P>  \r\n\r\n<P> <I>Vedr.: Forslag til lov om postvirksomhed og forslag til lov om Post  \r\n\r\n Danmark</I>  </P>  \r\n\r\n<P>Komite for Landsbyer og Landdistrikter har fra Trafikministeriet modtaget  \r\n\r\n ovennævnte lovforslag til høring. Til forslag til lov om postvirksomhed har  \r\n\r\n komiteen følgende bemærkninger: </P>  \r\n\r\n<P>Ifølge § 2, stk. 5, kan trafikministeren bestemme, at postomdelingen til  \r\n\r\n enkelte modtagere eller grupper af modtagere i landdistrikterne begrænses.  \r\n\r\n Endvidere fremgår det af bemærkningerne, at postvæsenet kan gøre undtagelse  \r\n\r\n for udbringning i landdistrikter, når der er tale om særlig afsides eller  \r\n\r\n utilgængelige steder, og for pakker, når særlige forhold taler for det. </P>  \r\n\r\n<P>Komiteen mener, at hele befolkningen skal have lige ret til at modtage  \r\n\r\n post, uanset hvor i landet man bor. Det faktum, at personer bor afsides, bør  \r\n\r\n ikke være et kriterium for, at posten ikke bliver udbragt regelmæssigt.  \r\n\r\n Derfor bør &#187;særlig afsides steder&#171; fjernes. Endvidere bør man i  \r\n\r\n bemærkningerne definere, hvad der menes med &#187;utilgængelige steder&#171;.  \r\n\r\n Der bør eventuelt stå, at dette gælder steder, hvor postvæsenet &#187;ikke  \r\n\r\n har egnede tilkørselsforhold&#171;. Undtagelse fra udbringning af pakker bør  \r\n\r\n kun ske, når postvæsenet ikke har egnede tilkørselsforhold. </P>  \r\n\r\n<P>I bemærkningerne til § 11, nr. 3, nævnes, at postvæsenet har udviklet et  \r\n\r\n postbuttikkoncept med henblik på at opfylde kundernes behov for personlig  \r\n\r\n postbetjening også i mindre lokalområder. For at opfylde dette behov er det  \r\n\r\n nødvendigt, at postvæsenet er villig til at dække de reelle omkostninger, der  \r\n\r\n er forbundet med etablering af postservice i købmandsbutikker og  \r\n\r\n brugsforeninger i landdistrikterne. En sådan omkostningsdækning er specielt  \r\n\r\n svær at opnå i forbindelse med de butikker, som har under 10.000  \r\n\r\n transaktioner årligt. </P>  \r\n\r\n<P>Til slut skal det her bemærkes, at postomdeling til erhvervsvirksomheder  \r\n\r\n skal ske inden kl. 10.00 om formiddagen. Undtaget fra denne regel er  \r\n\r\n landbrug, hvilket komiteen finder urimeligt, idet et landbrug med hensyn til  \r\n\r\n postomdeling bør ligestilles med andre erhvervsvirksomheder. </P>  \r\n\r\n<P>Med venlig hilsen </P>  \r\n\r\n<P>Hans Drehn </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/02/1995"
        },
        {
            "displayName": "Accession",
            "displayValue": "199414K00081"
        },
        {
            "displayName": "Entydig dokumentidentifikation",
            "displayValue": "CL000671"
        },
        {
            "displayName": "Dato for førstegangsindlæggelse",
            "displayValue": "02/02/1995"
        },
        {
            "displayName": "Dato for indlæggelse",
            "displayValue": "02/02/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}