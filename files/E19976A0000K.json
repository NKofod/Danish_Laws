{
    "id": 120032,
    "title": "A-SKAT OG AM-BIDRAG 1997   AFSNIT K - ARBEJDSGIVERKONTROL ",
    "documentTypeId": "1490",
    "isSagsforlobPeriodValid": true,
    "shortName": "STV nr 20061 af 01/01/1997",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P>K - Arbejdsgiverkontrol </P>  \r\n\r\n<P><A HREF=\"#AK.1\">K.1 Kontrolbeføjelser </A> </P>  \r\n\r\n<UL>  \r\n\r\n<LI><A HREF=\"#AK.1.1\">K.1.1 Regnskabsmateriale mv. </A> <BR>  \r\n\r\n<LI><A HREF=\"#AK.1.2\">K.1.2 Kontrolbesøg </A> <BR>  \r\n\r\n<LI><A HREF=\"#AK.1.3\">K.1.3 Tvangsmidler </A> <BR>  \r\n\r\n<LI><A HREF=\"#AK.1.4\">K.1.4 Oplysninger fra indkomstmodtager </A> <BR>  \r\n\r\n<LI><A HREF=\"#AK.1.5\">K.1.5 Underretning fra kommunale skatteforvaltninger  \r\n\r\n</A> <BR>  \r\n\r\n</UL>  \r\n\r\n<P><A HREF=\"#AK.2\">K.2 Myndighedsområde </A> </P>  \r\n\r\n<UL>  \r\n\r\n<LI><A HREF=\"#AK.2.1\">K.2.1 Saglig kompetence </A> <BR>  \r\n\r\n<LI><A HREF=\"#AK.2.2\">K.2.2 Stedlig kompetence </A> <BR>  \r\n\r\n<LI><A HREF=\"#AK.2.3\">K.2.3 Inkompetence </A> <BR>  \r\n\r\n</UL>  \r\n\r\n<P><A HREF=\"#AK.3\">K.3 Afgørelse og klage </A> </P>  \r\n\r\n<UL>  \r\n\r\n<LI><A HREF=\"#AK.3.1\">K.3.1 Regionens afgørelse </A> <BR>  \r\n\r\n<LI><A HREF=\"#AK.3.2\">K.3.2 Ligningsmyndighedens afgørelse </A> <BR>  \r\n\r\n<LI><A HREF=\"#AK.3.3\">K.3.3 Klage </A> <BR>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Afsnit K - Arbejdsgiverkontrol </H1>  \r\n\r\n<P></P>  \r\n\r\n<BR>  \r\n\r\n<P>Arbejdsgiverkontrollen omfatter administration og kontrol af  \r\n\r\n virksomhedernes indeholdelse af A-skat og lønmodtagerbidrag, af opgørelse og  \r\n\r\n beregning af arbejdsgiverbidrag samt indberetningspligt. </P>  \r\n\r\n<P>Arbejdsgiverkontrollen har til formål at sikre en korrekt afregning fra  \r\n\r\n virksomhederne af A-skat og AM-bidrag. Kontrollen har endvidere til formål at  \r\n\r\n sikre, at indberetningspligterne er opfyldt på en måde, der kan give et  \r\n\r\n korrekt grundlag for de kommunale skatteforvaltningers ligning af  \r\n\r\n indkomstmodtagere. </P>  \r\n\r\n<P>Kontrollen kan gennemføres på grundlag af indkaldt materiale eller ved et  \r\n\r\n besøg i virksomheden, eventuelt i forbindelse med andre kontroller, for  \r\n\r\n eksempel på moms-, told- og/eller skatteområdet. <BR>  \r\n\r\n</P>  \r\n\r\n<A NAME=\"\"AK.1\"\"></A>\r\n\r\n<DIV CLASS=REFPUNKT ID=\"AK.1\">  \r\n\r\n<P>K.1 Kontrolbeføjelser <BR>  \r\n\r\n</P>  \r\n\r\n<P>Skattemyndighedernes generelle kontrolbeføjelse fremgår af SKL § 6, jf.  \r\n\r\n lovbek. nr. 61 af 8. febr. 1996 med senere ændringer. For en nærmere  \r\n\r\n beskrivelse henvises til LV A.L.3. </P>  \r\n\r\n<P>Arbejdsgiverkontrollens beføjelser fremgår af KSL § 86, jf. lovbek. nr.  \r\n\r\n 519 af 22. juni 1995 med senere ændringer, og AMFL § 14, jf. lovbek. nr. 738  \r\n\r\n af 9. sept. 1995 med senere ændringer. </P>  \r\n\r\n<P>Kontrollen kan gennemføres ved besøg i virksomheden eller ved gennemgang  \r\n\r\n af indhentet regnskabsmateriale mv. <BR>  \r\n\r\n</P>  \r\n\r\n<P>Regnskabsmateriale hos tredjemand <BR>  \r\n\r\n</P>  \r\n\r\n<P>Hvis regnskabsmaterialet beror hos tredjemand, har den  \r\n\r\n indeholdelsespligtige/bidragspligtige pligt til at fremskaffe materialet.  \r\n\r\n Hvis det ikke er muligt på grund af en tredjemands tilbageholdelsesret, kan  \r\n\r\n materialet kun anvendes efter aftale med tredjemanden, idet der ikke i KSL  \r\n\r\n eller AMFL er hjemmel til at kræve materialet udlånt. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.1.1\"\"></A>\r\n\r\n<DIV CLASS=REFPUNKT ID=\"AK.1.1\">  \r\n\r\n<P>K.1.1 Regnskabsmateriale mv. <BR>  \r\n\r\n</P>  \r\n\r\n<P>Arbejdsgiverkontrollens adgang til den  \r\n\r\n indeholdelsespligtiges/bidragspligtiges materiale omfatter efter KSL § 86,  \r\n\r\n stk. 2 alt regnskabsmateriale og efter AMFL § 14, stk. 1 regnskabsmateriale  \r\n\r\n mv. om opgørelse af bidragsgrundlaget mv. </P>  \r\n\r\n<P>Regnskabsmateriale mv. omfatter også dokumenter af betydning for  \r\n\r\n kontrollen, herunder selskabers revisionsprotokol. Udskrift af bestyrelsens  \r\n\r\n forhandlingsprotokol er ligeledes omfattet, i det omfang protokollen  \r\n\r\n indeholder oplysninger af betydning for kontrollen, f.eks. om bestyrelsens  \r\n\r\n kendskab til overtrædelser af lovgivningen på området. </P>  \r\n\r\n<P>Regnskabsmateriale mv. skal på arbejdsgiverkontrollens begæring indsendes  \r\n\r\n eller udleveres, jf. KSL § 86, stk. 2 og AMFL § 14, stk. 3. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.1.2\"\"></A>\r\n\r\n<DIV CLASS=REFPUNKT ID=\"AK.1.2\">  \r\n\r\n<P>K.1.2 Kontrolbesøg <BR>  \r\n\r\n</P>  \r\n\r\n<P>Der er endvidere adgang til at foretage eftersyn af regnskabsmateriale mv.  \r\n\r\n hos den indeholdelsespligtige/bidragspligtige på dennes forretningsted, jf.  \r\n\r\n KSL § 86, stk. 2 og AMFL § 14, stk. 1. Hjemlerne er særbestemmelser, der ikke  \r\n\r\n er omfattet af retsplejeloven, og der kan derfor foretages eftersyn uden  \r\n\r\n retskendelse mod behørig legitimation (betingelsen om behørig legitimation er  \r\n\r\n kun eksplicit nævnt i AMFL § 14, stk. 1, men antages at gælde tilsvarende for  \r\n\r\n KSL § 86, stk. 2). </P>  \r\n\r\n<P>Det er ikke i lovene eller deres motiver angivet, hvornår en kontrol på  \r\n\r\n stedet bør foretrækkes frem for en anmodning om indsendelse af  \r\n\r\n regnskabsmateriale mv. </P>  \r\n\r\n<P>Kontrolhjemlerne stiller ikke krav om, at kontrolbesøg skal varsles, men  \r\n\r\n varsling bør i almindelighed ske ved forudgående skriftlig og/eller  \r\n\r\n telefonisk henvendelse til den indeholdelsespligtige og/eller bidragspligtige  \r\n\r\n (virksomhedens ejer eller daglige leder mv.). </P>  \r\n\r\n<P>Uvarslet kontrolbesøg bør kun anvendes, hvis det ikke har været muligt at  \r\n\r\n opnå aftale om kontrolbesøget, eller hvis formålet med kontrolbesøget  \r\n\r\n undtagelsesvis menes at blive svækket ved et varsel. </P>  \r\n\r\n<P>Selv om arbejdsgiverkontrollen ikke har behov for eller hjemmel til at  \r\n\r\n gennemgå beholdninger, udelukker det ikke en gennemgang af bilag, der  \r\n\r\n opbevares i kassen, for eksempel som en del af kassebeholdningen. </P>  \r\n\r\n<P>Der er ikke på forretningsstedet lokalemæssige restriktioner, hvis der i  \r\n\r\n lokalerne opbevares materiale af betydning for kontrollen. Regnskabsmateriale  \r\n\r\n kan under kontrolbesøg imidlertid kun gennemgås, hvis den  \r\n\r\n indeholdelsespligtige på anmodning har fremlagt dette. </P>  \r\n\r\n<P>Indeholdelsespligtige og bidragspligtige skal efter AMFL § 14, stk. 2 yde  \r\n\r\n arbejdsgiverkontrollen hjælp ved eftersynet. Der er ikke nogen tilsvarende  \r\n\r\n pligt efter KSL. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.1.3\"\"></A>\r\n\r\n<DIV CLASS=REFPUNKT ID=\"AK.1.3\">  \r\n\r\n<P>K.1.3 Tvangsmidler <BR>  \r\n\r\n</P>  \r\n\r\n<P>Hvis den indeholdelsespligtige/bidragspligtige eller dennes repræsentant  \r\n\r\n ikke har ønsket at give adgang til de relevante forretningslokaler eller  \r\n\r\n materiale af betydning for kontrollen, kan arbejdsgiverkontrollen ikke på  \r\n\r\n egen hånd eftersøge regnskabsmateriale. <BR>  \r\n\r\n</P>  \r\n\r\n<P>Dagbøder iflg. KSL § 86, stk. 3 <BR>  \r\n\r\n</P>  \r\n\r\n<P>For så vidt angår indeholdelsespligtige efter KSL kan adgangen til  \r\n\r\n eftersyn, fremlæggelse af dokumenter og indsendelse af regnskabsmateriale mv.  \r\n\r\n gennemtvinges ved daglige bøder (tvangsbøder), jf. KSL § 86, stk. 3. </P>  \r\n\r\n<P>Tvangsbøder pålægges den indeholdelsespligtige. For et selskab pålægges  \r\n\r\n tvangsbøder normalt dets direktør eller daglige leder. Tvangsbøder opkræves  \r\n\r\n ved politiets foranstaltning og kan ved uerholdelighed kræves afsonet. </P>  \r\n\r\n<P>Ikke betalte tvangsbøder bortfalder, når den indeholdelsespligtige giver  \r\n\r\n arbejdsgiverkontrollen adgang til eftersyn eller indsender det ønskede  \r\n\r\n regnskabsmateriale. <BR>  \r\n\r\n</P>  \r\n\r\n<P>Politiets bistand iflg. AMFL § 14, stk. 4 <BR>  \r\n\r\n</P>  \r\n\r\n<P>Hvis den indeholdelsespligtige/bidragspligtige efter AMFL nægter Told Skat  \r\n\r\n adgang til virksomheden, kan politiet yde bistand til gennemtvingelse af  \r\n\r\n adgangen, jf. AMFL § 14, stk. 4. </P>  \r\n\r\n<P>Der kræves ikke retskendelse, da der er tale om en beføjelse uden for  \r\n\r\n retsplejeloven. Politiet yder derfor kun bistand til overvindelse af  \r\n\r\n eventuelle fysiske hindringer for kontrollens gennemførelse, men ikke til  \r\n\r\n selve kontrollen som ved en ransagning efter retsplejelovens kapitel 73. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.1.4\"\"></A>\r\n\r\n<DIV CLASS=REFPUNKT ID=\"AK.1.4\">  \r\n\r\n<P>K.1.4 Oplysninger fra indkomstmodtager <BR>  \r\n\r\n</P>  \r\n\r\n<P>Efter KSL § 86, stk. 4 kan arbejdsgiverkontrollen hos modtagerne af  \r\n\r\n A-indkomst indhente oplysninger til brug for kontrollen. </P>  \r\n\r\n<P>Bestemmelsen kan for eksempel anvendes for at konstatere omfanget af  \r\n\r\n lønudbetalinger og indeholdelser, hvis der er begrundet formodning om, at den  \r\n\r\n indeholdelsespligtiges regnskabsmateriale er mangelfuldt eller ikke kan  \r\n\r\n tilvejebringes. </P>  \r\n\r\n<P>Oplysninger fra indkomstmodtagere kan imidlertid ikke gennemtvinges. </P>  \r\n\r\n<P>Hvis indkomstmodtageren således ikke ønsker at medvirke, må oplysningerne  \r\n\r\n søges indhentet med hjælp fra den kommunale skatteforvaltning, der forestår  \r\n\r\n ligningen af indkomstmodtageren. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.1.5\"\"></A>\r\n\r\n<DIV CLASS=REFPUNKT ID=\"AK.1.5\">  \r\n\r\n<P>K.1.5 Underretning fra kommunale skatteforvaltninger <BR>  \r\n\r\n</P>  \r\n\r\n<P>De kommunale skatteforvaltninger skal, hvis de under den skattemæssige  \r\n\r\n kontrol bliver opmærksomme på forhold af betydning for kontrollen af bidrag  \r\n\r\n og bidragspligtige, underrette Told Skat herom, jf. AMFL § 14, stk. 5. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.2\"\"></A>\r\n\r\n<DIV CLASS=REFPUNKT ID=\"AK.2\">  \r\n\r\n<P>K.2 Myndighedsområde <BR>  \r\n\r\n</P>  \r\n\r\n<P>Afgrænsningen af en forvaltningsmyndigheds kompetenceområde foretages ud  \r\n\r\n fra reglerne om den saglige og stedlige kompetencefordeling. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.2.1\"\"></A>\r\n\r\n<DIV CLASS=REFPUNKT ID=\"AK.2.1\">  \r\n\r\n<P>K.2.1 Saglig kompetence <BR>  \r\n\r\n</P>  \r\n\r\n<P>Reglerne om saglig kompetencefordelig bygger bl.a. på den forudsætning, at  \r\n\r\n visse forvaltningsmyndigheder i kraft af deres særlige sagkundskab og  \r\n\r\n opsamlede erfaring er særligt velegnede til at tage sig af bestemte  \r\n\r\n forvaltningsopgaver, herunder at træffe bestemte typer af afgørelser. Den  \r\n\r\n saglige kompetencefordeling indeholder derfor en fordeling af opgaver mellem  \r\n\r\n forskellige myndigheder efter opgavernes art. </P>  \r\n\r\n<P>Told- og skatteregionerne er efter henholdsvis KSL § 89 B og AMFL § 16,  \r\n\r\n stk. 1 bemyndiget til at træffe afgørelse som 1. instans om indeholdelse mv.  \r\n\r\n af A-skat og lønmodtagerbidrag og om betaling af arbejdsgiverbidrag, jf. § 2,  \r\n\r\n stk. 1 i bek. nr. 527 af 17. juni 1996 (udlægningsbekendtgørelsen).  \r\n\r\n Regionerne har således hver især den samme saglige kompetence på  \r\n\r\n arbejdsgiverkontrollens område. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.2.2\"\"></A>\r\n\r\n<DIV CLASS=REFPUNKT ID=\"AK.2.2\">  \r\n\r\n<P>K.2.2 Stedlig kompetence <BR>  \r\n\r\n</P>  \r\n\r\n<P>Reglerne om stedlig kompetence fordeler ensartede forvaltningsopgaver  \r\n\r\n mellem flere sideordnede forvaltningsmyndigheder, således at hver myndighed  \r\n\r\n får tildelt sit stedlige forretningsområde. Efter SSL § 15, jf. lovbek. nr.  \r\n\r\n 517 af 14. juni 1996 har skatteministeren fastsat landets inddeling i told-  \r\n\r\n og skatteregioner samt placeringen af regionale told- og skatteforvaltninger,  \r\n\r\n jf. bek. nr. 203 af 23. marts 1990. </P>  \r\n\r\n<P>En stedlig kompetenceregel kan være begrundet i en opfattelse af, at et  \r\n\r\n vist stedkendskab vil være nødvendigt ved varetagelsen af en bestemt opgave.  \r\n\r\n En stedlig kompetenceregel kan også være begrundet i hensynet til en rent  \r\n\r\n praktisk arbejdsdeling mellem sideordnede myndigheder. Da der hverken i  \r\n\r\n loven, forarbejderne til loven eller i bekendtgørelsen er angivet særlige  \r\n\r\n hensyn som begrunder afgrænsningen af regionernes forretningsområder, må det  \r\n\r\n antages, at der alene er tale om en rent praktisk arbejdsdeling mellem  \r\n\r\n regionerne. <BR>  \r\n\r\n</P>  \r\n\r\n<P>SE-registreret <BR>  \r\n\r\n</P>  \r\n\r\n<P>Fordelingen af opgaver på de enkelte myndigheders forretningsområder  \r\n\r\n foretages ud fra (sagernes) stedlige tilknytning, f.eks. en parts bopæl eller  \r\n\r\n en fast ejendoms beliggenhed. På arbejdsgiverkontrollens område er den  \r\n\r\n enkelte regions opgaver afgrænset til de virksomheder mv., der er registreret  \r\n\r\n i SE-registret under det enkelte told- og skatteregionsnummer. Se vedrørende  \r\n\r\n registrering afsnit E. <BR>  \r\n\r\n</P>  \r\n\r\n<P>Ikke SE-registreret <BR>  \r\n\r\n</P>  \r\n\r\n<P>Som omtalt i afsnit K.1 udføres kontrolbeføjelserne efter bestemmelserne i  \r\n\r\n henholdsvis KSL § 86 og AMFL § 14. En region kan derfor gennemføre kontrol i  \r\n\r\n en indeholdelsespligtig virksomhed, selvom virksomheden ikke er registreret  \r\n\r\n som indeholdelses- eller indberetningspligtig hos Told Skat. </P>  \r\n\r\n<P>Gennemførelsen af en sådan kontrol forudsætter, at regionen kan føre bevis  \r\n\r\n for, at virksomheden er indeholdelsespligtig og derfor burde være  \r\n\r\n registreret. </P>  \r\n\r\n<P>Beviset herfor kan være lønsedler eller oplysninger fra indkomstmodtagere  \r\n\r\n om udbetalinger fra den pågældende virksomhed. <BR>  \r\n\r\n</P>  \r\n\r\n<P>Tværregionalt <BR>  \r\n\r\n</P>  \r\n\r\n<P>Er der iværksat et kontroleftersyn, som medfører en gennemgang af  \r\n\r\n regnskabsmateriale, der findes inden for en anden regions forretningsområde,  \r\n\r\n kan kontrollen videreføres der. </P>  \r\n\r\n<P>Kontrollen kan ligeledes udstrækkes til at omfatte en virksomhed mv., der  \r\n\r\n selv er SE-registreret som aktiv indeholdelsespligtig i en anden region.  \r\n\r\n Tværregional kontrol bør dog altid ske i samarbejde eller efter aftale med de  \r\n\r\n implicerede regioners arbejdsgiverkontrol. <BR>  \r\n\r\n</P>  \r\n\r\n<P>Fællesafregning <BR>  \r\n\r\n</P>  \r\n\r\n<P>Ansvaret for arbejdsgiverkontrol vedrørende SE-numre, der er omfattet af  \r\n\r\n en tilladelse til fællesafregning, påhviler registreringsregionen for det  \r\n\r\n SE-nummer, hvorunder fællesafregningen sker. Hvis det er nødvendigt, kan  \r\n\r\n regioner vedrørende de af fællesafregningen omfattede inaktive SE-numre  \r\n\r\n inddrages i kontrollen. Dette gælder tilsvarende for virksomheder med  \r\n\r\n filialer. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.2.3\"\"></A>\r\n\r\n<DIV CLASS=REFPUNKT ID=\"AK.2.3\">  \r\n\r\n<P>K.2.3 Inkompetence <BR>  \r\n\r\n</P>  \r\n\r\n<P>Saglig inkompetence foreligger, hvor en forvaltningsmyndighed træffer  \r\n\r\n afgørelse vedrørende et anliggende, der efter sin art henhører under en anden  \r\n\r\n forvaltningsmyndighed. Denne form for inkompetence vil som hovedregel  \r\n\r\n utvivlsomt medføre ugyldighed ifølge den forvaltningsretlige teori. </P>  \r\n\r\n<P>Da told- og skatteregionerne på arbejdsgiverkontrollens område besidder  \r\n\r\n den samme saglige kompetence, vil en afgørelse truffet af en region  \r\n\r\n vedrørende en virksomhed, der er registreret i SE-registret under en anden  \r\n\r\n region, ikke medføre saglig inkompetence. </P>  \r\n\r\n<P>Derimod vil en afgørelse truffet af &eacute;n region på en anden regions  \r\n\r\n vegne medføre stedlig inkompetence, da den som forvaltningsakt vil være et  \r\n\r\n indgreb i den anden regions stedlige forretningsområde. Dette gælder ifølge  \r\n\r\n den forvaltningsretlige teori også, hvor den stedlige kompetenceregel - som  \r\n\r\n her - ikke kan opfattes som en garanti for afgørelsens lovlighed og  \r\n\r\n rigtighed, men alene som udtryk for en arbejdsdeling mellem sideordnede  \r\n\r\n forvaltningsmyndigheder. </P>  \r\n\r\n<P>Told- og skatteregionerne kan derfor som anført i afsnit K.2.2 gennemføre  \r\n\r\n kontrolarbejdet hver for sig, i samarbejde eller efter aftale på tværs af  \r\n\r\n deres stedlige forretningsområder. </P>  \r\n\r\n<P>Selve afgørelsen skal derimod træffes af den stedligt kompetente region,  \r\n\r\n selvom den stedlige kompetence udelukkende er baseret på en arbejdsdeling  \r\n\r\n mellem regionerne. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.3\"\"></A>\r\n\r\n<DIV CLASS=REFPUNKT ID=\"AK.3\">  \r\n\r\n<P>K.3 Afgørelse og klage <BR>  \r\n\r\n</P>  \r\n\r\n<P>Arbejdsgiverkontrol i virksomhederne samt anden sagsbehandling inden for  \r\n\r\n arbejdsgiverkontrollens område kan resultere i følgende typer af afgørelser:  \r\n\r\n<BR>  \r\n\r\n</P>  \r\n\r\n<PRE>  \r\n\r\n      afgørelser knyttet til registreringspligten,  \r\n\r\n      pålæg om indeholdelse af A-skat og/eller lønmodtagerbidrag,  \r\n\r\n      afgørelser om arbejdsgiverens opgørelse af arbejdsgiverbidraget  \r\n\r\n      krav om betaling af for lidt indeholdt og/eller angivet A-skat og  \r\n\r\n       lønmodtagerbidrag (hæftelse), og  \r\n\r\n      afgørelser knyttet til oplysningspligten.  \r\n\r\n</PRE>  \r\n\r\n<BR>  \r\n\r\n<P>Der er i alle tilfælde tale om afgørelser, som er omfattet af  \r\n\r\n forvaltningslovens regler om partshøring, begrundelse og klagevejledning, jf.  \r\n\r\n lov nr. 571 af 19. dec. 1985, som ændret ved lov nr. 347 af 6. juni 1991. Se  \r\n\r\n afsnit K.3.1. </P>  \r\n\r\n<P>Arbejdsgiverkontrollens sagsbehandling kan endvidere bestå i besvarelse af  \r\n\r\n forespørgsler (dvs. vejledning) samt beslutninger om <BR>  \r\n\r\n videregivelse af kontroloplysninger til andre myndigheder (kommunale </P>  \r\n\r\n<P>skatteforvaltninger, regioner), jf. afsnit K.3.1.3, <BR>  \r\n\r\n indhentning af yderligere oplysninger hos andre myndigheder eller  \r\n\r\n virksomheder, jf. myndighedens pligt til af egen drift at oplyse sagen  \r\n\r\n (officialmaksimen), og <BR>  \r\n\r\n vurdering af strafansvar, jf. afsnit M. <BR>  \r\n\r\n</P>  \r\n\r\n<P>Der er i disse tilfælde ikke tale om afgørelser i forvaltningslovens  \r\n\r\n forstand, men om processuelle beslutninger som led i sagens behandling.  \r\n\r\n Hverken vejledning eller processuelle beslutninger er derfor omfattet af  \r\n\r\n pligten til partshøring, begrundelse og klagevejledning. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.3.1\"\"></A>\r\n\r\n<DIV CLASS=REFPUNKT ID=\"AK.3.1\">  \r\n\r\n<P>K.3.1 Regionens afgørelse <BR>  \r\n\r\n</P>  \r\n\r\n<P>Arbejdsgiverkontrollens afgørelser om indeholdelse af A-skat er  \r\n\r\n opkrævningsmæssige afgørelser, der - bortset fra de tilfælde, hvor der er  \r\n\r\n grundlag for hæftelse - har fremtidig virkning. </P>  \r\n\r\n<P>Forhold, som told- og skatteregionerne opkrævningsmæssigt har taget  \r\n\r\n stilling til, skal derfor ligningsmæssigt bedømmes af de kommunale  \r\n\r\n skatteforvaltninger. Hvis den kommunale skatteforvaltning kommer til et andet  \r\n\r\n resultat end told- og skatteregionen, er regionen som tilsynsmyndighed  \r\n\r\n forpligtet til at sikre, at der er tale om en ligningsmæssig korrekt  \r\n\r\n afgørelse. Er det tilfældet, skal told- og skatteregionens afgørelse ændres.  \r\n\r\n<BR>  \r\n\r\n</P>  \r\n\r\n<P>K.3.1.1 Partshøring <BR>  \r\n\r\n</P>  \r\n\r\n<P>Der er ikke - hverken i KSL, SSL eller AMFL - fastsat særlige regler om  \r\n\r\n partshøring i forbindelse med arbejdsgiverkontrollens afgørelser om  \r\n\r\n indeholdelse af A-skat og/eller lønmodtagerbidrag. Arbejdsgiverkontrollens  \r\n\r\n afgørelser er derfor omfattet af forvaltningsmyndighedernes almindelige pligt  \r\n\r\n til på eget initiativ at foretage partshøring, inden der træffes en  \r\n\r\n bebyrdende afgørelse, jf. FVL §§ 19 og 20. </P>  \r\n\r\n<P>FVL indeholder ikke en definition af partsbegrebet, men udtrykket skal  \r\n\r\n forstås i overensstemmelse med det almindelige forvaltningsretlige  \r\n\r\n partsbegreb, herunder den praksis, der har udviklet sig i tilknytning hertil.  \r\n\r\n</P>  \r\n\r\n<P>Afgørelsens adressat, dvs. den person afgørelsen rettes til er herefter  \r\n\r\n utvivlsomt part. Men også andre end adressaten kan være part. Som part anses  \r\n\r\n personer iøvrigt, der har en væsentlig, direkte, individuel og retlig  \r\n\r\n interesse (af økonomisk eller personlig art) i sagens afgørelse og udfald.  \r\n\r\n</P>  \r\n\r\n<P>Arbejdsgiveren er som afgørelsens adressat utvivlsomt part. Det er dog  \r\n\r\n ofte indkomstmodtageren, der har den væsentligste interesse i sagen, f.eks.  \r\n\r\n når afgørelsen drejer sig om indkomstmodtagerens status som lønmodtager/  \r\n\r\n selvstændigt erhvervsdrivende, eller om hvorvidt en godtgørelse skal anses  \r\n\r\n for skattepligtig eller ej. </P>  \r\n\r\n<P>Den enkelte indkomstmodtager kan således - uanset om afgørelsen omfatter  \r\n\r\n få eller mange - have en klar direkte, retlig og individuel interesse i  \r\n\r\n sagens udfald. Det må derfor i det aktuelle tilfælde bero på en konkret  \r\n\r\n vurdering, om der er tale om en eller flere parter. </P>  \r\n\r\n<P>Hvis en part i en sag ikke kan antages at være bekendt med, at told- og  \r\n\r\n skatteregionen er i besiddelse af bestemte oplysninger om sagens faktiske  \r\n\r\n omstændigheder, må der ikke træffes afgørelse, før parten er gjort bekendt  \r\n\r\n med oplysningerne og har haft mulighed for at komme med en udtalelse. Dette  \r\n\r\n gælder dog kun, hvis oplysningerne er til ugunst for parten og af væsentlig  \r\n\r\n betydning for sagens afgørelse, jf. FVL § 19, stk. 1. </P>  \r\n\r\n<P>Der må derfor foretages en vurdering af, om parten/parterne i det aktuelle  \r\n\r\n tilfælde skal høres, før der træffes afgørelse. </P>  \r\n\r\n<P>Hvis en indkomstmodtager anses for part og er uvidende om, at der ved  \r\n\r\n regionen verserer en sag, som påtænkes afgjort til ugunst for den pågældende,  \r\n\r\n må betingelserne for at foretage partshøring som hovedregel antages at være  \r\n\r\n tilstede. <BR>  \r\n\r\n</P>  \r\n\r\n<P>K.3.1.2 Begrundelse og klage <BR>  \r\n\r\n</P>  \r\n\r\n<P>Arbejdsgiverkontrollens afgørelser er omfattet af de almindelige regler om  \r\n\r\n begrundelse, jf. FVL §§ 22-24. Det betyder, at arbejdsgiverkontrollens  \r\n\r\n bebyrdende afgørelser skal ledsages af en begrundelse, jf. FVL § 22. </P>  \r\n\r\n<P>Kravene til begrundelsens indhold fremgår af FVL § 24. Begrundelsen skal  \r\n\r\n indeholde en henvisning til de retsregler, som afgørelsen er truffet efter,  \r\n\r\n og hvis afgørelsen beror på et administrativt skøn, skal begrundelsen  \r\n\r\n endvidere angive de hovedhensyn, der har været bestemmende for  \r\n\r\n skønsudøvelsen, jf. </P>  \r\n\r\n<P>FVL § 24, stk. 1. Begrundelsen skal om fornødent indeholde en kort  \r\n\r\n redegørelse for de faktiske omstændigheder, der er tillagt væsentlig  \r\n\r\n betydning for afgørelsen, jf. FVL § 24, stk. 2. En sådan redegørelse vil  \r\n\r\n f.eks. være fornøden, når sagens faktum er omtvistet eller uklart. </P>  \r\n\r\n<P>Manglende - eller utilstrækkelig - begrundelse kan medføre, at afgørelsen  \r\n\r\n efter omstændighederne bliver ugyldig. </P>  \r\n\r\n<P>Arbejdsgiverkontrollens afgørelser er ligeledes omfattet af de almindelige  \r\n\r\n regler om klagevejledning, jf. FVL §§ 25 og 26. </P>  \r\n\r\n<P>Afgørelser, som kan påklages til anden forvaltningsmyndighed, jf. afsnit  \r\n\r\n K.3.3, skal indeholde en vejledning om klageadgang med oplysning om  \r\n\r\n klagemyndighed, fremgangsmåde ved indgivelse af klage samt tidsfrist. Dette  \r\n\r\n gælder dog ikke, hvis afgørelsen fuldt ud giver den pågældende part medhold,  \r\n\r\n f.eks. i sager om registrering, hvor ansøgning om registrering meddeles  \r\n\r\n ubetinget, jf. afsnit E.2. <BR>  \r\n\r\n</P>  \r\n\r\n<P>K.3.1.3 Tavshedspligt <BR>  \r\n\r\n</P>  \r\n\r\n<P>Ud over den almindelige tavshedspligt, som omfatter alle ansatte inden for  \r\n\r\n den offentlige forvaltning, jf. FVL § 27, findes der på skatteområdet særlige  \r\n\r\n tavshedspligtsbestemmelser. </P>  \r\n\r\n<P>Skattemyndighederne skal efter disse bestemmelser iagttage ubetinget  \r\n\r\n tavshed over for uvedkommende om de skatte- eller indeholdelsespligtiges  \r\n\r\n økonomiske, erhvervsmæssige eller privatlivet vedrørende forhold, jf. KSL §  \r\n\r\n 87 og SL § 44. &quot;Uvedkommende&quot; fortolkes i denne forbindelse  \r\n\r\n restriktivt i forhold til private. Dvs. at alle andre  \r\n\r\n private/ikke-forvaltningsmyndigheder end den, der har afgivet oplysningen, er  \r\n\r\n uvedkommende, jf. cirk. nr. 39. af 26. marts 1995. <BR>  \r\n\r\n</P>  \r\n\r\n<P>Indkomstmodtager - arbejdsgiver <BR>  \r\n\r\n</P>  \r\n\r\n<P>Den enkelte indkomstmodtagers skatteforhold må derfor ikke drøftes med  \r\n\r\n arbejdsgiveren. Afgørelser og sagsfremstillinger, der vedrører flere parter,  \r\n\r\n bør kun indeholde fortrolige oplysninger, som er af betydning for sagens  \r\n\r\n afgørelse. I sager, hvor der er flere parter, skal der endvidere foretages en  \r\n\r\n vurdering af i hvilket omfang, der ved fremsendelse af afgørelse og  \r\n\r\n sagsfremstilling til den ene part skal fjernes eller bibeholdes evt.  \r\n\r\n fortrolige oplysninger om den anden part. </P>  \r\n\r\n<P>Vurderingen foretages efter reglerne om aktindsigt i tilsvarende  \r\n\r\n oplysninger, jf. FVL § 15, stk. 1, hvorefter retten til aktindsigt kan  \r\n\r\n begrænses, i det omfang partens interesse i de pågældende oplysninger bør  \r\n\r\n vige for afgørende hensyn til andre private interesser. <BR>  \r\n\r\n</P>  \r\n\r\n<P>Andre forvaltningsmyndigheder <BR>  \r\n\r\n</P>  \r\n\r\n<P>Videregivelse af fortrolige oplysninger til andre forvaltningsmyndigheder  \r\n\r\n - uopfordret eller efter anmodning - er omfattet af reglerne i FVL §§ 28-32.  \r\n\r\n</P>  \r\n\r\n<P>Oplysninger, der er indhentet i forbindelse med arbejdsgiverkontrollen,  \r\n\r\n jf. KSL § 86, kan således videregives til observation for den kommunale  \r\n\r\n skatteforvaltning, jf. FVL § 28, stk. 3, hvorefter fortrolige oplysninger af  \r\n\r\n økonomisk og erhvervsmæssig art kan videregives til anden  \r\n\r\n forvaltningsmyndighed, når oplysningerne har væsentlig betydning for  \r\n\r\n myndighedens virksomhed eller for en afgørelse, myndigheden skal træffe. </P>  \r\n\r\n<P>Arbejdsgiverkontrollen kan f.eks. under gennemgang af en  \r\n\r\n indeholdelsespligtigs regnskabsmateriale - med henblik på videregivelse til  \r\n\r\n den kommunale skatteforvaltning - notere sig navn, adresse og udbetalte beløb  \r\n\r\n for personer, som har modtaget ydelser fra den pågældende virksomhed. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.3.2\"\"></A>\r\n\r\n<DIV CLASS=REFPUNKT ID=\"AK.3.2\">  \r\n\r\n<P>K.3.2 Ligningsmyndighedens afgørelse <BR>  \r\n\r\n</P>  \r\n\r\n<P>Ved arbejdsgiverkontrollens afslutning skal der tages stilling til i  \r\n\r\n hvilket omfang, der er behov for videregivelse af kontroloplysninger til  \r\n\r\n andre myndigheder. <BR>  \r\n\r\n</P>  \r\n\r\n<P>Kommunale skatteforvaltninger <BR>  \r\n\r\n</P>  \r\n\r\n<P>Medfører en arbejdsgiverkontrol, at der efterfølgende skal foretages  \r\n\r\n ændringer i virksomhedens angivelser og/eller ansattes skatteansættelser,  \r\n\r\n skal der udarbejdes et kontrolnotat/en kontrolrapport. Kopi heraf skal  \r\n\r\n tilsendes virksomhedens slutligningskommune. </P>  \r\n\r\n<P>Det præciseres, at de enkelte ansattes slutligningskommuner skal  \r\n\r\n orienteres i alle tilfælde, hvor en region i forbindelse med et  \r\n\r\n arbejdsgiverkontrolbesøg træffer afgørelser, der har betydning for ligningen  \r\n\r\n af de ansatte. </P>  \r\n\r\n<P>I situationer, hvor en ansat i virksomheden slutlignes i en kommune uden  \r\n\r\n for regionens område, må bestemmelserne i SSL § 12 om ensartet ligning sikres  \r\n\r\n ved aftale mellem virksomhedens registreringsregion og den region, hvorunder  \r\n\r\n den ansattes slutligningskommune hører. <BR>  \r\n\r\n</P>  \r\n\r\n<P>Andre myndigheder <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AK.3.3\"\"></A>\r\n\r\n<DIV CLASS=REFPUNKT ID=\"AK.3.3\">  \r\n\r\n<P>K.3.3 Klage <BR>  \r\n\r\n</P>  \r\n\r\n<P>Ved afgivelse af kontroloplysninger til andre regioner, kan den  \r\n\r\n udarbejdede kontrolrapport eventuelt vedlægges i kopi til en følgeskrivelse.  \r\n\r\n</P>  \r\n\r\n<P>Har arbejdsgiverkontrollen under et besøg i en virksomhed konstateret  \r\n\r\n forhold, som har betydning for alle regioner, rundsender regionen selv  \r\n\r\n oplysningerne og giver Told- og Skattestyrelsen meddelelse herom. <BR>  \r\n\r\n</P>  \r\n\r\n<P>K.3.3.1 Udlægningsbekendtgørelsen <BR>  \r\n\r\n</P>  \r\n\r\n<P>I bek. nr. 527 af 17. juni 1996 (udlægningsbekendtgørelsen) har  \r\n\r\n skatteministeren i henhold til bl.a. KSL § 89 B, AMFL § 16, stk. 1 - 3 og SKL  \r\n\r\n § 23 B fastsat regler om klage over afgørelser efter disse love, herunder  \r\n\r\n bemyndiget de lokale told- og skatteregioner til at træffe afgørelse som  \r\n\r\n første instans, jf. bek. nr. 527 af 17. juni 1996, § 2, stk. 1. </P>  \r\n\r\n<P>Regionernes afgørelser kan påklages til Told- og Skattestyrelsen, jf. §  \r\n\r\n 11, stk. 1 i bek. nr. 527 af 17. juni 1996 og afsnit K.3.3.2 - K.3.3.7  \r\n\r\n nedenfor. </P>  \r\n\r\n<P>Hvis ikke andet er bestemt i loven, er fristen for klage til Told- og  \r\n\r\n Skattestyrelsen 3 måneder, jf. § 10 i bek. nr. 527 af 17. juni 1996. </P>  \r\n\r\n<P>I relation til AMFL afviger klagereglerne på visse punkter fra det her  \r\n\r\n beskrevne. Om klage efter AMFL, se afsnit K.3.3.7. </P>  \r\n\r\n<P>I det følgende beskrives klagevejen for en række afgørelser som  \r\n\r\n arbejdsgiverkontrol typisk giver anledning til. Opregningen er ikke  \r\n\r\n udtømmende. <BR>  \r\n\r\n</P>  \r\n\r\n<P>K.3.3.2 Afgørelser vedrørende registrering <BR>  \r\n\r\n</P>  \r\n\r\n<P>Efter § 2, stk. 1 i bek. 527 af 17. juni 1996 har told- og  \r\n\r\n skatteregionerne kompetence til som første instans at træffe afgørelser om,  \r\n\r\n<BR>  \r\n\r\n</P>  \r\n\r\n<PRE>  \r\n\r\n      at en indeholdelsespligtig skal registreres i SE-registret,  \r\n\r\n       jf. § 18, stk.  1 i KSLbek. nr. 768  af 19. sept. 1995, og §§ 1-4  \r\n\r\n       i AMFLbek. nr. 1250 af 16. dec. 1996,  \r\n\r\n      at indeholdelsespligtige, der anmeldes til registrering, skal anvende  \r\n\r\n       en forkortet afregningsperiode efter KSL § 56, stk. 4, jf. stk. 2 og  \r\n\r\n       AMFL § 13, stk. 10, som ændret ved lov nr. 988 af 22. nov. 1996,  \r\n\r\n       eller skal stille sikkerhed efter KSL § 56 A, stk. 2 og AMFL § 13,  \r\n\r\n       stk. 10, som ændret ved lov nr. 988 af 22. nov. 1996, og  \r\n\r\n      at virksomheden ikke kan registreres pga. manglende  \r\n\r\n       sikkerhedsstillelse, jf. KSL § 56 A, stk. 3 og AMFL § 13, stk. 10, som  \r\n\r\n       ændret ved lov nr. 988 af 22. nov. 1996.  \r\n\r\n</PRE>  \r\n\r\n<BR>  \r\n\r\n<P>Disse afgørelser kan påklages til Told- og Skattestyrelsen, jf. bek. nr.  \r\n\r\n 527 af 17. juni 1996, § 11, stk. 1. Styrelsens afgørelse kan ikke indbringes  \r\n\r\n for anden administrativ myndighed, jf. samme bek. § 11, stk. 4. <BR>  \r\n\r\n</P>  \r\n\r\n<P>K.3.3.3 Afgørelser vedrørende indeholdelse <BR>  \r\n\r\n</P>  \r\n\r\n<P>Efter § 2, stk. 1 i bek. 527 af 17. juni 1996 har told- og  \r\n\r\n skatteregionerne kompetence til som første instans at træffe afgørelser om,  \r\n\r\n<BR>  \r\n\r\n</P>  \r\n\r\n<PRE>  \r\n\r\n      at en virksomhed skal indholde A-skat af en given ydelse, jf. KSL §  \r\n\r\n       46, jf. KSL § 43 og/eller, at der skal indeholdes lønmodtagerbidrag  \r\n\r\n       af den pågældende ydelse, jf. AMFL § 11, stk. 10, og  \r\n\r\n      at der skal indeholdes A-skat og lønmodtagerbidrag af ydelser, der  \r\n\r\n       uberettiget er udbetalt som skattefri godtgørelse.  \r\n\r\n</PRE>  \r\n\r\n<BR>  \r\n\r\n<P>De her nævnte afgørelser vedrørende indeholdelse kan påklages til Told- og  \r\n\r\n</P>  \r\n\r\n<P>Skattestyrelsen, jf. bek. nr. 527 af 17. juni 1996, § 11, stk. 1.  \r\n\r\n Styrelsens afgørelse kan ikke indbringes for anden administrativ myndighed,  \r\n\r\n jf. samme bek. § 11, stk. 4. </P>  \r\n\r\n<P>Pålægger regionen blot virksomheden fremover at udbetale skattefrie  \r\n\r\n godtgørelser i overensstemmelse med satserne, uden samtidig at træffe  \r\n\r\n afgørelse om indeholdelse af A-skat og lønmodtagerbidrag, er der ikke tale om  \r\n\r\n en afgørelse, og der er derfor ikke klageadgang til Told- og Skattestyelsen.  \r\n\r\n</P>  \r\n\r\n<P>Om klage over afgørelser, der træffes efter AMFL, se i øvrigt afsnit  \r\n\r\n K.3.3.7. <BR>  \r\n\r\n</P>  \r\n\r\n<P>K.3.3.4 Afgørelser vedrørende angivelse og betaling <BR>  \r\n\r\n</P>  \r\n\r\n<P>Efter § 2, stk. 1 i bek. 527 af 17. juni 1996 har told- og  \r\n\r\n skatteregionerne kompetence til som første instans at træffe afgørelser om,  \r\n\r\n<BR>  \r\n\r\n</P>  \r\n\r\n<PRE>  \r\n\r\n      at der skal pålægges afgiftsforhøjelse efter KSL § 57, stk. 2 og  \r\n\r\n       AMFL § 13 A, stk. 2, som ændret ved lov nr. 988 af 22. nov. 1996,  \r\n\r\n       på grund af ikke rettidigt indgivet angivelse,  \r\n\r\n      at der skal foretages en foreløbig fastsættelse efter KSL § 69, stk. 3  \r\n\r\n       og AMFL § 13, stk. 7, jf. AMFLbek. nr. 1250 af 16. dec. 1996,  § 14,  \r\n\r\n      og  \r\n\r\n      at en allerede registreret indeholdelsespligtig virksomhed skal anvende  \r\n\r\n       forkortet afregningsperiode efter KSL § 56, stk. 2 og AMFL § 13,  \r\n\r\n       stk. 10, som ændret ved lov nr. 988 af 22. nov. 1996, eller stille  \r\n\r\n       sikkerhed efter KSL § 56 A, stk. 1 og AMFL § 13, stk. 10, som  \r\n\r\n       ændret ved lov nr. 988 af 22. nov. 1996.  \r\n\r\n</PRE>  \r\n\r\n<BR>  \r\n\r\n<P>Disse afgørelser kan påklages til Told- og Skattestyrelsen, jf. bek. nr.  \r\n\r\n 527 af 17. juni 1996, § 11, stk. 1. Styrelsens afgørelse kan ikke indbringes  \r\n\r\n for anden administrativ myndighed, jf. samme bek. § 11, stk. 4. <BR>  \r\n\r\n</P>  \r\n\r\n<P>K.3.3.5 Afgørelser vedrørende oplysningspligt <BR>  \r\n\r\n</P>  \r\n\r\n<P>Efter § 2, stk. 1 i bek. 527 af 17. juni 1996 har told- og  \r\n\r\n skatteregionerne kompetence til som første instans at træffe afgørelse om, at  \r\n\r\n en virksomhed er oplysningspligtig efter SKL §§ 7 og 7 A. </P>  \r\n\r\n<P>En sådan afgørelse kan påklages til Told- og Skattestyrelsen, jf. bek. nr.  \r\n\r\n 527 af 17. juni 1996, § 11, stk. 1. Styrelsens afgørelse kan ikke indbringes  \r\n\r\n for anden administrativ myndighed, jf. samme bek. § 11, stk. 4. <BR>  \r\n\r\n</P>  \r\n\r\n<P>K.3.3.6 Afgørelser vedrørende hæftelse <BR>  \r\n\r\n</P>  \r\n\r\n<P>Efter § 2, stk. 1 i bek. 527 af 17. juni 1996 har told- og  \r\n\r\n skatteregionerne kompetence til som første instans at træffe afgørelser om  \r\n\r\n<BR>  \r\n\r\n</P>  \r\n\r\n<PRE>  \r\n\r\n      hæftelse for indeholdt A-skat og lønmodtagerbidrag efter KSL § 69,  \r\n\r\n       stk. 2 og AMFL § 15, stk. 5, 2. pkt., som ændret ved lov nr. 988 af  \r\n\r\n       22. nov. 1996,  \r\n\r\n      lønmodtagerens hæftelse for ikke-indeholdt A-skat og ikke-indeholdte  \r\n\r\n       lønmodtagerbidrag, jf. KSL § 68 samt AMFL § 15, stk. 1,  \r\n\r\n      og  \r\n\r\n      den indeholdelsespligtiges hæftelse for ikke-indeholdt A-skat og  \r\n\r\n       ikke-indeholdt lønmodtagerbidrag, jf. KSL § 69, stk. 1 samt AMFL  \r\n\r\n       § 15, stk. 5, som ændret ved lov nr. 988 af 22. nov. 1996.  \r\n\r\n</PRE>  \r\n\r\n<BR>  \r\n\r\n<P>Disse afgørelser kan påklages til Told- og Skattestyrelsen, jf. bek. nr.  \r\n\r\n 527 af 17. juni 1996, § 11, stk. 1. Styrelsens afgørelse kan ikke indbringes  \r\n\r\n for anden administrativ myndighed, jf. samme bek. § 11, stk. 4. <BR>  \r\n\r\n</P>  \r\n\r\n<P>K.3.3.7 Afgørelser efter AMFL <BR>  \r\n\r\n</P>  \r\n\r\n<P>Skatteministeren har i henhold til AMFL § 16, stk. 1 fastsat regler om  \r\n\r\n klage over afgørelser efter AMFL. I bek. nr. 527 af 17. juni 1996, § 2, stk.  \r\n\r\n 1 har skatteministeren bemyndiget told- og skatteregionerne til at træffe  \r\n\r\n afgørelse efter AMFL i første instans. </P>  \r\n\r\n<P>Told- og skatteregionernes afgørelser kan påklages til Told- og  \r\n\r\n Skattestyrelsen, jf. bek. nr. 527 af 17. juni 1996, § 11, stk. 1. Styrelsens  \r\n\r\n afgørelse kan ikke påklages til anden administrativ myndighed, jf. samme bek.  \r\n\r\n § 11, stk. 4. Hvis ikke andet er bestemt i loven, er fristen for klage til  \r\n\r\n Told- og Skattestyrelsen 3 måneder, jf. § 10 i bek. nr. 527 af 17 juni 1996.  \r\n\r\n</P>  \r\n\r\n<P>Dette gælder som udgangspunkt alle afgørelser regionerne træffer efter  \r\n\r\n AMFL, f.eks. afgørelser om pålæg om indeholdelse af lønmodtagerbidrag. For  \r\n\r\n nogle afgørelser efter AMFL fraviges udgangspunktet imidlertid. Disse  \r\n\r\n situationer er beskrevet i det følgende. <BR>  \r\n\r\n</P>  \r\n\r\n<P>Bidragspligt og bidragsgrundlag <BR>  \r\n\r\n</P>  \r\n\r\n<P>Regionernes afgørelser om bidragspligt efter AMFL § 7, stk. 1, litra a, b,  \r\n\r\n d og § 7, stk. 2 og afgørelser om bidragsgrundlag efter AMFL §§ 8 og 9 kan i  \r\n\r\n overensstemmelse med det netop beskrevne udgangspunkt påklages til Told- og  \r\n\r\n</P>  \r\n\r\n<P>Skattestyrelsen. Styrelsens afgørelse kan påklages til Ankenævnet for  \r\n\r\n Bidrag til Arbejdsmarkedsfondene, jf. AMFL § 17, stk. 2. Fristen for klage  \r\n\r\n til Ankenævnet er 3 måneder efter, at der er truffet afgørelse, jf. AMFL §  \r\n\r\n 17, stk. 6. </P>  \r\n\r\n<P>Ankenævnets afgørelse kan ikke indbringes for anden administrativ  \r\n\r\n myndighed, jf. AMFL § 17, stk. 2. <BR>  \r\n\r\n</P>  \r\n\r\n<P>Fritagelse for og bortfald af bidragspligt <BR>  \r\n\r\n</P>  \r\n\r\n<P>Skatteministeren har i henhold til AMFL § 16, stk. 3 bemyndiget Den  \r\n\r\n Sociale </P>  \r\n\r\n<P>Sikringsstyrelse (før 10. marts 1997, Direktoratet for Social Sikring og  \r\n\r\n</P>  \r\n\r\n<P>Bistand) til at træffe afgørelse i første instans efter AMFL § 7, stk. 4  \r\n\r\n om fritagelse for bidragspligt ved flytning inden for De Euroæiske  \r\n\r\n Fællesskaber, og efter AMFL § 7, stk. 5 om bortfald af bidragspligt i henhold  \r\n\r\n til mellemfolkelige aftaler om social sikring, jf. bek. nr. 527 af 17. juni  \r\n\r\n 1996, § 6. </P>  \r\n\r\n<P>Sikringsstyrelsens afgørelse kan påklages til Ankenævnet for Bidrag til  \r\n\r\n</P>  \r\n\r\n<P>Arbejdsmarkedsfondene, jf. bek. nr. 527 af 17. juni 1996, § 13. Fristen  \r\n\r\n for klage til Ankenævnet er 3 måneder efter, at der er truffet afgørelse, jf.  \r\n\r\n AMFL § 17, stk. 6. Ankenævnets afgørelser kan ikke indbringes for anden  \r\n\r\n administrativ myndighed, jf. AMFL § 17, stk. 2. <BR>  \r\n\r\n</P>  \r\n\r\n<P>Honorarmodtagere og selvstændigt erhvervsdrivende <BR>  \r\n\r\n</P>  \r\n\r\n<P>Regionernes afgørelser efter AMFL § 7, stk. 1, litra c om  \r\n\r\n honorarmodtageres bidragspligt, og efter AMFL § 7, stk. 3 om selvstændigt  \r\n\r\n erhvervsdrivendes bidragspligt kan påklages til Landsskatteretten efter  \r\n\r\n reglerne i SSL kap. 3, jf. AMFL § 17, stk. 7. Fristen for klage til  \r\n\r\n Landsskatteretten er 3 måneder efter modtagelsen af afgørelsen, jf. AMFL §  \r\n\r\n 17, stk. 7, der henviser til SSL § 25, stk. 1. Landsskatterettens afgørelse  \r\n\r\n kan ikke indbringes for anden administrativ myndighed. </P>  \r\n\r\n<P>Se i øvrigt TfS 1996,340, hvor der er redegjort for baggrunden for  \r\n\r\n udformningen af klagereglerne i AMFL på dette punkt, og om fremgangsmåden ved  \r\n\r\n behandlingen af klager over bidragspligt efter lovens § 7, stk. 1, litra c og  \r\n\r\n § 7, stk. 3. <BR>  \r\n\r\n</P>  \r\n\r\n<P>Domstolsprøvelse <BR>  \r\n\r\n</P>  \r\n\r\n<P>Sager om spørgsmål efter AMFL kan først indbringes for domstolene, når der  \r\n\r\n foreligger en endelig administrativ afgørelse eller den endelige  \r\n\r\n administrative instans har afvist at behandle sagen, jf. AMFL § 17 A, stk. 3.  \r\n\r\n Den endelige administrative afgørelse truffet af henholdsvis Told- og  \r\n\r\n Skattestyrelsen, Ankenævnet for Bidrag til Arbejdsmarkedsfondene eller  \r\n\r\n Landsskatteretten skal indbringes for domstolene senest 3 måneder efter, at  \r\n\r\n der er truffet afgørelse eller sagen er afvist, jf. AMFL § 17 A, stk. 4. <BR>  \r\n\r\n</P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19976A0000K"
        },
        {
            "displayName": "Entydig dokumentidentifikation",
            "displayValue": "AN008990"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1997"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}