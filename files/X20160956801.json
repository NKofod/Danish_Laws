{
    "id": 182126,
    "title": "Bindende svar - Udførsel som rejsegods af rejsende med bopæl i Norge",
    "documentTypeId": "230",
    "isSagsforlobPeriodValid": true,
    "shortName": "AFG nr 9568 af 26/04/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bindende svar - Udførsel som rejsegods af rejsende med bopæl i Norge</p>\r\n<div class=\"Resume\">\r\n   <p class=\"TekstGenerel\">Skatterådet kan ikke bekræfte, at Spørger kan sælge sine varer (øl, vin, cigaretter, slik m.m.) uden moms efter momslovens § 34, stk. 1, nr. 5, til privatpersoner bosiddende i Norge, som selv tager varerne med til Norge. Fritagelsen er bl.a. betinget af, at salgsprisen for den enkelte vare overstiger 1.200 kr. inkl. moms. Spørger vil derfor ikke kunne opfylde betingelserne for at sælge varerne uden moms.</p>\r\n</div>\r\n<p class=\"KapitelOverskrift2\">Skatterådsmøde 26. april 2016 - SKM2016. 202. SR</p>\r\n<p class=\"BilagtekstListe\">\r\n   <span class=\"Bold\">Spørgsmål</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Kan det bekræftes, at Spørger kan sælge sine varer uden moms efter momslovens § 34, stk. 1, nr. 5, såfremt kunden (privatperson bosiddende uden for EU) tager varerne med ud af EU?</p>\r\n<p class=\"Liste1\">\r\n   <span class=\"Liste1Nr\">2.</span> Såfremt spørgsmål 1 besvares bekræftende, kan det i så fald bekræftes, at Spørger kan anvende kopi af færgebillet (til Norge) sammen med kopi af pas/kørekort fra kunden som dokumentation for, at varerne forlader EU?</p>\r\n<p class=\"Liste1\">\r\n   <span class=\"Liste1Nr\">3.</span> Såfremt spørgsmål 1 kan besvares bekræftende, kan det i så fald bekræfte, at Spørger kan anvende en erklæring vedrørende afhentningskøb (jf. SKM2014. 773. SKAT) som dokumentation for at varerne forlader EU?</p>\r\n<p class=\"BilagtekstListe\">\r\n   <span class=\"Bold\">Svar</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Nej</p>\r\n<p class=\"Liste1\">\r\n   <span class=\"Liste1Nr\">2.</span> Bortfalder</p>\r\n<p class=\"Liste1\">\r\n   <span class=\"Liste1Nr\">3.</span> Bortfalder</p>\r\n<p>\r\n   <span class=\"Bold\">Beskrivelse af de faktiske forhold</span>\r\n</p>\r\n<p>Spørger driver en grænsehandelsbutik og henvender sig i langt overvejende grad til nordmænd som besøger Danmark. Butikken sælger de gængse grænsehandelsvarer, såsom øl, vin, spiritus, cigaretter, slik mm.</p>\r\n<p>Butikken ligger omkring 3 minutters kørsel fra færgelejet, hvor færgen afgår til Norge.</p>\r\n<p>Som nævnt henvender butikken sig til norske privatpersoner, som foretager sine afsluttende indkøb i Danmark i butikken, hvorefter turen går med færge til Norge.</p>\r\n<p>Spørger ønsker at få vished om, hvorvidt det er mulig at fakturere de leverede varer til privatpersoner uden for EU uden moms, herunder hvad der skal til for at opfylde SKATs krav til dokumentation for den efterfølgende udførelse af varerne. Udførslen sker som udgangspunkt af kunden.</p>\r\n<p>\r\n   <span class=\"Bold\">Spørgers opfattelse og begrundelse</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Det er vores opfattelse, at spørger kan sælge de omhandlende varer momsfrit, når varerne efterfølgende forlader EU, idet varerne ikke kommer til forbrug inden for EU.</p>\r\n<p>Ud fra en ordlydsfortolkning af den omhandlende bestemmelse i momslovens § 34, stk. 1, nr. 5:</p>\r\n<p>\r\n   <span class=\"Italic\">\" § 34.</span> <span class=\"Italic\">Følgende leverancer af varer og ydelser er fritaget for afgift:</span></p>\r\n<p>\r\n   <span class=\"Italic\">5) Levering af varer, der af virksomheden eller af en køber, som ikke er etableret her i landet, eller for disses regning udføres til steder uden for EU.</span>\r\n</p>\r\n<p>er der ingen tvivl om, at såfremt spørger eller aftager af varerne transporterer varerne ud af EU, så kan varerne sælges momsfrit.</p>\r\n<p>Dette bestyrkes desuden af den bagvedliggende direktivbestemmelse, jf. momssystemdirektivets artikel 146, stk. 1, litra d, hvori følgende er anført:</p>\r\n<p>\r\n   <span class=\"Italic\">\"Medlemsstaterne fritager følgende transaktioner:</span>\r\n</p>\r\n<p>\r\n   <span class=\"Italic\">b) levering af varer, som af en kunde, der ikke er etableret på medlemsstaternes respektive område, eller for hans regning forsendes eller transporteres til steder uden for Fællesskabet, med undtagelse af varer, der transporteres af kunden selv, og som er bestemt som udstyr, brændstof eller forsyninger, herunder proviant, til lystfartøjer og sportsfly eller til ethvert andet transportmiddel til privat brug\"</span>\r\n</p>\r\n<p>Herudfra kan det klart udledes, at levering af varer som transporteres ud af EU af kunden (f.eks. en privatperson) er fritaget for moms.</p>\r\n<p>Ydermere til støtte for vores opfattelse, er følgende anført i SKATs Juridiske Vejledning, afsnit D. A. 10.1.2.2:</p>\r\n<p>\r\n   <span class=\"Italic\">\"Hvem der momsfrit kan udføre varer til steder udenfor EU</span>\r\n</p>\r\n<p>\r\n   <span class=\"Italic\">Levering af en vare, der udføres af en virksomhed (sælger) eller for virksomhedens (sælgers) regning til steder udenfor EU, er fritaget for moms.</span>\r\n</p>\r\n<p>\r\n   <span class=\"Italic\">Dette gælder også, hvis en køber, der ikke er etableret her i landet, udfører varer til steder udenfor EU.</span> <span class=\"Italic\">Eller hvis udførslen sker for en sådan købers regning.</span></p>\r\n<p>\r\n   <span class=\"Italic\">Varer købt her i landet til udførsel er således fritaget for moms uanset, om selve udførslen foretages af sælger eller af en køber, der ikke er etableret her i landet.</span>\r\n</p>\r\n<p>\r\n   <span class=\"Italic\">Hvis køber er etableret her i landet, er leverancen kun fritaget for moms, hvis sælger forestår udførsel af varen til steder udenfor EU.\"</span>\r\n</p>\r\n<p>Efter vores opfattelse, er der således ingen tvivl omkring omfanget af bestemmelsen set i forhold til levering af varerne fra butikken.</p>\r\n<p>\r\n   <span class=\"Underline\">Spørgsmål 2 + 3</span>\r\n</p>\r\n<p>Baggrunden bag spørgsmål 2 og 3 er at opnå kendskab til hvilken form for dokumentation SKAT vil acceptere som fyldestgørende for, at de solgte varer kan leveres momsfrit.</p>\r\n<p>Det er vores opfattelse, at det er tilstrækkeligt, at spørger kan fremlægge kopi af færgebillet fra sin norske kunde, sammen med kopi af ejerens pas/kørekort eller lignende.</p>\r\n<p>Alternativt vil en erklæring i lighed med erklæringen omfattet af SKM2014. 773. SKAT kunne anvendes som tilstrækkelig dokumentation for, at køretøjet er transporteret ud af EU efter endt reparation.</p>\r\n<p>Landsskatteretten har i sag SKM. 2013.591. LSR givet en MC-forhandler medhold i at dokumentationen for, at motorcyklerne var udført til Norge kunne ske efterfølgende ved en erklæring fra de norske købere.</p>\r\n<p>I sagen er der bl.a. anført følgende:</p>\r\n<p>\r\n   <span class=\"Italic\">\"Salget af nye motorcykler og reservedele til aftagere uden for EU er dokumenteret ved diverse materiale, herunder blandt andet erklæringer om modtagelsen, fakturakopier, skriftlige ordre, korrespondance med køber, bankafregninger og lign.</span> <span class=\"Italic\">og/eller udførselsangivelse.</span> <span class=\"Italic\">Der er desuden fremlagt kopi af fragtdokumentation fra G4 på, at motorcykler til den norske aftager blev fragtet til Norge.</span></p>\r\n<p>\r\n   <span class=\"Italic\">Landsskatteretten skal bemærke, at der i momslovgivningen ikke ses at være hjemmel til at stille krav om, at dokumentation for salg til 0-sats i medfør af momslovens § 34 skal være til stede ved faktureringen, eller at virksomhederne kan afskæres fra efterfølgende at indhente og fremlægge dokumentation for foretagne transaktioner, jf. således muligheden for genoptagelse i skatteforvaltningslovens §§ 31 og 32.\"</span>\r\n</p>\r\n<p>Landsskatteretten giver, som nævnt, ovenfor således forhandleren medhold i, at en erklæring fra køberen kan være med til dokumentere, at varen har forladt EU. Tilsvarende kan gøre sig gældende i denne sag.</p>\r\n<p>Kan SKAT ikke svare på hverken spørgsmål 2 eller 3 anmodes SKAT om vejledende at udtale sig herom, idet spørger gerne, så vidt muligt, vil sikre at den momsmæssige behandling af de leverede serviceydelser er korrekt.</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>Momsloven:</p>\r\n<p>§ 4. Der betales afgift af varer og ydelser, der leveres mod vederlag her i landet. Ved levering af en vare forstås overdragelse af retten til som ejer at råde over et materielt gode. Levering af en ydelse omfatter enhver anden levering.</p>\r\n<p>§ 34. Følgende leverancer af varer og ydelser er fritaget for afgift:</p>\r\n<p>5) Levering af varer, der af virksomheden eller af en køber, som ikke er etableret her i landet, eller for disses regning udføres til steder uden for EU.</p>\r\n<p>\r\n   <span class=\"Italic\">Afslutning</span>\r\n</p>\r\n<p>Skulle SKAT imod forventning ikke svare bekræftende på de stillede spørgsmål, vil undertegnede gerne kontaktes inden endelig fremsendelse af svaret med henblik på en kort drøftelse af forholdene.</p>\r\n<p>\r\n   <span class=\"Bold\">SKATs indstilling og begrundelse</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Det ønskes bekræftet, at spørger kan sælge sine varer uden moms efter momslovens § 34, stk. 1, nr. 5, til privatpersoner bosiddende i Norge, såfremt privatpersonen tager varerne med til Norge.</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>Momslovens § 34, stk. 1, nr. 5, har følgende ordlyd:</p>\r\n<p>\"5) Levering af varer, der af virksomheden eller af en køber, som ikke er etableret her i landet, eller for disses regning udføres til steder udenfor EU. Ved levering til rejsende, der medbringer varen i deres personlige bagage, og som har bopæl eller sædvanligt opholdssted i Norge eller på Ålandsøerne, er fritagelsen betinget af, at salgsprisen for den enkelte vare overstiger 1.200 kr. inkl. afgift, samt at varen transporteres til steder udenfor EU inden udgangen af den tredje måned efter leveringsmåneden. En gruppe af ting, der normalt udgør en helhed, anses som én vare. Ved levering til rejsende, der medbringer varen i deres personlige bagage, og som har bopæl eller sædvanligt opholdssted andre steder uden for EU, er fritagelsen betinget af, at købet er foretaget i samme forretning og omfatter varer til en værdi over 300 kr. inkl. afgift, samt at varen transporteres til steder uden for EU inden udgangen af den tredje måned efter leveringsmåneden. Skatteministeren kan fastsætte nærmere regler herom.\"</p>\r\n<p>Bestemmelsen implementerer momssystemdirektivets artikel 146, stk.1, litra b), og artikel 147, stk. 1, som har følgende ordlyd:</p>\r\n<p>\"Artikel 146</p>\r\n<p>1. Medlemsstaterne fritager følgende transaktioner:</p>\r\n<p>b) levering af varer, som af en kunde, der ikke er etableret på medlemsstaternes respektive område, eller for hans regning forsendes eller transporteres til steder uden for Fællesskabet, med undtagelse af varer, der transporteres af kunden selv, og som er bestemt som udstyr, brændstof eller forsyninger, herunder proviant, til lystfartøjer og sportsfly eller til ethvert andet transportmiddel til privat brug.</p>\r\n<p>Artikel 147</p>\r\n<p>1. I tilfælde, hvor den i artikel 146, stk. 1, litra b), omhandlede levering vedrører varer, der medbringes i den rejsendes personlige bagage, gælder fritagelsen kun, når følgende betingelser er opfyldt:</p>\r\n<p>a) den rejsende er ikke etableret i Fællesskabet</p>\r\n<p>b) varerne transporteres ud af Fællesskabet inden udgangen af den tredje måned efter leveringsmåneden</p>\r\n<p>c) den samlede værdi af leveringen, inkl. moms, overstiger 175 EUR eller det hertil svarende beløb i national valuta, fastsat én gang om året under anvendelse af den omregningskurs, der noteres den første arbejdsdag i oktober, med virkning pr. 1. januar det følgende år.\"</p>\r\n<p>Momsbekendtgørelsens §§ 45 - 48 om afgiftsfrit salg til rejsende med bopæl uden for EU har følgende ordlyd:</p>\r\n<p>\"§ 45. Ved afgiftsfrit salg efter momslovens § 34, stk. 1, nr. 5, til købere med bopæl eller sædvanligt opholdssted i Norge skal varerne på en forenklet faktura angives til udførsel til dette land. Den forenklede faktura skal indeholde oplysning om køberens navn og adresse.</p>\r\n<p>Stk. 2. Den dokumentation, der modtages fra den kompetente myndighed i Norge for afgiftens betaling ved indførsel i Norge, skal vedlægges virksomhedens regnskab som dokumentation for afgiftsgodtgørelsen.</p>\r\n<p>§ 46. Ved afgiftsfrit salg efter momslovens § 34, stk. 1, nr. 5, til købere med bopæl eller sædvanligt opholdssted uden for EU, herunder Færøerne og i Grønland, skal den forenklede faktura være påtegnet af det EU-udgangstoldsted, hvorfra udførsel finder sted. Påtegningen kan ske digitalt, hvis SKAT har godkendt it-systemet, hvormed den digitale påtegning foretages. Den forenklede faktura skal indeholde oplysning om køberens navn og adresse. Fakturaen skal vedlægges virksomhedens regnskab som dokumentation for afgiftsfritagelsen.</p>\r\n<p>§ 47. Køberen skal over for virksomheden dokumentere sin bopæl eller sædvanligt opholdssted uden for EU ved forevisning af pas, identitetskort eller anden tilsvarende legitimation.</p>\r\n<p>§ 48. Afgiften af salget medregnes til den udgående afgift ved opgørelsen af afgiftstilsvaret for den afgiftsperiode, hvori salget finder sted, og kan fradrages i den udgående afgift i den afgiftsperiode, hvori den i § 45, stk. 2, eller § 46 nævnte dokumentation kan fremlægges.\"</p>\r\n<p>\r\n   <span class=\"Italic\">Praksis</span>\r\n</p>\r\n<p>\r\n   <span class=\"Underline\">Den juridiske vejledning, afsnit D.</span> <span class=\"Underline\">A.</span> <span class=\"Underline\">10.1.2 (Uddrag)</span></p>\r\n<p>\r\n   <span class=\"Italic\">\"Udførsel som rejsegods</span>\r\n</p>\r\n<p>I det følgende gennemgås først reglerne for udførsel af rejsegods af rejsende med bopæl eller sædvanligt opholdssted i Norge eller på Ålandsøerne og dernæst reglerne for udførsel af rejsegods af rejsende med bopæl eller sædvanligt opholdssted i andre lande udenfor EU.</p>\r\n<p>Bemærk, at det er en betingelse for fritagelse for udførsel af rejsegods, at den rejsende, jf. stk. 1, nr. 5, 2. pkt., er en person, der ikke har bopæl eller sædvanligt opholdssted inden for EU. Se ML § 34, stk. 2.</p>\r\n<p>Endelig omtales særlige turistordninger for personer med bopæl eller sædvanligt opholdssted udenfor EU.</p>\r\n<p>Rejsende med bopæl eller sædvanligt opholdssted i Norge eller på Ålandsøerne</p>\r\n<p>Levering af varer, der medbringes af personer med bopæl eller sædvanligt opholdssted i Norge eller på Ålandsøerne i deres personlige bagage, er fritaget for moms. Se ML § 34, stk. 1, nr. 5, 2. og 3. pkt., stk. 2, 7 og 8.</p>\r\n<p class=\"BilagtekstListe\">Det er dog en forudsætning for fritagelsen, at følgende betingelser alle er opfyldt:</p>\r\n<p class=\"Liste1\">\r\n   <span class=\"Liste1Nr\">–</span> Salgsprisen for den enkelte vare skal overstige 1.200 kr. inkl. moms. En gruppe af ting, der normalt udgør en helhed, anses som én vare.</p>\r\n<p class=\"Liste1\">\r\n   <span class=\"Liste1Nr\">–</span> Varen skal transporteres til et sted udenfor EU inden udgangen af den tredje måned efter leveringsmåneden.</p>\r\n<p class=\"Liste1\">\r\n   <span class=\"Liste1Nr\">–</span> Køber skal overfor sælger dokumentere sin bopæl eller sit sædvanlige opholdssted i Norge eller på Ålandsøerne ved forevisning af pas, identitetskort eller anden tilsvarende legitimation. Se § 47 i momsbekendtgørelsen.</p>\r\n<p class=\"Liste1\">\r\n   <span class=\"Liste1Nr\">–</span> Varerne skal angives til udførsel til henholdsvis Norge eller Ålandsøerne på en forenklet faktura. Fakturaen skal udover oplysning om udstedelsesdato (fakturadato), sælgers navn og adresse samt registreringsnummer, varernes art og værdi (salgspris inkl. moms) samt momsbeløbet indeholde købers navn og adresse. Se § 45 i momsbekendtgørelsen.</p>\r\n<p class=\"Liste1\">\r\n   <span class=\"Liste1Nr\">–</span> Moms af salget skal medregnes til salgsmomsen i den periode, hvor salget finder sted. Momsen kan fradrages i den afgiftsperiode, hvor sælger kan fremlægge dokumentation for udførslen i form af:</p>\r\n<p class=\"Liste2\">\r\n   <span class=\"Liste2Nr\">–</span> Norge: Dokumentation fra den kompetente virksomhed i Norge på, at der er betalt afgift ved indførslen af varen i Norge.</p>\r\n<p class=\"Liste2\">\r\n   <span class=\"Liste2Nr\">–</span> Ålandsøerne: Forenklet faktura påtegnet af myndighederne ved det udgangssted, hvor udførsel sker fra EU. Påtegningen kan ske digitalt, hvis SKAT har godkendt it-systemet, hvormed den digitale påtegning foretages. I tilfælde, hvor udførsel sker fra Danmark, kan SKAT udstede bevilling til private virksomheder til at varetage udførselskontrol og påtegne den forenklede faktura på vegne af SKAT. Fakturaen skal vedlægges virksomhedens regnskab som dokumentation for afgiftsfritagelsen.</p>\r\n<p>Se kapitel 9, §§ 45 - 49, i momsbekendtgørelsen. Om kravene til sælgers agtpågivenhed, se C-271/06 Netto Supermarkt.</p>\r\n<p>De særlige regler for personer med bopæl eller sædvanligt opholdssted i Norge eller på Ålandsøerne skyldes, at der er indgået en overenskomst mellem Danmark, Finland, Norge og Sverige om beskatning af rejsegods i rejsetrafikken. Se BKI nr. 93 af 23/9/1982, BKI nr. 99 af 11/12/1985 og BKI nr. 112 af 23/9/1988.\"</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Det fremgår af sagens oplysninger, at Spørger sælger øl, vin, spiritus, cigaretter, slik m.m. til norske privatpersoner, som selv tager varerne med til Norge.</p>\r\n<p>Som det fremgår ovenfor under praksis vedrørende salg til rejsende med bopæl eller sædvanligt opholdssted i Norge eller på Ålandsøerne, er der en række betingelser, som skal være opfyldt, før varer kan sælges momsfrit til rejsende med bopæl i Norge, herunder bl.a. at salgsprisen for den enkelte vare skal overstige 1.200 kr. inkl. moms, og at kunden kan dokumentere, at der er betalt moms ved indførslen af varen i Norge.</p>\r\n<p>Henset til det oplyste om Spørgers varesortiment, er det SKATs opfattelse, at Spørger ikke vil kunne opfylde betingelserne for at sælge varerne uden moms.</p>\r\n<p>\r\n   <span class=\"Italic\">Indstilling</span>\r\n</p>\r\n<p>SKAT indstiller, at spørgsmål 1 besvares med \"Nej\".</p>\r\n<p>\r\n   <span class=\"Underline\">Spørgsmål 2</span>\r\n</p>\r\n<p>Såfremt spørgsmål 1 besvares med \"Ja\" ønskes det bekræftet, at spørger kan anvende kopi af færgebillet (til Norge) sammen med kopi af pas/kørekort fra kunden som dokumentation for, at varerne forlader EU.</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Da spørgsmål 1 besvares med \"Nej\", bortfalder spørgsmål 2.</p>\r\n<p>\r\n   <span class=\"Italic\">Indstilling</span>\r\n</p>\r\n<p>SKAT indstiller, at spørgsmål 2 besvares med \"Bortfalder\".</p>\r\n<p>\r\n   <span class=\"Underline\">Spørgsmål 3</span>\r\n</p>\r\n<p>Såfremt spørgsmål 1 besvares med \"Ja\" ønskes det bekræftet, at spørger kan anvende en erklæring tilsvarende erklæringen vedrørende afhentningskøb, jf. SKM2014. 773. SKAT, som dokumentation for at varerne forlader EU?</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Da spørgsmål 1 besvares med \"Nej\", bortfalder spørgsmål 3.</p>\r\n<p>\r\n   <span class=\"Italic\">Indstilling</span>\r\n</p>\r\n<p>SKAT indstiller, at spørgsmål 3 besvares med \"Bortfalder\".</p>\r\n<p>\r\n   <span class=\"Bold\">Skatterådets afgørelse og begrundelse</span>\r\n</p>\r\n<p>Skatterådet tiltræder SKATs indstilling og begrundelse.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/06/2016"
        },
        {
            "displayName": "Accession",
            "displayValue": "X20160956801"
        },
        {
            "displayName": "Entydig dokumentidentifikation",
            "displayValue": "AN012625"
        },
        {
            "displayName": "Dato for indlæggelse",
            "displayValue": "17/01/2018"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9568"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "26/04/2016"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "16-0231630"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}