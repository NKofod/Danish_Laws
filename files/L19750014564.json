{
    "id": 72011,
    "title": "Bekendtgørelse af overenskomst af 15. september 1975 med Den demokratiske Republik Vietnam om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 145 af 15/12/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 15. september  \r\n\r\n 1975 med Den demokratiske Republik Vietnam om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse af overenskomst af 15. september 1975 med Den demokratiske  \r\n\r\n Republik Vietnam om et dansk statslån. </P>  \r\n\r\n<P>Den 15. september 1975 undertegnedes i Hanoi mellem Danmark og Den  \r\n\r\n demokratiske Republik Vietnam følgende overenskomst med dertil hørende  \r\n\r\n brevveksling om et dansk statslån til Den demokratiske Republik Vietnam: </P>  \r\n\r\n<P>OVERENSKOMST </P>  \r\n\r\n<P>mellem Danmarks regering og Den demokratiske Republik Vietnams regering om  \r\n\r\n et dansk statslån til Den demokratiske Republik Vietnam </P>  \r\n\r\n<P>Danmarks regering og Den demokratiske Republik Vietnams regering, som  \r\n\r\n ønsker at styrke det traditionelle samarbejde og de venskabelige forbindelser  \r\n\r\n mellem deres lande, er blevet enige om, at der som et bidrag til Den  \r\n\r\n demokratiske Republik Vietnams økonomiske udvikling skal ydes et dansk  \r\n\r\n statslån til Den demokratiske Republik Vietnam i overensstemmelse med  \r\n\r\n følgende bestemmelser i denne overenskomst og de vedføjede tillæg, der  \r\n\r\n betragtes som en integrerende del af overenskomsten. </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Danmarks regering (i det følgende benævnt långiveren) vil stille et lån på  \r\n\r\n et hundrede og halvtreds (150) millioner danske kroner til rådighed for Den  \r\n\r\n demokratiske Republik Vietnams regering (i det følgende benævnt låntageren)  \r\n\r\n til de i artikel VI i denne overenskomst omhandlede formål. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Lånebeløbet skal stilles til rådighed i overensstemmelse med følgende  \r\n\r\n tidsplan: på datoen for undertegnelsen af denne overenskomst 30 millioner  \r\n\r\n danske kroner, efter den 1. april 1976 60 millioner danske kroner, efter den  \r\n\r\n 1. april 1977 50 millioner danske kroner og efter den 1. april 1978 10  \r\n\r\n millioner danske kroner. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>En konto betegnet &#187;lånekonto for Den demokratiske Republik Vietnams  \r\n\r\n regering&#171; (i det følgende benævnt ,lånekontoen') vil på låntagerens  \r\n\r\n anmodning blive åbnet i Danmarks Nationalbank (som handler på långiverens  \r\n\r\n vegne) i favør af Bank for Foreign Trade of the Democratic Republic of Viet  \r\n\r\n Nam, der vil få fuld bemyndigelse fra State Bank of the Democratic Republic  \r\n\r\n of Viet Nam (som handler på låntagerens vegne). Långiveren vil sikre, at der  \r\n\r\n altid i overensstemmelse med artikel I, stk. 2, er tilstrækkelige midler til  \r\n\r\n rådighed på lånekontoen til at sætte låntageren i stand til at præstere  \r\n\r\n rettidig betaling for kapitaludstyr og tjenesteydelser, som tilvejebringes  \r\n\r\n inden for lånebeløbet. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Låntageren skal på de i denne overenskomst fastsatte vilkår være  \r\n\r\n berettiget til på lånekontoen at trække de beløb, der er nødvendige til  \r\n\r\n betaling for kapitaludstyr og tjenesteydelser, som tilvejebringes i medfør af  \r\n\r\n lånet. </P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Låntageren skal tilbagebetale lånet i halvtreds halvårlige afdrag, hvert  \r\n\r\n på 3.000.000 danske kroner, første gang den 1. oktober 1985 og sidste gang  \r\n\r\n den 1. april 2010. </P>  \r\n\r\n<P CLASS=STK> <I>Stk. 2. </I> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 8, skal der træffes  \r\n\r\n indbyrdes aftale om en ændret tidsplan for tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i danske  \r\n\r\n kroner til kredit for det danske finansministeriums løbende konto i Danmarks  \r\n\r\n Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Låntageren vil anvende lånet til finansiering af import fra Danmark  \r\n\r\n (herunder omkostninger ved transport fra Danmark til Den demokratiske  \r\n\r\n Republik Vietnam) af dansk kapitaludstyr, som skal benyttes til det i tillæg  \r\n\r\n II omhandlede projekt. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Lånet kan endvidere anvendes til betaling for danske tjenesteydelser, som  \r\n\r\n er nødvendige for gennemførelsen af det i tillæg II omhandlede projekt,  \r\n\r\n herunder forberedende studier, udarbejdelse af planer, rådgivere under  \r\n\r\n gennemførelsen af projektet og opførelsen af fabrikken samt teknisk og  \r\n\r\n administrativ bistand under igangsætningsperioden før den virksomhed, som  \r\n\r\n oprettes ved hjælp aflånet. </P>  \r\n\r\n<P CLASS=STK> <I>Stk. 3 </I> </P>  \r\n\r\n<P>Alle kontrakter, der finansieres i medfør af lånet, skal godkendes af  \r\n\r\n låntageren og långiveren. </P>  \r\n\r\n<P CLASS=STK> <I>Stk. 4 </I> </P>  \r\n\r\n<P>Långiverens godkendelse af, at en kontrakt finansieres i medfør af lånet,  \r\n\r\n indebærer intet ansvar for sådanne kontrakters behørige opfyldelse. </P>  \r\n\r\n<P>Långiveren fralægger sig også ansvaret for den effektive udnyttelse af  \r\n\r\n leverancer og tjenesteydelser, som finansieres i medfør af lånet, og for den  \r\n\r\n forsvarlige drift af det projekt, hvori sådanne leverancer og tjenesteydelser  \r\n\r\n indgår. </P>  \r\n\r\n<P CLASS=STK> <I>Stk. 5 </I> </P>  \r\n\r\n<P>En kontrakt i medfør af lånet må ikke indeholde bestemmelser om </P>  \r\n\r\n<P>særlige kreditydelser fra den danske kontraktpartner. </P>  \r\n\r\n<P CLASS=STK> <I>Stk. 6 </I> </P>  \r\n\r\n<P>Låneprovenuet kan kun anvendes til betaling for kapitaludstyr og  \r\n\r\n tjenesteydelser, som er kontraheret efter overenskomstens ikrafttræden,  \r\n\r\n medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 7 </I> </P>  \r\n\r\n<P>Låneprovenuet må ikke anvendes til betaling til låntageren af nogen form  \r\n\r\n for indførselstold, skatter og statslige eller andre offentlige afgifter,  \r\n\r\n såsom indførselsafgifter, udligningsafgifter for indenlandske  \r\n\r\n omsætningsafgifter, afgifter eller deponeringer i forbindelse med udstedelse  \r\n\r\n af betalings- eller indførselstilladelser. </P>  \r\n\r\n<P CLASS=STK> <I>Stk. 8 </I> </P>  \r\n\r\n<P>Udbetalinger fra lånekontoen kan i overensstemmelse med den i artikel I,  \r\n\r\n stk. 2, omhandlede finansieringsplan finde sted til opfyldelse af kontrakter,  \r\n\r\n der er godkendt inden for et tidsrum af tre år efter overenskomstens  \r\n\r\n ikrafttræden eller et sådant andet tidspunkt som måtte blive aftalt indbyrdes  \r\n\r\n mellem låntageren og långiveren. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Med hensyn til tilbagebetalingen af lånet forpligter låntageren sig til  \r\n\r\n ikke at give långiveren en mindre gunstig behandling end den, der gives andre  \r\n\r\n udenlandske kreditorer. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Alle afskibninger af kapitaludstyr, der omfattes af denne overenskomst,  \r\n\r\n skal ske i overensstemmelse med princippet om skibes frie deltagelse i den  \r\n\r\n internationale handel i fri og ligekonkurrence. </P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Før det første træk på den i artikel II omtalte konto skal låntageren  \r\n\r\n godtgøre overfor långiveren, at alle forfatningsmæssige og andre vilkår  \r\n\r\n fastsat i låntagerlandets lovgivning er blevet opfyldt, således at denne  \r\n\r\n låneoverenskomst vil udgøre en forpligtelse, som er bindende for låntageren.  \r\n\r\n</P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Låntageren skal meddele långiveren, hvilke personer der er bemyndiget til  \r\n\r\n at handle på låntagerens vegne, samt afgive bekræftede prøver på alle sådanne  \r\n\r\n personers underskrifter. </P>  \r\n\r\n<P CLASS=STK> <I>Stk. 3 </I> </P>  \r\n\r\n<P>Alle meddelelser, anmodninger eller aftaler i medfør af denne overenskomst  \r\n\r\n skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle gældende og fremtidige  \r\n\r\n afgifter i medfør af låntagerens nugældende eller fremtidige lovgivning i  \r\n\r\n forbindelse med overenskomstens udfærdigelse, indgåelse, registrering,  \r\n\r\n ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Denne overenskomst træder i kraft på datoen for undertegnelsen. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Når lånet er blevet tilbagebetalt, træder overenskomsten straks ud af  \r\n\r\n kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser angives for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>The Ministry for Foreign Trade, </P>  \r\n\r\n<P>Democratic Republic of Viet Nam, </P>  \r\n\r\n<P>Hanoi. </P>  \r\n\r\n<P>For långiveren med henblik på udbetalinger: </P>  \r\n\r\n<P>Udenrigsministeriet, </P>  \r\n\r\n<P>Sekretariatet for internationalt </P>  \r\n\r\n<P>udviklingssamarbejde, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på tilbagebetalinger: </P>  \r\n\r\n<P>Finansministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN: </P>  \r\n\r\n<P>Til bekræftelse heraf har parterne gennem deres behørigt befuldmægtigede  \r\n\r\n repræsentanter ladet denne overenskomst undertegne i to eksemplarer på  \r\n\r\n engelsk i Hanoi den 15. september 1975. </P>  \r\n\r\n<P>For Danmarks regering </P>  \r\n\r\n<P>Janus August Worm Paludan </P>  \r\n\r\n<P>Overordentlig befuldmægtiget </P>  \r\n\r\n<P>ambassadør </P>  \r\n\r\n<P>For Den demokratiske Republik </P>  \r\n\r\n<P>Vietnams regering </P>  \r\n\r\n<P>Nguyen Co Thach </P>  \r\n\r\n<P>Viceudenrigsminister </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og Den  \r\n\r\n demokratiske Republik Vietnams regering vedrørende et dansk statslån til Den  \r\n\r\n demokratiske Republik Vietnam (i det følgende benævnt overenskomsten): De  \r\n\r\n betragtes som en integrerende del af denne med samme gyldighed og virkning,  \r\n\r\n som hvis de fuldt ud var anført deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Låntageren kan ved meddelelse til långiveren annullere ethvert lånebeløb,  \r\n\r\n som låntageren ikke måtte have trukket. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Såfremt låntageren gør sig skyldig i misligholdelse med hensyn til  \r\n\r\n opfyldelsen af nogen forpligtelse eller aftale i medfør af overenskomsten,  \r\n\r\n kan långiveren helt eller delvis suspendere låntagerens ret til at trække på  \r\n\r\n lånekontoen. </P>  \r\n\r\n<P>Hvis den misligholdelse, der har berettiget långivere, til suspension af  \r\n\r\n låntagerens ret til at foretage træk på lånekontoen, fortsat består udover et  \r\n\r\n tidsrum af tres dage efter långiverens meddelelse til låntageren om  \r\n\r\n suspensionen, kan långiveren forlange den på lånekontoen trukne del af lånet  \r\n\r\n tilbagebetalt, uanset eventuelle modsatte bestemmelser i overenskomsten,  \r\n\r\n medmindre grundlaget for suspensionens iværksættelse er bortfaldet. </P>  \r\n\r\n<P CLASS=STK> <I>Stk. 3 </I> </P>  \r\n\r\n<P>Alle overenskomstens bestemmelser skal fortsat have fuld gyldighed og  \r\n\r\n virkning uanset enhver annullering eller suspension, bortset fra hvad der  \r\n\r\n udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvister </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Enhver tvist, som måtte opstå mellem parterne angående fortolkningen eller  \r\n\r\n gennemførelsen af nærværende overenskomst, og som ikke er bilagt ad  \r\n\r\n diplomatisk vej inden for seks måneder, skal efter anmodning fra en af  \r\n\r\n parterne forelægges for en voldgiftsdomstol bestående af tre medlemmer.  \r\n\r\n Domstolens formand skal være statsborger i et tredjeland og skal udpeges  \r\n\r\n efter indbyrdes aftale mellem parterne. Såfremt parterne ikke kan nå til  \r\n\r\n enighed om udpegelsen af domstolens formand, kan hver part anmode præsidenten  \r\n\r\n for Den internationale Domstol om at foretage udpegelsen. Hver part udpeger  \r\n\r\n sin egen voldgiftsdommer: såfremt en part undlader at udpege en  \r\n\r\n voldgiftsdommer, kan denne udpeges af domstolens formand. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Hver part vil efterkomme og gennemføre de af domstolen afsagte kendelser.  \r\n\r\n</P>  \r\n\r\n<P>TILLÆG II </P>  \r\n\r\n<P>Denne overenskomst finder anvendelse på leverancer af dansk oprindelse til  \r\n\r\n Den demokratiske Republik Vietnam af maskiner, udstyr og tjenesteydelser til  \r\n\r\n opførelse af en cementfabrik i Den demokratiske Republik Vietnam. </P>  \r\n\r\n<P>DANMARKS </P>  \r\n\r\n<P>UDENRIGSMINISTERIUM </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Hanoi, den 15. september 1975 </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Under henvisning til overenskomsten af dags dato mellem Danmarks regering  \r\n\r\n og Den demokratiske Republik Vietnams regering har jeg den ære at foreslå, at  \r\n\r\n følgende bestemmelser skal anvendes ved gennemførelsen af overenskomstens  \r\n\r\n artikel VI. </P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den vietnamesiske importør  \r\n\r\n eller eventuelle investerende part afslutter en kontrakt, der skal endeligt  \r\n\r\n godkendes af de vietnamesiske og de danske myndigheder. Ingen kontrakt under  \r\n\r\n 100.000 danske kroner, undtagen til anvendelse af et endeligt restbeløb under  \r\n\r\n det nævnte beløbs størrelse, kan finansieres i medfør af overenskomsten.  \r\n\r\n</LI>  \r\n\r\n<LI>2) Den demokratiske Republik Vietnams regering vil forelægge det danske  \r\n\r\n udenrigsministerium genparter af de kontrakter, der indgås i medfør af denne  \r\n\r\n overenskomst. Udenrigsministeriet vil bl. a. påse, </LI>  \r\n\r\n<LI>a) at de kontraherede varer eller tjenesteydelser falder inden for  \r\n\r\n overenskomstens rammer, </LI>  \r\n\r\n<LI>b) at det pågældende kapitaludstyr er fremstillet i Danmark eller at de  \r\n\r\n tjenesteydelser, der skal præsteres, vil blive udført af personer, som udøver  \r\n\r\n forretningsvirksomhed i Danmark, </LI>  \r\n\r\n</UL>  \r\n\r\n<P>og underrette Den demokratiske Republik Vietnams regering om sin  \r\n\r\n afgørelse, </P>  \r\n\r\n<UL CLASS=PLAIN-LIST>  \r\n\r\n<LI>3) Når kontrakterne er godkendt, kan Den demokratiske Republik Vietnams  \r\n\r\n regering trække på lånekontoen til betaling af det i kontrakten omhandlede  \r\n\r\n vareparti. Udbetalinger fra denne konto til danske eksportører eller  \r\n\r\n rådgivere er betinget af, at de nødvendige dokumenter fremlægges, efter at  \r\n\r\n Danmarks Nationalbank har konstateret, at betingelserne for at foretage  \r\n\r\n sådanne betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Den demokratiske Republik  \r\n\r\n Vietnams regering, har jeg den ære at foreslå, at dette brev samt Deres svar  \r\n\r\n herpå skal udgøre en aftale mellem vore to regeringer om denne sag. </P>  \r\n\r\n<P>Modtag, Deres Excellence, forsikringerne om min mest udmærkede højagtelse.  \r\n\r\n</P>  \r\n\r\n<P>For Danmarks </P>  \r\n\r\n<P>regering </P>  \r\n\r\n<P>Janus August Worm Paludan </P>  \r\n\r\n<P>Overordentlig befuldmægtiget </P>  \r\n\r\n<P>ambassadør </P>  \r\n\r\n<P>Til Hans Excellence Nguyen Co Thach, </P>  \r\n\r\n<P>Viceudenrigsminister </P>  \r\n\r\n<P>i Den demokratiske Republik Vietnam. </P>  \r\n\r\n<P>UDENRIGSMINISTERIET </P>  \r\n\r\n<P>DEN DEMOKRATISKE REPUBLIK VIETNAM </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Hanoi, den 15. september 1975 </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, Deres Excellence, forsikringerne om min mest udmærkede højagtelse.  \r\n\r\n</P>  \r\n\r\n<P>For Den demokratiske Republik </P>  \r\n\r\n<P>Vietnams regering </P>  \r\n\r\n<P>Nguyen Co Thach </P>  \r\n\r\n<P>Viceudenrigsminister </P>  \r\n\r\n<P>Til Hans Excellence </P>  \r\n\r\n<P>Janus August Worm Paludan, </P>  \r\n\r\n<P>Kongeriget Danmarks overordentlige </P>  \r\n\r\n<P>befuldmægtigede ambassadør. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 15. december  \r\n\r\n 1975. </I> </P>  \r\n\r\n<P CLASS=UNDERSKREVET-AF ALIGN=CENTER>K.B. Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/1976"
        },
        {
            "displayName": "Accession",
            "displayValue": "L19750014564"
        },
        {
            "displayName": "Entydig dokumentidentifikation",
            "displayValue": "CM031202"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "145"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "15/12/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Nordvietnam.1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}