{
    "id": 107931,
    "title": "1986 BTL 32   BETÆNKNING OVER FORSLAG TIL LOV OM ÆNDRING AF LOV OM PRIVATE REGISTRE M.V.   OG LOV OM OFFENTLIGE MYNDIGHEDERS REGISTRE    NR L 32 1986-87, 1. SAMLING BLAD NR 1034 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 32",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 32 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om private registre m.v.  \r\n\r\n og lov om offentlige myndigheders registre <BR>  \r\n\r\n Nr L 32 1986-87, 1. samling Blad nr 1034 </P>  \r\n\r\n<P></P>  \r\n\r\n<P>Afgivet af retsudvalget </P>  \r\n\r\n<P></P>  \r\n\r\n<P>Afgivet: 19870527 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Amnesty International, </P>  \r\n\r\n<P>Danmarks Sparekasseforening, </P>  \r\n\r\n<P>Dansk Flygtningehjælp, </P>  \r\n\r\n<P>Dansk Organisation af Detailhandelskæder, </P>  \r\n\r\n<P>Dansk Røde Kors, </P>  \r\n\r\n<P>Danske Dagblades Forening, </P>  \r\n\r\n<P>Danske Detailhandelsejede Kontoringe, </P>  \r\n\r\n<P>Den Danske Bankforening, </P>  \r\n\r\n<P>Detailhandelens Kreditformidlingsråd, </P>  \r\n\r\n<P>Det Danske Handelskammer, </P>  \r\n\r\n<P>Det Retsvidenskabelige Institut A, Københavns Universitet, </P>  \r\n\r\n<P>Foreningen af Fabrikanter, Grossister, Importører og Agenter i </P>  \r\n\r\n<P>El-Branchen, </P>  \r\n\r\n<P>Fællesforeningen for Danmarks Brugsforeninger, </P>  \r\n\r\n<P>Juel, Hans, Frederiksberg, </P>  \r\n\r\n<P>Kriminalistisk Institut, Københavns universitet, </P>  \r\n\r\n<P>Kræftens Bekæmpelse, </P>  \r\n\r\n<P>Larsen, Kurt, merkonom, Randers, </P>  \r\n\r\n<P>Oliebranchens Fællesrepræsentation, </P>  \r\n\r\n<P>Radiobranchens Kreditorforening, </P>  \r\n\r\n<P>Ribers Kredit Information A/ S og </P>  \r\n\r\n<P>Scientology Kirken. </P>  \r\n\r\n<P>Der er af udvalget og af forskellige mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Udvalget har bemærket, at Justitsministeriet i forbindelse med </P>  \r\n\r\n<P>besvarelsen af spørgsmål nr. 21 og 22 (L 32 bilag 29 og 30) fra </P>  \r\n\r\n<P>udvalget har oplyst, at den gældende lov om private registre m.v. </P>  \r\n\r\n<P>i § 3, stk. 5, indeholder hjemmel til, at justitsministeren efter </P>  \r\n\r\n<P>indhentet udtalelse fra Registertilsynet kan fastsætte, at nærmere </P>  \r\n\r\n<P>angivne registre helt eller delvis undergives reglerne i lovens </P>  \r\n\r\n<P>kapitel 3 (om kreditoplysningsbureauer), og at bestemte typer </P>  \r\n\r\n<P>oplysninger ikke må indgå i de pågældende registre. </P>  \r\n\r\n<P>Justitsministeriet har endvidere oplyst, at denne bestemmelse </P>  \r\n\r\n<P>indebærer, at Justitsministeriet administrativt kan fastsætte </P>  \r\n\r\n<P>regler for pengeinstitutternes videregivelse af </P>  \r\n\r\n<P>soliditetsoplysninger, der svarer til de bestemmelser, der gælder </P>  \r\n\r\n<P>for kreditoplysningsbureauernes videregivelse af sådanne </P>  \r\n\r\n<P>oplysninger. Selv om udvalget har noteret sig, at bank- og </P>  \r\n\r\n<P>sparekasseforeningerne allerede har udarbejdet vejledende regler </P>  \r\n\r\n<P>om pengeinstitutternes videregivelse af kreditoplysninger, der </P>  \r\n\r\n<P>bl.a. indebærer, at pengeinstitutternes kunder har ret til at </P>  \r\n\r\n<P>kræve, at oplysninger ikke videregives, finder udvalget dog, at </P>  \r\n\r\n<P>der med de fornødne modifikationer bør tilvejebringes ensartethed </P>  \r\n\r\n<P>mellem de regler, der gælder for kreditoplysningsbureauernes </P>  \r\n\r\n<P>videregivelse af kreditoplysninger, og de bestemmelser, der gælder </P>  \r\n\r\n<P>for pengeinstitutternes videregivelse af sådanne oplysninger. </P>  \r\n\r\n<P>På denne baggrund opfordrer udvalget justitsministeren til at </P>  \r\n\r\n<P>udarbejde regler for pengeinstitutters videregivelse af </P>  \r\n\r\n<P>soliditetsoplysninger under hensyntagen til de særlige vilkår, der </P>  \r\n\r\n<P>gør sig gældende for denne del af pengeinstitutternes virksomhed. </P>  \r\n\r\n<P>Udvalget har overvejet, om der i registerlovgivningen skulle indføres </P>  \r\n\r\n<P>adgang til registerindsigt i manuelle registre for så vidt angår </P>  \r\n\r\n<P>oplysninger som angivet i § 3, stk. 2, i lov om private registre. </P>  \r\n\r\n<P>Udvalget har imidlertid fundet, at en sådan bestemmelse ville omfatte </P>  \r\n\r\n<P>meget uensartede typer af registre, således f.eks. advokaters </P>  \r\n\r\n<P>sagsakter, virksomheders personalekartoteker og praktiserende </P>  \r\n\r\n<P>lægers registre. </P>  \r\n\r\n<P>Ifølge justitsministerens oplysninger synes dette spørgsmål bedst og </P>  \r\n\r\n<P>enklest at kunne løses ved ændringer i lovgivningen vedrørende de </P>  \r\n\r\n<P>enkelte sektorer. Udvalget forudsætter, at spørgsmålet om </P>  \r\n\r\n<P>registerindsigt i manuelle registre ved førstkommende revision af </P>  \r\n\r\n<P>lovgivningen på de respektive områder tages op. </P>  \r\n\r\n<P>Udvalget har overvejet, om den i lovforslagets § 1, nr. 10, indsatte </P>  \r\n\r\n<P>hjemmel til, at justitsministeren kan fastsætte regler om betaling </P>  \r\n\r\n<P>for skriftlige meddelelser om registerindsigt, bør udgå. Udvalget </P>  \r\n\r\n<P>har imidlertid noteret sig det i bemærkningerne til lovforslagets </P>  \r\n\r\n<P>§ 1, nr. 10, anførte, hvorefter betaling bør fastsættes som et </P>  \r\n\r\n<P>ekspeditionsgebyr for virksomhedernes meddelelse af </P>  \r\n\r\n<P>registerindsigt, og at dette svarer til principperne for </P>  \r\n\r\n<P>fastsættelsen af bestemmelserne om betaling for efter </P>  \r\n\r\n<P>offentlighedsloven, hvorimod det ikke er tanken at fastsætte </P>  \r\n\r\n<P>betalingen således, at virksomhedernes omkostninger altid dækkes. </P>  \r\n\r\n<P>På denne baggrund og idet udvalget går ud fra, at udvalget bliver </P>  \r\n\r\n<P>orienteret om de nævnte regler, inden disse fastsættes, finder </P>  \r\n\r\n<P>udvalget, at bestemmelsen bør opretholdes. </P>  \r\n\r\n<P>Udvalget har drøftet en række udkast til ændringsforslag, der </P>  \r\n\r\n<P>yderligere sikrer beskyttelsen af de registreredes integritet i </P>  \r\n\r\n<P>den private sektor. Udvalget finder i den forbindelse anledning </P>  \r\n\r\n<P>til at understrege, at også straffelovgivningens bestemmelser, </P>  \r\n\r\n<P>navnlig bestemmelserne om freds- og ærekrænkelser, tjener til </P>  \r\n\r\n<P>beskyttelse af den enkeltes privatliv også i forbindelse med </P>  \r\n\r\n<P>anvendelse af edb-registre. Bestemmelsen om straf i § 27, stk. 1, </P>  \r\n\r\n<P>i den gældende registerlov, udelukker således ikke, som også </P>  \r\n\r\n<P>udtrykkeligt anført i bestemmelsen, at virkomheder m.v., der </P>  \r\n\r\n<P>overtræder registerlovgivningens bestemmelser, idømmes straf efter </P>  \r\n\r\n<P>straffelovgivningen, hvis gerningsindholdet heri er opfyldt. </P>  \r\n\r\n<P>Udvalget har indgående overvejet, om bestemmelserne om oprettelse og </P>  \r\n\r\n<P>især samkøring af offentlige myndigheders edb-registre, burde </P>  \r\n\r\n<P>skærpes yderligere. Der er i udvalget enighed om, at der bør </P>  \r\n\r\n<P>udvises stor tilbageholdenhed ved anvendelse af navnlig samkøring </P>  \r\n\r\n<P>med henblik på efterfølgende kontrol af borgerne m.v. Også </P>  \r\n\r\n<P>oprettelse af edb-registre bør efter udvalgets opfattelse nøje </P>  \r\n\r\n<P>overvejes. De muligheder, herunder den øgede effektivitet og de </P>  \r\n\r\n<P>besparelser, som den nye teknik indebærer, bør ikke udnyttes, hvis </P>  \r\n\r\n<P>hensynet til den enkeltes privatliv herved sættes over styr. </P>  \r\n\r\n<P>Udvalget har bemærket, at såvel Registertilsynet som </P>  \r\n\r\n<P>statsrevisorerne og Justitsministeriet har gjort opmærksom på de </P>  \r\n\r\n<P>særlige farer, som registersamkøring i kontroløjemed indebærer, og </P>  \r\n\r\n<P>understreger betydningen af, at disse synspunkter indgår med </P>  \r\n\r\n<P>betydelig vægt ved vurderingen af, om sådanne samkøringer bør </P>  \r\n\r\n<P>foretages. Dette gælder såvel ved samkøring mellem offentlige </P>  \r\n\r\n<P>registre som ved samkøring mellem offentlige og private registre. </P>  \r\n\r\n<P>Udvalget har imidlertid fundet, at den gældende ordning i lov om </P>  \r\n\r\n<P>offentlige myndigheders registre, hvorefter kompetencen til at </P>  \r\n\r\n<P>træffe beslutning om oprettelse af edb-registre og samkøring </P>  \r\n\r\n<P>ligger hos vedkommende minister eller kommunalbestyrelse, fortsat </P>  \r\n\r\n<P>er den mest hensigtsmæssige, idet denne ordning muliggør en </P>  \r\n\r\n<P>folkelig kontrol med registeranvendelsen og stiller </P>  \r\n\r\n<P>Registertilsynet friere i bestræbelserne på at beskytte den </P>  \r\n\r\n<P>enkeltes integritet bedst muligt. Udvalget har i den forbindelse </P>  \r\n\r\n<P>hæftet sig ved, at Justitsministeriet har oplyst, at tilsynets </P>  \r\n\r\n<P>tilkendegivelser og henstillinger som altovervejende hovedregel </P>  \r\n\r\n<P>følges i den offentlige forvaltning, og at tilsynet offentliggør </P>  \r\n\r\n<P>mange af sine principielle afgørelser. </P>  \r\n\r\n<P>Udvalget har drøftet, om de offentlige myndigheders manuelle registre </P>  \r\n\r\n<P>burde undergives regulering efter registerlovgivningen. </P>  \r\n\r\n<P>Justitsministeren har imidlertid oplyst i besvarelsen af spørgsmål </P>  \r\n\r\n<P>30 (L 32 bilag 74), at en udvidelse som den foreslåede vil </P>  \r\n\r\n<P>medføre, at den offentlige registerlov måtte ændres sådan, at den </P>  \r\n\r\n<P>mere fik karakter af en arkivlov med den fornødne hensyntagen til </P>  \r\n\r\n<P>behandlingen af manuelle sagsakter. Hertil kommer, at adgangen til </P>  \r\n\r\n<P>at videregive oplysninger fra manuelle sagsakter og registre </P>  \r\n\r\n<P>reguleres af bestemmelserne i den nyligt vedtagne </P>  \r\n\r\n<P>forvaltningsprocesreform, herunder bestemmelserne i </P>  \r\n\r\n<P>offentlighedsloven, der som udgangspunkt giver enhver, herunder </P>  \r\n\r\n<P>pressen, et retskrav på at blive gjort bekendt med oplysninger i </P>  \r\n\r\n<P>de manuelle sagsakter. Heroverfor står, at hovedprincippet i </P>  \r\n\r\n<P>registerlovgivningen, der er begrundet i behovet for at beskytte </P>  \r\n\r\n<P>den enkeltes integritet, som udgangspunkt er at forbyde enhver </P>  \r\n\r\n<P>videregivelse af personoplysninger til offentligheden, medmindre </P>  \r\n\r\n<P>den registrerede giver samtykke til videregivelsen. En udvidelse </P>  \r\n\r\n<P>af anvendelsesområdet for registerlovgivningen vil således medføre </P>  \r\n\r\n<P>en tilsvarende indskrænkning i offentlighedens mulighed for at </P>  \r\n\r\n<P>føre kontrol med, hvorledes sagerne behandles i den offentlige </P>  \r\n\r\n<P>forvaltning. I tilfælde, hvor manuelle registre frembyder en </P>  \r\n\r\n<P>særlig risiko, er der allerede efter § 3, stk. 1, i den gældende </P>  \r\n\r\n<P>lov om offentlige myndigheders registre hjemmel til, at </P>  \r\n\r\n<P>vedkommende minister efter indhentet udtalelse fra </P>  \r\n\r\n<P>Registertilsynet kan inddrage sådanne manuelle registre under </P>  \r\n\r\n<P>loven. </P>  \r\n\r\n<P>På denne baggrund har retsudvalget opfordret justitsministeren til </P>  \r\n\r\n<P>at undersøge, om der i den offentlige forvaltning findes </P>  \r\n\r\n<P>dokumentsamlinger, manuelle registre, journaler m.v. med følsomme </P>  \r\n\r\n<P>personoplysninger, hvor der ud fra integritetssynspunkter kunne </P>  \r\n\r\n<P>være behov for at sætte lovens regler, herunder sletningsreglerne, </P>  \r\n\r\n<P>i kraft. </P>  \r\n\r\n<P>Udvalget har endvidere overvejet at foreslå indført et forbud mod </P>  \r\n\r\n<P>automatisk registrering af kaldte telefonnumre også i den </P>  \r\n\r\n<P>offentlige sektor. Justitsministeren har i den forbindelse oplyst </P>  \r\n\r\n<P>i besvarelsen af spørgsmål 6 og spørgsmål 15 (L 32 - bilag 15 og </P>  \r\n\r\n<P>49), at den gældende lov allerede indeholder en regulering af </P>  \r\n\r\n<P>sådan registrering, der efter Justitsministeriets opfattelse </P>  \r\n\r\n<P>indebærer, at automatisk registrering af kaldte telefonnumre som </P>  \r\n\r\n<P>hovedregel ikke kan finde sted i den offentlige sektor, idet </P>  \r\n\r\n<P>Registertilsynets udtalelse skal indhentes, inden registreringen </P>  \r\n\r\n<P>påbegyndes, og vedkommende minister eller kommunalbestyrelse skal </P>  \r\n\r\n<P>godkende registreringen. På denne baggrund har udvalget ikke </P>  \r\n\r\n<P>fundet det fornødent at fastsætte yderligere bestemmelser herom </P>  \r\n\r\n<P>for den offentlige sektor. </P>  \r\n\r\n<P>Udvalget skal endelig oplyse, at det af tidsmæssige grunde ikke har </P>  \r\n\r\n<P>været muligt at udarbejde forslag til de konsekvensændringer, som </P>  \r\n\r\n<P>ændringsforslagene nødvendiggør. Disse forslag vil ligesom forslag </P>  \r\n\r\n<P>om ikrafttræden blive stillet uden for betænkningen. </P>  \r\n\r\n<P>Herefter indstiller et mindretal (Det Konservative Folkepartis, </P>  \r\n\r\n<P>Venstres, Centrum-Demokraternes og Kristeligt Folkepartis </P>  \r\n\r\n<P>medlemmer af udvalget) lovforslaget til vedtagelse med de af </P>  \r\n\r\n<P>udvalget og de af mindretallet under nr. 12 og 13 tiltrådte </P>  \r\n\r\n<P>underændringsforslag til ændringsforslag nr. 11. </P>  \r\n\r\n<P>Et andet mindretal (Socialdemokratiets medlemmer af udvalget) </P>  \r\n\r\n<P>indstiller lovforslaget til vedtagelse med de af udvalget og det </P>  \r\n\r\n<P>af mindretallet under nr. 11 stillede ændringsforslag. </P>  \r\n\r\n<P>Et tredje mindretal (Socialistisk Folkepartis medlemmer af udvalget) </P>  \r\n\r\n<P>indstiller lovforslaget til vedtagelse med de af udvalget og de af </P>  \r\n\r\n<P>mindretallet under nr. 11 og nr. 18 stillede ændringsforslag. </P>  \r\n\r\n<P>Et fjerde mindretal (Det Radikale Venstres medlem af udvalget) </P>  \r\n\r\n<P>indstiller lovforslaget til vedtagelse med de af udvalget og de af </P>  \r\n\r\n<P>mindretallet under nr. 12 og 13 stillede underændringsforslag til </P>  \r\n\r\n<P>ændringsforslag nr. 11 samt det af mindretallet under nr. 18 </P>  \r\n\r\n<P>tiltrådte ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af udvalget, tiltrådt af justitsministeren: </P>  \r\n\r\n<P>1) I den under nr. 3 foreslåede affattelse af § 2, stk. 3, 1. pkt., </P>  \r\n\r\n<P>udgår ordet &#187;endvidere&#171;. </P>  \r\n\r\n<P>2) I nr. 3 ændres &#187;indsættes som stk. 3 &#187; til: &#187;indsættes  \r\n\r\n som nye </P>  \r\n\r\n<P>stykker&#171;, og efter det foreslåede stk. 3 indsættes som nye </P>  \r\n\r\n<P>stykker: </P>  \r\n\r\n<P>&#187;Stk. 4. Loven omfatter endvidere ikke edb-registre, der alene </P>  \r\n\r\n<P>indeholder retskildemateriale (retsinformationssystemer), som </P>  \r\n\r\n<P>indgår i det statslige retsinformationssystem, og som er </P>  \r\n\r\n<P>offentligt tilgængelige. </P>  \r\n\r\n<P>Stk. 5. Registertilsynet kan tillade, at andre </P>  \r\n\r\n<P>retsinformationssystemer helt eller delvis undtages fra lovens </P>  \r\n\r\n<P>bestemmelser, når dette skønnes ubetænkeligt. Registertilsynet kan </P>  \r\n\r\n<P>fastsætte betingelser for tilladelsen til beskyttelse af de </P>  \r\n\r\n<P>registreredes privatliv.&#171; </P>  \r\n\r\n<P>3) I nr. 5 indsættes før de foreslåede nye stykker som nyt stykke: </P>  \r\n\r\n<P>&#187;Stk. 3. Registertilsynet kan tillade, at oplysninger registreres,  \r\n\r\n</P>  \r\n\r\n<P>uanset at betingelserne i stk. 2 ikke er opfyldt, når det er </P>  \r\n\r\n<P>nødvendigt for virksomheden m.v. at være i besiddelse af den </P>  \r\n\r\n<P>pågældende oplysning for at muliggøre en berettiget varetagelse af </P>  \r\n\r\n<P>offentlige eller private interesser, herunder hensynet til den </P>  \r\n\r\n<P>pågældende selv, der klart overstiger hensynet til de interesser, </P>  \r\n\r\n<P>der taler imod registrering.&#171; </P>  \r\n\r\n<P>De foreslåede stk. 3 og 4 bliver herefter stk. 4 og 5, og i </P>  \r\n\r\n<P>henvisningen ændres &#187;stk. 5-7&#171; til: &#187;stk. 6-8&#171;. </P>  \r\n\r\n<P>4) Nr. 8 affattes således: </P>  \r\n\r\n<P>&#187;8. I § 4 ophæves stk. 3, og i stedet indsættes som nye stykker: </P>  \r\n\r\n<P>&#187;Stk. 3. Bestemmelsen i stk. 2 gælder ikke for videregivelse, der  \r\n\r\n</P>  \r\n\r\n<P>alene finder sted til brug i videnskabeligt eller statistisk </P>  \r\n\r\n<P>øjemed. I samme øjemed må der uanset bestemmelsen i stk. 1 ske </P>  \r\n\r\n<P>videregivelse af oplysninger om helbredsforhold. </P>  \r\n\r\n<P>Stk. 4. Samkøring af forskellige virksomheders registre, hvor der </P>  \r\n\r\n<P>gøres brug af elektronisk databehandling, må ikke finde sted. </P>  \r\n\r\n<P>Dette gælder dog ikke samkøring, der foretages med henblik på </P>  \r\n\r\n<P>ajourføring af oplysninger om navne, adresser og lignende. </P>  \r\n\r\n<P>Stk. 5. Registertilsynet kan give tilladelse til samkøring som nævnt </P>  \r\n\r\n<P>i stk. 4, 1. pkt., når betingelserne i § 4, stk. 1-3, for </P>  \r\n\r\n<P>videregivelse af oplysningerne er opfyldt og hensynet til de </P>  \r\n\r\n<P>interesser, som samkøringen skal varetage, klart overstiger </P>  \r\n\r\n<P>hensynet til de registrerede personer og der er givet disse </P>  \r\n\r\n<P>meddelelse om, at samkøring kan finde sted. Registertilsynet kan </P>  \r\n\r\n<P>fastsætte nærmere vilkår for tilladelsen, herunder vilkår for </P>  \r\n\r\n<P>anvendelsen af de oplysninger, der fremkommer ved samkøringen.&#171;&#187;  \r\n\r\n</P>  \r\n\r\n<P>5) I nr. 9 indsættes før den foreslåede § 4 a som ny paragraf: </P>  \r\n\r\n<P>&#187;§ 4 a. Oplysninger om personnummer må kun registreres, når </P>  \r\n\r\n<P>betingelserne i § 3, stk. 2, er opfyldt. </P>  \r\n\r\n<P>Stk. 2. Registrerede oplysninger om personnummer må kun videregives, </P>  \r\n\r\n<P>når betingelserne i § 4, stk. 2, er opfyldt, og når videregivelse </P>  \r\n\r\n<P>er af afgørende betydning for at sikre en entydig identifikation </P>  \r\n\r\n<P>af den registrerede eller videregivelsen kræves af en offentlig </P>  \r\n\r\n<P>myndighed.&#171; </P>  \r\n\r\n<P>Den foreslåede § 4 a bliver herefter § 4 b. </P>  \r\n\r\n<P>6) I det under nr. 9 foreslåede § 4 a, stk. 2, der bliver § 4 b, stk. </P>  \r\n\r\n<P>2, udgår ordene &#187;ikke skriftligt har gjort indsigelse imod </P>  \r\n\r\n<P>videregivelsen&#171;, og i stedet indsættes: &#187;har givet sit </P>  \r\n\r\n<P>udtrykkelige samtykke til videregivelsen&#171;. </P>  \r\n\r\n<P>7) Det under nr. 9 foreslåede § 4 a, stk. 3, der bliver § 4 b, stk. </P>  \r\n\r\n<P>3, affattes således: </P>  \r\n\r\n<P>&#187;Stk. 3. Meddelelse som nævnt i stk. 2 skal indeholde oplysning om,  \r\n\r\n</P>  \r\n\r\n<P>til hvilken type virksomhed oplysningerne agtes givet.&#171; </P>  \r\n\r\n<P>8) I nr. 11 indsættes efter den foreslåede § 7 f som nyt kapitel: </P>  \r\n\r\n<P>&#187;Kapitel 2 c </P>  \r\n\r\n<P>Pressens informationsregistre </P>  \r\n\r\n<P>§ 7 g. Loven omfatter ikke registre, hvor der gøres brug af </P>  \r\n\r\n<P>elektronisk databehandling, og som alene indeholder oplysninger, </P>  \r\n\r\n<P>der er offentliggjort i et periodisk skrift. </P>  \r\n\r\n<P>Stk. 2. Registre som nævnt i stk. 1 må kun oprettes efter </P>  \r\n\r\n<P>forudgående anmeldelse til Registertilsynet. </P>  \r\n\r\n<P>Stk. 3. Registertilsynet kan fastsætte nærmere vilkår for registeret </P>  \r\n\r\n<P>til beskyttelse af de registreredes privatliv, herunder om </P>  \r\n\r\n<P>samtykke fra den registrerede, om sletning og ajourføring af </P>  \r\n\r\n<P>oplysninger samt om sikkerhedsforanstaltninger mod, at registeret </P>  \r\n\r\n<P>misbruges eller kommer til uvedkommendes kendskab. </P>  \r\n\r\n<P>§ 7 h. Registrerede oplysninger som nævnt i § 7 g, stk. 1, må ikke </P>  \r\n\r\n<P>videregives uden samtykke fra den registrerede eller den, der </P>  \r\n\r\n<P>handler på dennes vegne, medmindre dette følger af anden </P>  \r\n\r\n<P>lovgivning eller videregivelse sker således, at oplysningerne </P>  \r\n\r\n<P>offentliggøres i et periodisk skrift. </P>  \r\n\r\n<P>§ 7 i. Virksomheder m.v. skal på begæring fra en person give denne </P>  \r\n\r\n<P>meddelelse om, hvad der er registreret om den pågældende. </P>  \r\n\r\n<P>Stk. 2. Bestemmelserne i § 7 a, stk. 3, og §§ 7 b-7 e gælder </P>  \r\n\r\n<P>tilsvarende for begæringer som nævnt i stk. 1.&#171; </P>  \r\n\r\n<P>9) Det under nr. 12 foreslåede § 12, stk. 3, affattes således: </P>  \r\n\r\n<P>&#187;Stk. 3. Summariske oplysninger om skyldforhold må kun videregives,  \r\n\r\n</P>  \r\n\r\n<P>hvis oplysningerne hidrører fra Statstidende, eller hvis </P>  \r\n\r\n<P>oplysningerne vedrører skyldforhold til samme kreditor på mere end </P>  \r\n\r\n<P>1.000 kr. og kreditor har erhvervet den registreredes skriftlige </P>  \r\n\r\n<P>erkendelse af en forfalden gæld, eller hvis der er foretaget </P>  \r\n\r\n<P>retslige skridt mod den pågældende. Oplysninger om endeligt </P>  \r\n\r\n<P>godkendt gældssanering må dog ikke videregives.&#171; </P>  \r\n\r\n<P>10) Efter nr. 12 indsættes som nyt nummer: </P>  \r\n\r\n<P>&#187;01. § 17, stk. 1, nr. 3, ophæves.&#171; </P>  \r\n\r\n<P>Af et mindretal (S og SF): </P>  \r\n\r\n<P>11) Efter nr. 19 indsættes som nyt nummer: </P>  \r\n\r\n<P>&#187;02. Efter § 28 indsættes som ny paragraf: </P>  \r\n\r\n<P>&#187;§ 28 a. Den, der i erhvervsmæsigt øjemed driver registre, som er  \r\n\r\n</P>  \r\n\r\n<P>omfattet af denne lov, er ansvarlig for tab hos den registrerede, </P>  \r\n\r\n<P>som skyldes videregivelse af urigtige eller vildledende </P>  \r\n\r\n<P>oplysninger, uanset om fejlen er hændelig. </P>  \r\n\r\n<P>Stk. 2. Erstatningen kan nedsættes eller bortfalde, hvis skadelidte </P>  \r\n\r\n<P>forsætligt har medvirket til tabet. Erstatning kan endvidere </P>  \r\n\r\n<P>nedsættes og i særlige tilfælde bortfalde, hvis skadelidte ved </P>  \r\n\r\n<P>grov uagtsomhed har medvirket til tabet.&#171;&#187; </P>  \r\n\r\n<P>Af et mindretal (RV), tiltrådt af et mindretal (KF, V, CD og KRF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 11 </P>  \r\n\r\n<P>12) I den under ændringsforslag nr. 11 foreslåede § 28 a, stk. 1, </P>  \r\n\r\n<P>udgår i 1. pkt. ordene &#187;, uanset om fejlen er hændelig&#171;, og i  \r\n\r\n</P>  \r\n\r\n<P>stedet indsættes: &#187;efter dansk rets almindelige regler&#171;. </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 11 </P>  \r\n\r\n<P>13) I den under ændringsforslag nr. 11 foreslåede § 28 a udgår stk. </P>  \r\n\r\n<P>2. </P>  \r\n\r\n<P>Til § 2 </P>  \r\n\r\n<P>Af udvalget, tiltrådt af justitsministeren: </P>  \r\n\r\n<P>14) Før nr. 1 indsættes som nyt nummer: </P>  \r\n\r\n<P>&#187;01. I § 1 indsættes som nye stykker: </P>  \r\n\r\n<P>&#187;Stk. 4. Loven omfatter ikke edb-registre, der alene indeholder </P>  \r\n\r\n<P>retskildemateriale (retsinformationssystemer), som indgår i det </P>  \r\n\r\n<P>statslige retsinformationssystem, og som er offentligt </P>  \r\n\r\n<P>tilgængelige. </P>  \r\n\r\n<P>Stk. 5. Justitsministeren kan efter indhentet udtalelse fra </P>  \r\n\r\n<P>Registertilsynet tillade, at andre retsinformationssystemer helt </P>  \r\n\r\n<P>eller delvis undtages fra lovens bestemmelser, når dette skønnes </P>  \r\n\r\n<P>ubetænkeligt. Justitsministeren kan fastsætte betingelser for </P>  \r\n\r\n<P>tilladelsen til beskyttelse af de registreredes privatliv.&#171;&#187;  \r\n\r\n</P>  \r\n\r\n<P>15) I den under nr. 12 foreslåede affattelse af § 16 indsættes efter </P>  \r\n\r\n<P>stk. 6 som nyt stykke: </P>  \r\n\r\n<P>&#187;Stk. 7. Oplysninger, der er videregivet til brug i statistisk eller  \r\n\r\n</P>  \r\n\r\n<P>forskningsmæssigt øjemed, må ikke yderligere videregives.&#171; </P>  \r\n\r\n<P>16) Det under nr. 16 foreslåede § 21, stk. 2, nr. 4, affattes </P>  \r\n\r\n<P>således: </P>  \r\n\r\n<P>&#187;4) videregivelsen er nødvendig for udførelsen af en myndigheds </P>  \r\n\r\n<P>virksomhed eller påkrævet for en afgørelse, som myndigheden skal </P>  \r\n\r\n<P>træffe, eller&#171;. </P>  \r\n\r\n<P>17) I det under nr. 16 foreslåede § 21, stk. 3, indsættes efter &#187;en  \r\n\r\n</P>  \r\n\r\n<P>offentlig myndighed&#171;: &#187;når oplysningerne i forvejen er  \r\n\r\n offentligt </P>  \r\n\r\n<P>tilgængelige, eller&#171;. </P>  \r\n\r\n<P>Af et mindretal (SF), tiltrådt af et mindretal (RV): </P>  \r\n\r\n<P>18) Efter nr. 18 indsættes som nyt nummer: </P>  \r\n\r\n<P>&#187;02. § 31 ophæves. </P>  \r\n\r\n<P>Til § 3 </P>  \r\n\r\n<P>Af udvalget, tiltrådt af justitsministeren: </P>  \r\n\r\n<P>19) I stk. 1 indsættes som 2. pkt.: </P>  \r\n\r\n<P>&#187;Bestemmelsen i § 2, nr. 5, træder dog først i kraft efter </P>  \r\n\r\n<P>justitsministerens nærmere bestemmelse.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1, 2 og 14 </P>  \r\n\r\n<P>1. Som anført i justitsministeriets beretning af 12. december 1984 </P>  \r\n\r\n<P>om erfaringerne med registerlovgivningens administration har den </P>  \r\n\r\n<P>tekniske udvikling i stigende omfang medført, at private </P>  \r\n\r\n<P>virksomheder og offentlige myndigheder med fordel har kunnet </P>  \r\n\r\n<P>oprette informationssøgesystemer på edb. Brugerne af disse </P>  \r\n\r\n<P>systemer vil således normalt kunne søge på hvert enkelt ord i </P>  \r\n\r\n<P>systemet og sammenstille disse efter eget ønske. Det må antages, </P>  \r\n\r\n<P>at sådanne systemer i vidt omfang vil supplere eller erstatte de </P>  \r\n\r\n<P>hidtil kendte almindelige opslagsværker. </P>  \r\n\r\n<P>2. Navnlig retsinformationssystemer, hvor retskildemateriale </P>  \r\n\r\n<P>opbevares i systematiseret form med henblik på fremfinding af </P>  \r\n\r\n<P>oplysninger til brug ved løsning af retsspørgsmål, må antages at </P>  \r\n\r\n<P>ville få betydelig udbredelse. </P>  \r\n\r\n<P>Det er karakteristisk, at de oplysninger, der indlægges i sådanne </P>  \r\n\r\n<P>retsinformationssystemer, ofte i forvejen er offentligt </P>  \r\n\r\n<P>tilgængelige. Det må imidlertid forventes, at også oplysninger, </P>  \r\n\r\n<P>der ikke er offentliggjorte eller på anden måde i forvejen </P>  \r\n\r\n<P>offentligt tilgængelige - f.eks. konkrete afgørelser truffet af </P>  \r\n\r\n<P>offentlige myndigheder og domstole - vil indgå i sådanne systemer. </P>  \r\n\r\n<P>Det er endvidere karakteristisk for retsinformationssystemerne, at </P>  \r\n\r\n<P>oplysningerne heri er offentligt tilgængelige for en stor kreds af </P>  \r\n\r\n<P>brugere eventuelt mod betaling af omkostningerne ved søgning i </P>  \r\n\r\n<P>systemet. I nogle tilfælde kan såvel offentlige myndigheder som </P>  \r\n\r\n<P>private virksomheder imidlertid ønske at føre </P>  \r\n\r\n<P>retsinformationssystemer, der ikke er tilgængelige for </P>  \r\n\r\n<P>offentligheden, men kun for en snævrere kreds af abonnenter eller </P>  \r\n\r\n<P>eventuelt alene for den pågældende virksomhed eller myndigheden </P>  \r\n\r\n<P>selv (&#187;visdomsbøger&#171;, praksissamlinger m.v.). </P>  \r\n\r\n<P>De fleste oplysninger i retsinformationssystemer vil ikke kunne </P>  \r\n\r\n<P>henføres til bestemte personer. Det gælder f.eks. for generelle </P>  \r\n\r\n<P>retsforskrifter (love, bekendtgørelser og cirkulærer m.v.) og </P>  \r\n\r\n<P>anonymiserede administrative afgørelser eller domme. Det vil </P>  \r\n\r\n<P>imidlertid også kunne tænkes, at oplysninger om personnavne i et </P>  \r\n\r\n<P>vist omfang registreres i tilknytning til sådanne retsforskrifter </P>  \r\n\r\n<P>eller afgørelser. Endvidere vil der kunne tænkes optaget </P>  \r\n\r\n<P>enkeltafgørelser i retsinformationssystemer, der indeholder </P>  \r\n\r\n<P>oplysninger om de personer, som afgørelsen vedrører, enten med </P>  \r\n\r\n<P>angivelse af personens navn og adresse eller identificerede gennem </P>  \r\n\r\n<P>journalnummer, registreringsnummer eller lignende. </P>  \r\n\r\n<P>3.1. Den gældende lov om private registre m.v. omfatter efter § 1, </P>  \r\n\r\n<P>stk. 1, bl.a. registrering af personoplysninger, hvor der gøres </P>  \r\n\r\n<P>brug af elektronisk databehandling. Loven gælder efter § 2, stk. </P>  \r\n\r\n<P>2, ikke for registrering, der alene finder sted til brug for </P>  \r\n\r\n<P>udgivelse af almindelige opslagsværker. </P>  \r\n\r\n<P>For retsinformationssystemer, der omfattes af lov om private </P>  \r\n\r\n<P>registre, vil navnlig lovens bestemmelser om registrering af </P>  \r\n\r\n<P>oplysninger, videregivelse af oplysninger, sletning og ajourføring </P>  \r\n\r\n<P>af oplysninger samt registerindsigt være vanskelige at forene med </P>  \r\n\r\n<P>disse særlige registeraktiviteter. </P>  \r\n\r\n<P>3.2. Lov om offentlige myndigheders registre regulerer på </P>  \r\n\r\n<P>tilsvarende måde edb-registre, der føres for den offentlige </P>  \r\n\r\n<P>forvaltning, og som indeholder personoplysninger. Også </P>  \r\n\r\n<P>retsinformationssystemer, der indeholder personoplysninger, </P>  \r\n\r\n<P>omfattes således af loven, uanset om oplysningerne i systemet </P>  \r\n\r\n<P>baserer sig på allerede offentliggjort materiale, almindelige </P>  \r\n\r\n<P>opslagsværker m.v. De bestemmelser, der efter loven gælder navnlig </P>  \r\n\r\n<P>for registrering af oplysninger, videregivelse af oplysninger, </P>  \r\n\r\n<P>ajourføring og sletning af oplysninger samt registerindsigt, er </P>  \r\n\r\n<P>ikke udarbejdet med henblik på denne særlige registeraktivitet og </P>  \r\n\r\n<P>lader sig kun vanskeligt forene hermed. </P>  \r\n\r\n<P>3.3 På grundlag af hovedretningslinjerne i retsinformationsrådets </P>  \r\n\r\n<P>betænkning nr. 1001/ 1984 er det statslige retsinformationssystem, </P>  \r\n\r\n<P>Retsinformation, for tiden under opbygning. </P>  \r\n\r\n<P>Efter lovtidendeloven påhviler det ministerierne at offentliggøre </P>  \r\n\r\n<P>administrative enkeltafgørelser af almindelig interesse i </P>  \r\n\r\n<P>Ministerialtidende. Endvidere sikrer offentlighedsloven og </P>  \r\n\r\n<P>forvaltningsloven borgerne indsigt i administrationens </P>  \r\n\r\n<P>sagsbehandling i form af aktindsigt. I takt med den tekniske </P>  \r\n\r\n<P>udvikling vil hensynet til offentlighedens indsigt i forvaltningen </P>  \r\n\r\n<P>formentlig forudsætte, at der skabes mulighed for, at </P>  \r\n\r\n<P>retskildemateriale i form af f.eks. principielle og </P>  \r\n\r\n<P>praksisskabende enkeltafgørelser gennem Retsinformation gøres </P>  \r\n\r\n<P>tilgængelige ikke blot for de pågældende myndigheder selv, men </P>  \r\n\r\n<P>også for offentligheden bl.a. ved søgning på edb-terminal m.v. i </P>  \r\n\r\n<P>Retsinformation. Endvidere taler hensynet til sikring mod, at det </P>  \r\n\r\n<P>offentlige tillægges en fortrinsstilling, at også private </P>  \r\n\r\n<P>virksomheder i Retsinformation kan etablere informationssystemer </P>  \r\n\r\n<P>med retskildemateriale på nogenlunde tilsvarende vilkår som dem, </P>  \r\n\r\n<P>der gælder for offentlige myndigheder. </P>  \r\n\r\n<P>4.1. Efter Justitsministeriets opfattelse kan og bør </P>  \r\n\r\n<P>retsinformationssystemer i meget vidt omfang kunne føres såvel i </P>  \r\n\r\n<P>den private som i den offentlige sektor på en sådan måde, at der </P>  \r\n\r\n<P>hverken registreres eller videregives oplysninger om </P>  \r\n\r\n<P>enkeltpersoner. Dette gælder allerede i dag for </P>  \r\n\r\n<P>retsinformationssystemer, der alene indeholder oplysninger om </P>  \r\n\r\n<P>generelle retsforskrifter, anonymiserede domme og administrative </P>  \r\n\r\n<P>afgørelser, oplysninger fra Folketingstidende m.v. Behovet for </P>  \r\n\r\n<P>oplysninger om retskildemateriale til brug ved løsning af </P>  \r\n\r\n<P>abstrakte retsspørgsmål vil i vidt omfang kunne tilgodeses ved </P>  \r\n\r\n<P>sådanne oplysninger på samme måde, som tilfældet er i dag ved </P>  \r\n\r\n<P>anvendelsen af lovsamlinger, lovkommentarer, vejledningr og </P>  \r\n\r\n<P>juridiske lærebøger. </P>  \r\n\r\n<P>Sådanne retsinformationssystemer omfattes hverken af lov om private </P>  \r\n\r\n<P>registre m.v. eller af lov om offentlige myndigheders registre. </P>  \r\n\r\n<P>4.2. Som ovenfor nævnt vil oplysninger om personnavne kunne tænkes </P>  \r\n\r\n<P>angivet i tilslutning til retskildemateriale, der i øvrigt er </P>  \r\n\r\n<P>anonymiseret. Dette gælder f.eks. oplysninger om navne på </P>  \r\n\r\n<P>folketingsmedlemmer i forbindelse med fremsættelse af love og </P>  \r\n\r\n<P>beslutningsforslag m.v., stemmeafgivning, spørgsmål til og svar </P>  \r\n\r\n<P>fra ministre samt navne på dommere, voldgiftsmænd og advokater i </P>  \r\n\r\n<P>forbindelse med oplysninger om retssager og navne på ansatte i den </P>  \r\n\r\n<P>offentlige forvaltning, der har truffet afgørelse i konkrete </P>  \r\n\r\n<P>sager. </P>  \r\n\r\n<P>Heller ikke registre, der indeholder oplysninger om sådanne navne, </P>  \r\n\r\n<P>vil være omfattet af de gældende registerlove, idet der ikke er </P>  \r\n\r\n<P>tale om oplysninger, der kan henføres til de pågældende personer </P>  \r\n\r\n<P>(oplysninger om de pågældende), men alene oplysninger om de </P>  \r\n\r\n<P>pågældendes udførelse af deres stilling eller hverv. </P>  \r\n\r\n<P>4.3. Det fremgår endvidere af det ovenfor anførte, at </P>  \r\n\r\n<P>retsinformationssystemer i nogle tilfælde kan tænkes ført således, </P>  \r\n\r\n<P>at registerets oplysninger om retsafgørelser og administrative </P>  \r\n\r\n<P>afgørelser fremtræder uden anden identifikation af de personer, </P>  \r\n\r\n<P>som afgørelserne vedrører, end et journalnummer, </P>  \r\n\r\n<P>registreringsnummer eller anden særlig identifikation. </P>  \r\n\r\n<P>Det følger af bestemmelserne i § 1, stk. 2, i lov om private registre </P>  \r\n\r\n<P>m.v. og § 1, stk. 3, i lov om offentlige myndigheders registre, at </P>  \r\n\r\n<P>sådanne oplysninger anses for personoplysninger i </P>  \r\n\r\n<P>registerlovgivningens forstand, uanset om </P>  \r\n\r\n<P>identifikationsoplysningerne (journalnummer, registreringsnummer </P>  \r\n\r\n<P>m.v.) er alment kendt eller offentligt tilgængelige. </P>  \r\n\r\n<P>For at registerlovgivningen imidlertid finder anvendelse på sådanne </P>  \r\n\r\n<P>registre, er det yderligere en betingelse, at disse </P>  \r\n\r\n<P>personoplysninger er registreret i registerlovgivningens forstand, </P>  \r\n\r\n<P>eventuelt under anvendelse af edb. Det følger af bemærknigerne til </P>  \r\n\r\n<P>§ 1 i de gældende registerlove, at udtrykket &#187;register&#171; eller  \r\n\r\n</P>  \r\n\r\n<P>&#187;systematisk registrering&#171; alene anvendes om systematisk </P>  \r\n\r\n<P>opbevaring af oplysninger. I dette krav ligger, at oplysningerne </P>  \r\n\r\n<P>ikke må være opbevaret tilfældigt, således at fremfinding af en </P>  \r\n\r\n<P>bestemt personoplysning i registeret principielt vil kræve, at </P>  \r\n\r\n<P>alle registerets oplysninger gennemgås manuelt. </P>  \r\n\r\n<P>Kravet om, at personoplysninger skal være registreret systematisk for </P>  \r\n\r\n<P>at være omfattet af registerlovgivningen, medfører for </P>  \r\n\r\n<P>retsinformationssystemernes vedkommende for det første, at </P>  \r\n\r\n<P>retsinformationssystemer, der indeholder personoplysninger f.eks. </P>  \r\n\r\n<P>i tilknytning til konkrete afgørelser, og hvor de personer, som </P>  \r\n\r\n<P>oplysningerne vedrører, alene identificeres ved journalnummer, </P>  \r\n\r\n<P>registreringsnummer eller lignende, ikke omfattes af </P>  \r\n\r\n<P>registerloven, såfremt systemet er indrettet således, at det ikke </P>  \r\n\r\n<P>er muligt at søge på de pågældende identifikationsnumre. I disse </P>  \r\n\r\n<P>tilfælde vil det være nødvendigt at gennemgå samtlige registres </P>  \r\n\r\n<P>oplysninger for at finde frem til netop de personoplysninger, som </P>  \r\n\r\n<P>der søges efter. </P>  \r\n\r\n<P>For det andet indebærer dette krav, at registre, der på anden måde </P>  \r\n\r\n<P>indeholder oplysninger om personer, ikke kan anses for omfattet af </P>  \r\n\r\n<P>registerlovgivningen, hvis det ikke er muligt ved søgning i </P>  \r\n\r\n<P>registeret uden uforholdsmæssigt besvær at finde de pågældende </P>  \r\n\r\n<P>personer frem. Dette vil også her være tilfældet, hvis en </P>  \r\n\r\n<P>fremfinding af de oplysninger, der søges, kræver, at samtlige </P>  \r\n\r\n<P>registerets oplysninger gennemgås. Som eksempel kan nævnes </P>  \r\n\r\n<P>registre, der indeholder oplysninger om konkrete sager, og hvor </P>  \r\n\r\n<P>der i tilknytning til oplysninger om den, som sagen vedrører, </P>  \r\n\r\n<P>hovedpersonen, registreres oplysninger om bipersoner, som det ikke </P>  \r\n\r\n<P>er muligt at finde frem uden en fuldstændig gennemgang af </P>  \r\n\r\n<P>registeret. Fra praksis kendes en sådan registrering fra </P>  \r\n\r\n<P>hospitalsregistre, hvor der i tilknytning til oplysninger om </P>  \r\n\r\n<P>patienten registreres oplysninger om pårørende, eller fra </P>  \r\n\r\n<P>advokaters registre, hvor der i tilknytning til registrering af </P>  \r\n\r\n<P>oplysninger om en sag, som advokaten har ført for en klient, også </P>  \r\n\r\n<P>registreres oplysninger om vidner, syns- og skønsmænd og andre </P>  \r\n\r\n<P>parter i sagen. Hvis sådan registrering af oplysninger om </P>  \r\n\r\n<P>bipersoner ikke sker systematisk, idet oplysningerne om bipersoner </P>  \r\n\r\n<P>ikke kan findes ved søgning i registeret, uden at samtlige </P>  \r\n\r\n<P>registerets oplysninger i princippet skal gennemgås, vil disse </P>  \r\n\r\n<P>personoplysninger ikke være omfattet af bestemmelserne hverken i </P>  \r\n\r\n<P>lov om private registre m.v. eller i lov om offentlige </P>  \r\n\r\n<P>myndigheders registre. </P>  \r\n\r\n<P>Uanset at registerlovgivningen som udgangspunkt således ikke finder </P>  \r\n\r\n<P>anvendelse i tilfælde, hvor personoplysninger er registreret ved </P>  \r\n\r\n<P>anvendelse af et særligt identifikationsnummer, og hvor der ikke </P>  \r\n\r\n<P>kan søges på dette nummer, og i tilfælde, hvor oplysninger om </P>  \r\n\r\n<P>bipersoner registreres som nævnt ovenfor, vil lovgivningen dog </P>  \r\n\r\n<P>undtagelsesvis alligevel kunne finde anvendelse, hvis mængden af </P>  \r\n\r\n<P>oplysninger, der opbevares, er så beskeden, at det vil være </P>  \r\n\r\n<P>relativt let at finde frem til den enkelte, eller hvis det ved en </P>  \r\n\r\n<P>kombination af registerets øvrige oplysninger er muligt med ret </P>  \r\n\r\n<P>stor sikkerhed at finde oplysninger om enkeltpersoner frem. </P>  \r\n\r\n<P>5. For de retsinformationssystemer, der er omfattet af </P>  \r\n\r\n<P>registerlovgivningens bestemmelser, dvs. edb-registre, der alene </P>  \r\n\r\n<P>indeholder retskildemateriale, hvori indgår systematisk </P>  \r\n\r\n<P>registrerede oplysninger, der kan henføres til enkeltpersoner, kan </P>  \r\n\r\n<P>bestemmelserne i den gældende registerlovgivning som nævnt ovenfor </P>  \r\n\r\n<P>virke mindre hensigtsmæssige. Således vil bestemmelserne om </P>  \r\n\r\n<P>videregivelse af oplysninger fra andre registre, f.eks. andre </P>  \r\n\r\n<P>retsinformationssystemer, journalsystemer, praksissamlinger og </P>  \r\n\r\n<P>lignende, til retsinformationssystemer kunne vanskeliggøre </P>  \r\n\r\n<P>opbygningen af disse. På tilsvarende måde vil disse bestemmelser </P>  \r\n\r\n<P>gøre det vanskeligt at videregive oplysninger fra </P>  \r\n\r\n<P>retsinformationssystemet til offentligheden eller andre. </P>  \r\n\r\n<P>5.1. For retsinformationssystemer, der indgår i statens </P>  \r\n\r\n<P>retsinformationssystem, gælder det særlige, at Justitsministeriet </P>  \r\n\r\n<P>i samråd med Retsinformationsrådet og Registertilsynet fastsætter, </P>  \r\n\r\n<P>hvilke oplysninger - herunder personoplysninger - der kan indgå i </P>  \r\n\r\n<P>systemet, hvorledes oplysningerne må videregives, og hvilke </P>  \r\n\r\n<P>foranstaltninger med henblik på beskyttelse af de registreredes </P>  \r\n\r\n<P>integritet der i øvrigt bør træffes. Hvis sådanne registrerede </P>  \r\n\r\n<P>oplysninger tillige er tilgængelige for offentligheden, indebærer </P>  \r\n\r\n<P>dette en yderligere garanti for oplysningernes rigtighed og den </P>  \r\n\r\n<P>registreredes mulighed for at gøre sig bekendt med disse. </P>  \r\n\r\n<P>På denne baggrund foreslås retsinformationssystemer, der indgår i </P>  \r\n\r\n<P>det statslige retsinformationssystem, og hvori oplysningerne er </P>  \r\n\r\n<P>offentligt tilgængelige, undtaget fra registerlovgivningen, hvad </P>  \r\n\r\n<P>enten de føres for en privat virksomhed m.v. eller for en </P>  \r\n\r\n<P>offentlig myndighed. </P>  \r\n\r\n<P>Dette indebærer bl.a., at oplysninger frit kan tilgå sådanne systemer </P>  \r\n\r\n<P>fra offentlige myndigheder og private virksomheder m.v., hvad </P>  \r\n\r\n<P>enten dette sker manuelt eller under anvendelse af edb. </P>  \r\n\r\n<P>Undtagelsen medfører endvidere, at oplysninger frit kan </P>  \r\n\r\n<P>videregives fra statens retsinformationssystem. </P>  \r\n\r\n<P>Det bemærkes, at oplysningerne i statens retsinformationssystem anses </P>  \r\n\r\n<P>for offentligt tilgængelige, hvis en større kreds af brugere har </P>  \r\n\r\n<P>adgang til dem, også selv om adgangen forudsætter indgåelse af en </P>  \r\n\r\n<P>aftale med statens retsinformationssystem, eller at udgifterne ved </P>  \r\n\r\n<P>anvendelse af systemet betales helt eller delvis af brugeren. </P>  \r\n\r\n<P>Som nævnt vil Justitsministeriet i samråd med Retsinformationsrådet </P>  \r\n\r\n<P>og Registertilsynet fastsætte nærmere retningslinier for optagelse </P>  \r\n\r\n<P>af retskildemateriale i det statslige retsinformationssystem, </P>  \r\n\r\n<P>herunder om anonymisering og andre foranstaltninger med henblik på </P>  \r\n\r\n<P>integritetsbeskyttelse. Udgangspunktet for så vidt angår konkrete </P>  \r\n\r\n<P>afgrøelser vil naturligt være den praksis, der har udviklet sig </P>  \r\n\r\n<P>med hensyn til offentliggørelse i Ministerialtidende og andre </P>  \r\n\r\n<P>publikationer, som udgives med henblik på udbredelse af kendskabet </P>  \r\n\r\n<P>til retslig og administrativ praksis. </P>  \r\n\r\n<P>5.2. For andre retsinformationssystemer, dvs. </P>  \r\n\r\n<P>retsinformationssystemer, der omfattes af registerlovgivnigen, men </P>  \r\n\r\n<P>som ikke indgår i statens retsinformationssystem, skal </P>  \r\n\r\n<P>registerlovgivningen også efter ændringsforslaget som udgangspunkt </P>  \r\n\r\n<P>gælde fuldt ud. Som følge af, at navnlig lovens bestemmelser om </P>  \r\n\r\n<P>videregivelse af personoplysninger til og fra sådanne systemer, om </P>  \r\n\r\n<P>sletning og ajourføring samt om registerindsigt i nogle tilfælde </P>  \r\n\r\n<P>kunne virke mindre hensigtsmæssigt, foreslås indført en adgang til </P>  \r\n\r\n<P>at gøre undtagelse fra disse bestemmelser, hvis dette på grund af </P>  \r\n\r\n<P>registerets indhold, videregivelsen af oplysninger fra registeret </P>  \r\n\r\n<P>m.v. må skønnes ubetænkeligt. </P>  \r\n\r\n<P>Som følge af forskellen mellem bestemmelserne om kompetencen til at </P>  \r\n\r\n<P>træffe bestemmelse om oprettelse af registre i lov om private </P>  \r\n\r\n<P>registre m.v. og lov om offentlige myndigheders registre foreslås </P>  \r\n\r\n<P>det, at Registertilsynet kan tillade sådan fravigelse fra </P>  \r\n\r\n<P>bestemmelserne i lov om private registre for </P>  \r\n\r\n<P>retsinformationssystemer, der føres for private virksomheder m.v., </P>  \r\n\r\n<P>mens Justitsministeriet efter indhentet udtalelse fra </P>  \r\n\r\n<P>Registertilsynet kan gøre undtagelse, for så vidt angår </P>  \r\n\r\n<P>retsinformationssystemer, der føres for offentlige myndigheder. </P>  \r\n\r\n<P>Til nr. 3 </P>  \r\n\r\n<P>1. I henvendelser til retsudvalget har Amnesty International, </P>  \r\n\r\n<P>Menneskerettighedsprojektet, Dansk Flygtningehjælp og Dansk Røde </P>  \r\n\r\n<P>Kors peget på, at bestemmelserne i § 3, stk. 2, og § 4, stk.1, i </P>  \r\n\r\n<P>den gældende lov om private registre m.v. kan give </P>  \r\n\r\n<P>menneskerettighedsorganisationer vanskeligheder i deres praktiske </P>  \r\n\r\n<P>arbejde. </P>  \r\n\r\n<P>Efter bestemmelsen i lovens § 3, stk. 2, er det, for at en </P>  \r\n\r\n<P>virksomhed, forening eller lignende kan registrere oplysninger om </P>  \r\n\r\n<P>en persons rent private forhold, dvs. race, religion og hudfarve, </P>  \r\n\r\n<P>politiske, seksuelle og strafbare forhold, helbredsforhold, </P>  \r\n\r\n<P>misbrug af nydelsesmidler og lignende, bl.a. en betingelse, at </P>  \r\n\r\n<P>oplysningerne er afgivet af den pågældende selv eller indhentet </P>  \r\n\r\n<P>med dennes samtykke, og at der foreligger omstændigheder, hvor den </P>  \r\n\r\n<P>pågældende må vide, at oplysningerne vil blive registreret. </P>  \r\n\r\n<P>Efter bestemmelsen i lovens § 4, stk. 1, kan oplysninger om rent </P>  \r\n\r\n<P>private forhold som hovedregel kun videregives med samtykke fra </P>  \r\n\r\n<P>den pågældende eller en person, der handler på dennes vegne. </P>  \r\n\r\n<P>Disse bestemmelser indebærer således, at registrering og </P>  \r\n\r\n<P>videregivelse af sådanne meget følsomme oplysninger om en person </P>  \r\n\r\n<P>normalt forudsætter, at personen selv medvirker ved oplysningernes </P>  \r\n\r\n<P>indsamling og giver tilladelse til videregivelse af oplysningerne. </P>  \r\n\r\n<P>Organisationerne har imidlertid anført i henvendelsen, at det i </P>  \r\n\r\n<P>særlige situationer kan være vanskeligt at indhente samtykke fra </P>  \r\n\r\n<P>de registrerede personer. Dels kan der være tale om, at de </P>  \r\n\r\n<P>pågældende ikke kan findes, eller at der ikke kan rettes </P>  \r\n\r\n<P>henvendelse til dem som følge af fængsling og lignende. Dels kan </P>  \r\n\r\n<P>det i nogle tilfælde tænkes, at en henvendelse vil have uheldige </P>  \r\n\r\n<P>konsekvenser for den registrerede. </P>  \r\n\r\n<P>I mange lande vil det imidlertid være muligt at indhente den </P>  \r\n\r\n<P>registreredes samtykke til registrering og videregivelse af </P>  \r\n\r\n<P>følsomme oplysninger om den enkelte, også uanset at den pågældende </P>  \r\n\r\n<P>er frihedsberøvet, og uden at det må befrygtes, at det vil få </P>  \r\n\r\n<P>utilsigtede, uheldige konsekvenser for den pågældende. Det er </P>  \r\n\r\n<P>derfor næppe påkrævet generelt at tillade, at humanitære </P>  \r\n\r\n<P>organisationer her i landet kan registrere og videregive </P>  \r\n\r\n<P>oplysninger om rent private forhold uden hensyn til, om </P>  \r\n\r\n<P>betingelserne i lov om private registre m.v. er opfyldt. </P>  \r\n\r\n<P>Justitsministeriet har i besvarelsen af retsudvalgets spørgsmål 27 og </P>  \r\n\r\n<P>29 (L 32 - bilag 69) oplyst, at en fravigelse af samtykkereglerne </P>  \r\n\r\n<P>ved registrering og videregivelse som sker med henblik på at </P>  \r\n\r\n<P>hjælpe den pågældende ud af en farlig situation, og hvor den </P>  \r\n\r\n<P>pågældende i strid med grundlæggende menneskerettigheder er </P>  \r\n\r\n<P>afskåret fra at give sit samtykke, begrundes i nødretssynspunkter, </P>  \r\n\r\n<P>ligesom der i en række tilfælde vil kunne registreres og </P>  \r\n\r\n<P>videregives oplysninger på grundlag af samtykke fra personer, der </P>  \r\n\r\n<P>handler på den forsvundnes eller fængsledes vegne. </P>  \r\n\r\n<P>Der er således allerede i dag efter disse synspunkter mulighed for i </P>  \r\n\r\n<P>begrænset omfang i disse særlige situationer at kunne registrere </P>  \r\n\r\n<P>og videregive oplysninger om rent private forhold uden den </P>  \r\n\r\n<P>pågældendes udtrykkelige samtykke. </P>  \r\n\r\n<P>Med henblik på at skabe en klarere retstilstand foreslås det at </P>  \r\n\r\n<P>medtage en bestemmelse i lovens § 3 og § 4, der åbner mulighed </P>  \r\n\r\n<P>for, at Registertilsynet efter en konkret vurdering kan tillade, </P>  \r\n\r\n<P>at bl.a. humanitære organisationer kan registrere og videregive </P>  \r\n\r\n<P>oplysninger om rent private forhold, når den pågældendes samtykke </P>  \r\n\r\n<P>til registrering og videregivelse af oplysningerne ikke kan </P>  \r\n\r\n<P>indhentes, og registrering og videregivelse sker til varetagelse </P>  \r\n\r\n<P>af offentlige eller private interesser, herunder hensynet til den </P>  \r\n\r\n<P>pågældende selv, der klart overstiger hensynet til de interesser, </P>  \r\n\r\n<P>der taler imod registrering og videregivelse af oplysningerne. </P>  \r\n\r\n<P>Til nr. 4 </P>  \r\n\r\n<P>Udvalget kan tilslutte sig, at samkøring af edb-registre med følsomme </P>  \r\n\r\n<P>oplysninger som anført i den foreslåede affattelse af lovens § 4, </P>  \r\n\r\n<P>stk. 2 og 3, kun skal kunne foretages med Registertilsynets </P>  \r\n\r\n<P>forudgående tilladelse. Private erhvervsvirksomheder kan ved </P>  \r\n\r\n<P>samkøring af registre skaffe sig adgang til en lang række </P>  \r\n\r\n<P>personoplysninger og kan på denne måde opnå en urimelig </P>  \r\n\r\n<P>magtposition over for registrerende enkeltpersoner og </P>  \r\n\r\n<P>persongrupper. </P>  \r\n\r\n<P>Dog ser udvalget ingen grund til, at forbuddet mod samkøring (som </P>  \r\n\r\n<P>nævnt side 16 i lovforslagets bemærkninger) kun skal gælde </P>  \r\n\r\n<P>tilfælde, hvor begge registre indeholder følsomme oplysninger. Ved </P>  \r\n\r\n<P>at samkøre et register med følsomme oplysninger med et register </P>  \r\n\r\n<P>med mindre følsomme oplysninger kan en virksomhed skaffe sig en </P>  \r\n\r\n<P>meget detaljeret viden om borgerne. Efter forslagsstillernes </P>  \r\n\r\n<P>opfattelse bør forbuddet derfor gælde alle samkøringer. Ligeledes </P>  \r\n\r\n<P>bør det udtrykkeligt fastslås, at tilladelsen forudsætter, at </P>  \r\n\r\n<P>betingelserne for videregivelse er opfyldt, samt at </P>  \r\n\r\n<P>Registertilsynet i det enkelte tilfælde finder, at hensynet til de </P>  \r\n\r\n<P>interesser, samkøringen skal varetage, er mere tungtvejende end </P>  \r\n\r\n<P>hensynet til de registrerede, og at disse er gjort bekendt med </P>  \r\n\r\n<P>muligheden for samkøring. </P>  \r\n\r\n<P>Bestemmelsen er ikke til hinder for samkøring af navne, adresser og </P>  \r\n\r\n<P>lignende, f.eks. faglige organisationer og A-kasser, der fører et </P>  \r\n\r\n<P>fælles adresseregister. Bestemmelsen omfatter endvidere ikke </P>  \r\n\r\n<P>samkøring med henblik på revison af telefonnumre m.v. </P>  \r\n\r\n<P>Til nr. 5 </P>  \r\n\r\n<P>Ændringsforslaget indebærer en skærpelse af de bestemmelser, der </P>  \r\n\r\n<P>gælder for private virksomheders m.v. registrering og </P>  \r\n\r\n<P>videregivelse af oplysninger om personnumre. </P>  \r\n\r\n<P>Efter bestemmelsen i § 3, stk. 1, i den gældende lov om private </P>  \r\n\r\n<P>registre m.v. kan virksomheder m.v. registrere oplysninger om </P>  \r\n\r\n<P>personnumre, når dette er et naturligt led i den normale drift af </P>  \r\n\r\n<P>virksomheder m.v. af den pågældende art. Efter lovens § 4, stk. 2, </P>  \r\n\r\n<P>må videregivelse af registrerede oplysninger om personnumre </P>  \r\n\r\n<P>normalt finde sted under tilsvarende betingelser. </P>  \r\n\r\n<P>Mange mennesker nærer stor betænkelighed ved registrering og </P>  \r\n\r\n<P>videregivelse af oplysninger om personnummer. Personnummeret </P>  \r\n\r\n<P>opfattes af mange som en fortrolig oplysning og som en nøgle, der </P>  \r\n\r\n<P>muliggør, at den, der er i besiddelse af nummeret, kan få </P>  \r\n\r\n<P>udleveret en lang række private oplysninger om den pågældende. Det </P>  \r\n\r\n<P>er endvidere gjort gældende, at personnummeret er nødvendigt for </P>  \r\n\r\n<P>at muliggøre samkøring af registre. </P>  \r\n\r\n<P>Efter ændringsforslaget skal der således gælde samme regler for </P>  \r\n\r\n<P>registrering af personnummer som for registrering af oplysninger </P>  \r\n\r\n<P>om rent private forhold. Dette indebærer, at registrering må ske, </P>  \r\n\r\n<P>hvis dette følger af anden lovgivning. Endvidere må registrering </P>  \r\n\r\n<P>ske, hvis oplysningerne er afgivet af den pågældende selv eller </P>  \r\n\r\n<P>indhentet med den pågældendes samtykke, og der foreligger </P>  \r\n\r\n<P>omstændigheder, hvor den pågældende må vide, at oplysningerne vil </P>  \r\n\r\n<P>blive registreret. Det er her yderligere en betingelse, at det er </P>  \r\n\r\n<P>nødvendigt for virksomheden m.v. at være i besiddelse af den </P>  \r\n\r\n<P>pågældende oplysning for at muliggøre en berettiget varetagelse af </P>  \r\n\r\n<P>virksomhedens eller andres tarv. </P>  \r\n\r\n<P>Endvidere medfører ændringsforslaget, at det bliver en yderligere </P>  \r\n\r\n<P>betingelse for videregivelse af oplysninger om personnummer, at </P>  \r\n\r\n<P>videregivelse er af afgørende betydning for at sikre en entydig </P>  \r\n\r\n<P>identifikation af den pågældende. </P>  \r\n\r\n<P>Endvidere kan videregivelse ske, når en offentlig myndighed kræver, </P>  \r\n\r\n<P>at oplysningerne videregives. Dette kan dels tænkes i tilfælde, </P>  \r\n\r\n<P>hvor kravet er hjemlet i lovgivnigen f.eks. i skattekontrolloven, </P>  \r\n\r\n<P>men også i andre tilfælde, f.eks. hvor offentlige myndigheder </P>  \r\n\r\n<P>stiller krav om udevering af personnummeret som betingelse for, at </P>  \r\n\r\n<P>der ydes tilskud fra det offentlige. </P>  \r\n\r\n<P>Til nr. 6 og 7 </P>  \r\n\r\n<P>Udvalget kan bifalde, at der nu foreslås gennemført en lovregulering </P>  \r\n\r\n<P>af en virksomheds videregivelse af kundeoplysninger til en anden </P>  \r\n\r\n<P>virksomhed med henblik på udsendelse af reklameforsendelser og </P>  \r\n\r\n<P>lignende til forbrugere. Ifølge den foreslåede § 4 a, der efter </P>  \r\n\r\n<P>ændringsforslaget blev § 4 b, må kundeoplysninger kun videregives </P>  \r\n\r\n<P>til andre virksomheder til markedsføringsformål, hvis </P>  \r\n\r\n<P>betingelserne i § 4 er opfyldt. Der stilles desuden krav om, at </P>  \r\n\r\n<P>den enkelte kunde ved kundeforholdets etablering eller senere har </P>  \r\n\r\n<P>fået tydelig skriftlig meddelelse om, at videregivelse kan finde </P>  \r\n\r\n<P>sted, og at den registrerede ikke skriftligt har gjort indsigelse </P>  \r\n\r\n<P>herimod. </P>  \r\n\r\n<P>Hvis det i overensstemmelse med lovforslaget kun kræves, at kunden </P>  \r\n\r\n<P>ikke har gjort indsigelse, er der ingen sikkerhed for, at kunden </P>  \r\n\r\n<P>nu også indforstået med videregivelse, og især da ikke hvis </P>  \r\n\r\n<P>indsigelsen skal være skriftlig. </P>  \r\n\r\n<P>Udvalget foreslår derfor, at videregivelse kun må ske med kundens </P>  \r\n\r\n<P>udtrykkelige samtykke. </P>  \r\n\r\n<P>Efter udvalgets opfattelse er det åbenbart, at adskillige forbrugere </P>  \r\n\r\n<P>vil vige tilbage fra at formulere deres indsigelse skriftligt. </P>  \r\n\r\n<P>Ifølge bemærkningerne til lovforslaget, side 17, er som </P>  \r\n\r\n<P>begrundelse for skriftlighedskravet anført bevismæssige hensyn og </P>  \r\n\r\n<P>hensynet til lettelse af Registertilsynets arbejde. Selv om der </P>  \r\n\r\n<P>måske kunne opnås en vis lettelse af tilsynets arbejdsbyrde, </P>  \r\n\r\n<P>finder udvalget dog hensynet til de adskillige forbrugere, der </P>  \r\n\r\n<P>ville vige tilbage fra at bruge deres indsigelsesret, mere </P>  \r\n\r\n<P>tungtvejende. </P>  \r\n\r\n<P>Under alle omstændigheder finder udvalget det ikke rimeligt, at </P>  \r\n\r\n<P>virksomheden blot skal medele, at videregivelse kan finde sted, </P>  \r\n\r\n<P>men ikke behøver at angive præcist, hvilken slags virksomhed der </P>  \r\n\r\n<P>kommer i betragtning. For den, der skal afgøre, om videregivelse </P>  \r\n\r\n<P>kan accepteres, er det selvsagt væsentligt at vide, i hvert fald </P>  \r\n\r\n<P>hvilken type virksomhed der skal aftage oplysningen. Efter </P>  \r\n\r\n<P>udvalgets opfattelse bør den tydelige skriftlige meddelelse til </P>  \r\n\r\n<P>den registrerede derfor angive, til hvilke typer virksomheder </P>  \r\n\r\n<P>oplysningerne vil blive givet. </P>  \r\n\r\n<P>Til nr. 8 </P>  \r\n\r\n<P>Det er oplyst, at dele af dagspressen overvejer at opbygge eller </P>  \r\n\r\n<P>allerede har opbygget informationssøgesystemer, der først og </P>  \r\n\r\n<P>fremmest er baseret på avisartikler fra egne og andre aviser, men </P>  \r\n\r\n<P>som også kan indeholde oplysninger, der ikke er offentliggjort. </P>  \r\n\r\n<P>Registertilsynet har fundet, at pressens almindelige manuelle </P>  \r\n\r\n<P>udklipsarkiver ikke kan anses for omfattet af loven om private </P>  \r\n\r\n<P>registre, idet disse indeholder offentligt tilgængelige </P>  \r\n\r\n<P>oplysninger, som ikke &#187;med rimelighed kan forlanges unddraget </P>  \r\n\r\n<P>offentligheden&#171;. Derimod må avisartikler (pressens udklipsarkiver)  \r\n\r\n</P>  \r\n\r\n<P>indlagt på EDB anses for omfattet af loven, i det omfang de </P>  \r\n\r\n<P>indeholder oplysninger om enkeltpersoner. Dette betyder bl.a., at </P>  \r\n\r\n<P>der efter den gældende lov fra disse informationssøgesystemer ikke </P>  \r\n\r\n<P>må videregives oplysninger om f.eks. seksuelle forhold, strafbare </P>  \r\n\r\n<P>forhold eller sygdomsforhold uden samtykke fra den registrerede. </P>  \r\n\r\n<P>Basismaterialet i disse informationssøgesystemer er i hovedsagen </P>  \r\n\r\n<P>offentligt tilgængeligt, idet oplysningerne kan findes ved </P>  \r\n\r\n<P>gennemlæsning af de ældre udgaver af aviserne. Indholdet af </P>  \r\n\r\n<P>sådanne avisartikler er reguleret i presselovgivningen og i </P>  \r\n\r\n<P>straffeloven. Som nævnt kan registrene dog også indeholde </P>  \r\n\r\n<P>materiale, som ikke har været trykt. Det må antages, at sådanne </P>  \r\n\r\n<P>systemer i praksis vil kunne give en omfattende beskrivelse af </P>  \r\n\r\n<P>enkeltpersoner på en hidtil uset hurtig og nem måde, uden at den </P>  \r\n\r\n<P>registrerede har indflydelse på registreringen eller kendskab til, </P>  \r\n\r\n<P>hvem der modtager disse oplysninger. </P>  \r\n\r\n<P>Registertilsynet har oplyst, at pressens informationssystemer ikke </P>  \r\n\r\n<P>alene anvendes til pressens eget brug, men også til videregivelse </P>  \r\n\r\n<P>med erhvervsmæssigt sigte til virksomheder og private uden </P>  \r\n\r\n<P>tilknytning til pressen. </P>  \r\n\r\n<P>Det er endvidere karakteristisk, at disse oplysninger ofte vil </P>  \r\n\r\n<P>vedrøre rent private forhold, samtidig med, at oplysningernes </P>  \r\n\r\n<P>rigtighed ikke er - eller kan være - kontrolleret nærmere. Ofte </P>  \r\n\r\n<P>vil der være tale om oplysninger eller antagelser, der alene er af </P>  \r\n\r\n<P>foreløbig karakter, og som senere viser sig at være helt eller </P>  \r\n\r\n<P>delvis urigtige, uden at de oprindelige oplysninger eller </P>  \r\n\r\n<P>antagelser berigtiges. </P>  \r\n\r\n<P>Anvendelsen af sådanne oplysninger og navnlig videregivelse heraf kan </P>  \r\n\r\n<P>have meget store konsekvenser for den registrerede samtidig med, </P>  \r\n\r\n<P>at det ofte vil være vanskeligt eller umuligt at kræve </P>  \r\n\r\n<P>oplysningerne slettet eller berigtiget, idet der ikke er tale om </P>  \r\n\r\n<P>oplysninger, som på tidspunktet for deres registrering var </P>  \r\n\r\n<P>urigtige eller vildledende, og idet en løbende ajourføring næppe </P>  \r\n\r\n<P>vil være praktisk mulig. </P>  \r\n\r\n<P>På denne baggrund foreslås det, at pressens informationsregistre </P>  \r\n\r\n<P>undergives en særlig regulering i registerlovgivningen, hvis </P>  \r\n\r\n<P>registrene alene indeholder oplysninger, der er offentliggjort i </P>  \r\n\r\n<P>et periodisk skrift. </P>  \r\n\r\n<P>For sådanne registre foreslås det, at registerlovgivningens </P>  \r\n\r\n<P>almindelige bestemmelser, herunder bestemmelserne om registrering </P>  \r\n\r\n<P>af oplysninger, videregivelse af oplysninger, sletning og </P>  \r\n\r\n<P>ajourføring af oplysninger samt sikkerhedsforanstaltninger, ikke </P>  \r\n\r\n<P>skal gælde, men at registrene skal anmeldes til Registertilsynet, </P>  \r\n\r\n<P>der kan fastsætte nærmere vilkår for registeret til beskyttelse af </P>  \r\n\r\n<P>den registreredes privatliv. Videregivelse af følsomme oplysninger </P>  \r\n\r\n<P>fra registeret kan ske uden samtykke fra den registrerede, hvis </P>  \r\n\r\n<P>dette følger af anden lovgivning eller videregivelsen sker </P>  \r\n\r\n<P>således, at oplysningerne offentliggøres i et periodisk skrift. </P>  \r\n\r\n<P>Efter den foreslåede bestemmelse i § 7 i har den registrerede ret </P>  \r\n\r\n<P>til registerindsigt i disse registre. </P>  \r\n\r\n<P>Denne lempeligere regulering af pressens informationsregistre skal </P>  \r\n\r\n<P>ses på baggrund af hensynet til pressefriheden og det forhold, at </P>  \r\n\r\n<P>bestemmelserne i straffeloven og presseloven i et vist omfang </P>  \r\n\r\n<P>sikrer mod registrering og videregivelse af urigtige eller </P>  \r\n\r\n<P>vildledende oplysninger fra sådanne registre. </P>  \r\n\r\n<P>For pressens informationsregistre i øvrigt gælder </P>  \r\n\r\n<P>registerlovgivningens almindelige regler. Dette indebærer, at </P>  \r\n\r\n<P>registrering af følsomme oplysninger, der ikke er offentliggjort i </P>  \r\n\r\n<P>et periodisk skrift, kun må ske, såfremt oplysningen er afgivet af </P>  \r\n\r\n<P>den registrerede selv eller indhentet med hans samtykke, og der </P>  \r\n\r\n<P>foreligger omstændigheder, hvor han må vide, at oplysningen vil </P>  \r\n\r\n<P>blive registreret. Det er endvidere en betingelse, at det er </P>  \r\n\r\n<P>nødvendigt for virksomheden m.v. at være i besiddelse af de </P>  \r\n\r\n<P>pågældende oplysninger for at muliggøre en berettiget varetagelse </P>  \r\n\r\n<P>af virksomhedens eller andres tarv. På tilsvarende måde vil </P>  \r\n\r\n<P>videregivelse af oplysninger fra sådanne registre kræve samtykke </P>  \r\n\r\n<P>fra den registrerede, uanset om oplysningerne offentliggøres i et </P>  \r\n\r\n<P>periodisk skrift. </P>  \r\n\r\n<P>For så vidt angår pressens manuelle udklipsarkiver følger det af </P>  \r\n\r\n<P>bestemmelsen i § 1, stk. 1, i den gældende registerlov, at disse </P>  \r\n\r\n<P>udklipsarkiver ikke omfattes af lov om private registre m.v. </P>  \r\n\r\n<P>Til nr. 9 </P>  \r\n\r\n<P>Udvalget finder, at &#187;bagatelgrænsen&#171; for videregivelse af  \r\n\r\n summariske </P>  \r\n\r\n<P>kreditoplysninger, der i lovforslaget er fastsat til 500 kr., bør </P>  \r\n\r\n<P>forhøjes til 1.000 kr. </P>  \r\n\r\n<P>Endvidere foreslås det, at oplysninger om endelige retsafgørelser, </P>  \r\n\r\n<P>hvorved en skyldners forslag om gældssanering er taget helt eller </P>  \r\n\r\n<P>delvis til følge, ikke må videregives som summariske </P>  \r\n\r\n<P>kreditoplysninger, idet en endelig gældssanering ikke i sig selv </P>  \r\n\r\n<P>bør kunne føre til, at den skyldner, hvis økonomiske forhold nu er </P>  \r\n\r\n<P>saneret, optages på kreditoplysningsbureauernes &#187;sortlister&#171;.  \r\n\r\n</P>  \r\n\r\n<P>Til nr. 10 </P>  \r\n\r\n<P>Oplysninger om fritidsinteresser m.v. kan ikke frit indhentes, men </P>  \r\n\r\n<P>beror f.eks. på sportsforeningers oplysninger til et bureau eller </P>  \r\n\r\n<P>til nogen, der videregiver oplysningerne til et sådant bureau. </P>  \r\n\r\n<P>Dertil kommer det meget uklare kriterium &#187;alment anerkendte </P>  \r\n\r\n<P>grupper&#171;, der kan føre til en meget personlig reklameindsats. </P>  \r\n\r\n<P>Sådanne meget nærgående markedsføringsinitiativer kan absolut </P>  \r\n\r\n<P>virke krænkende og medvirke til at udviske grænsen for den </P>  \r\n\r\n<P>personligt prægede og mente reklameindsats og det </P>  \r\n\r\n<P>massefremstillede tilsyneladende individuelt prægede fremstød. </P>  \r\n\r\n<P>Til nr. 11 </P>  \r\n\r\n<P>Med ændringsforslaget indføres en ansvarsregel, der fastlægger et </P>  \r\n\r\n<P>objektivt ansvar. </P>  \r\n\r\n<P>Loven indeholder ingen regler om den registreredes ret til erstatning </P>  \r\n\r\n<P>af økonomisk tab eller godtgørelse for ikke-økonomisk skade </P>  \r\n\r\n<P>forårsaget af registrering eller videregivelse af urigtige eller </P>  \r\n\r\n<P>vildledende oplysninger eller anden uberettiget registrering og </P>  \r\n\r\n<P>videregivelse af oplysninger. Spørgsmålet må således afgøres efter </P>  \r\n\r\n<P>dansk rets almindelige erstatningsregel, culpareglen, og for så </P>  \r\n\r\n<P>vidt angår godtgørelse for ikke-økonomisk skade </P>  \r\n\r\n<P>erstatningsansvarslovens § 26 (godtgørelse for tort i anledning af </P>  \r\n\r\n<P>retsstridig krænkelse af frihed, fred, ære eller person). </P>  \r\n\r\n<P>Anvendelsen af disse regler besværliggøres bl.a. af, at den </P>  \r\n\r\n<P>registeransvarliges erstatningspligt er betinget af, at der er </P>  \r\n\r\n<P>handlet forsætligt eller uagtsomt, ligesom egentligt </P>  \r\n\r\n<P>erstatningsansvar forudsætter, at der føres tilstrækkeligt bevis </P>  \r\n\r\n<P>for, at den registrerede som følge heraf har lidt et økonomisk </P>  \r\n\r\n<P>tab, mens tilkendelse og udmåling af godtgørelse efter </P>  \r\n\r\n<P>erstatningsansvarslovens § 26 beror på en nærmere afvejning af </P>  \r\n\r\n<P>domstolene ud fra en konkret vurdering i den enkelte sag, hvis </P>  \r\n\r\n<P>udfald det derfor er vanskeligt at forudsige. </P>  \r\n\r\n<P>Reglerne om de registeransvarliges erstatningspligt over for de </P>  \r\n\r\n<P>registrerede synes da også hidtil kun at være bragt i anvendelse i </P>  \r\n\r\n<P>et uhyre beskedent antal tilfælde, til trods for at lovens regler </P>  \r\n\r\n<P>i ikke ubetydeligt omfang må antages at have været overtrådt med </P>  \r\n\r\n<P>skadevirkninger for de registrerede som følge. Dette er så meget </P>  \r\n\r\n<P>mere uheldigt, som håndhævelsen af lovens bestemmelser bygger på </P>  \r\n\r\n<P>en kombineret offentlig og privat kontrol, hvis effektivitet efter </P>  \r\n\r\n<P>forslagsstillernes opfattelse er afhængig af, at erstatningsansvar </P>  \r\n\r\n<P>er en reel mulighed, ikke mindst i betragtning af de forholdsvis </P>  \r\n\r\n<P>beskedne ressourcer, der er stillet til Registertilsynets </P>  \r\n\r\n<P>rådighed. </P>  \r\n\r\n<P>Spørgsmålet om erstatningsansvar for registrering og videregivelse af </P>  \r\n\r\n<P>urigtige eller vildledende oplysninger kan især blive relevant i </P>  \r\n\r\n<P>forbindelse med oplysningernes vandring fra en virksomhed over en </P>  \r\n\r\n<P>kreditoplysningsvirksomhed eller et advarselsregister m.v. </P>  \r\n\r\n<P>(herunder pengeinstitutternes kreditoplysningsvirksomhed) til en </P>  \r\n\r\n<P>anden virksomhed. Uanset hvor der er begået fejl, og uanset om der </P>  \r\n\r\n<P>kan påvises uagtsomhed, bør det efter forslagsstillernes </P>  \r\n\r\n<P>opfattelse sikres, at registrerede uden besvær kan tilkendes </P>  \r\n\r\n<P>erstatning. Da oplysningerne koncentreres i </P>  \r\n\r\n<P>kreditoplysningsbureauerne og advarselsregistrene m.v., og da det </P>  \r\n\r\n<P>er disse, som i første omgang får fordel af, at oplysningerne </P>  \r\n\r\n<P>overhovedet må cirkulere, finder forslagsstillerne det rimeligt, </P>  \r\n\r\n<P>at der i hvert fald for disse virksomheders vedkommende indsættes </P>  \r\n\r\n<P>regler om objektivt ansvar. Herved skabes det nødvendige </P>  \r\n\r\n<P>økonomiske incitament for de registeransvarlige til at sikre sig, </P>  \r\n\r\n<P>at registrerede oplysninger er korrekte. Der henvises herved til </P>  \r\n\r\n<P>betalingskortlovens § 22, hvorefter kortudstederne er ansvarlige </P>  \r\n\r\n<P>for tab, som skyldes bl.a. fejlregistrering og konteringsfejl, </P>  \r\n\r\n<P>selv om fejlen er hændelig. </P>  \r\n\r\n<P>På registerlovgivningens område vil indførelse af en regel om </P>  \r\n\r\n<P>objektivt ansvar dog næppe i sig selv være tilstrækkeligt til at </P>  \r\n\r\n<P>effektivisere erstatningssanktionen. Selv om der indføres en sådan </P>  \r\n\r\n<P>regel, vil det ofte være vanskeligt at bevise, at den registrerede </P>  \r\n\r\n<P>har lidt et økonomisk tab, hvortil kommer, at skadevirkningerne </P>  \r\n\r\n<P>ved f.eks. uberettiget registrering eller videregivelse af </P>  \r\n\r\n<P>følsomme oplysninger ofte vil være af ikke-økonomisk art. I disse </P>  \r\n\r\n<P>tilfælde yder erstatningsansvarslovens § 26 ganske vist den </P>  \r\n\r\n<P>registrerede et vist værn, men som nævnt ovenfor beror </P>  \r\n\r\n<P>tilkendelse, udmåling og godtgørelse efter denne bestemmelse på en </P>  \r\n\r\n<P>konkret afvejning foretaget af domstolene. Efter </P>  \r\n\r\n<P>forslagsstillernes opfattelse forekommer det derfor velbegrundet, </P>  \r\n\r\n<P>at der gennemføres en særlig bestemmelse om godtgørelse af </P>  \r\n\r\n<P>ikke-økonomisk skade, således at den registrerede som almindelig </P>  \r\n\r\n<P>regel er berettiget til godtgørelse af et i loven fastsat </P>  \r\n\r\n<P>mindstebeløb på f.eks. 500 kr. </P>  \r\n\r\n<P>Til nr. 12 og 13 </P>  \r\n\r\n<P>Forslagsstillerne finder den i ændringsforslag nr. 11 foreslåede </P>  \r\n\r\n<P>erstatningsregel, der indebærer et ubetinget objektivt ansvar, </P>  \r\n\r\n<P>særdeles betænkelig. Ganske vist er det af stor betydning, at der </P>  \r\n\r\n<P>kan tilkendes erstatning for tab, som borgerne lider som følge af </P>  \r\n\r\n<P>urigtige eller vildledende registreringer, men sådanne tab vil i </P>  \r\n\r\n<P>mange tilfælde være en følge af forhold, som den, der fører </P>  \r\n\r\n<P>registret, er uden indflydelse på. Rent bortset fra det </P>  \r\n\r\n<P>retssikkerhedsmæssigt betænkelige i at indføre regler om objektivt </P>  \r\n\r\n<P>ansvar i sådanne tilfælde vil en regel med dette indhold kunne </P>  \r\n\r\n<P>medføre, at den, der fører registeret, bliver mindre agtpågivende </P>  \r\n\r\n<P>ved registrering og videregivelse af oplysninger og blot indregner </P>  \r\n\r\n<P>omkostningerne ved det objektive erstatningsansvar i sine </P>  \r\n\r\n<P>driftsudgifter. På denne baggrund foreslås det, at det i loven </P>  \r\n\r\n<P>præciseres, også for at understrege betydningen af respekten for </P>  \r\n\r\n<P>den enkeltes privatliv, at dansk rets almindelige </P>  \r\n\r\n<P>erstatningsregel, culpareglen, gælder på dette område. </P>  \r\n\r\n<P>Til nr. 15 </P>  \r\n\r\n<P>Dermed sikres det, at yderligere videregivelse fra modtagerne af </P>  \r\n\r\n<P>oplysningerne skal ske uden risiko for identifikation af </P>  \r\n\r\n<P>enkeltpersoners forhold. </P>  \r\n\r\n<P>Til nr. 16 og 17 </P>  \r\n\r\n<P>1. Det følger af § 21, stk. 1, jf. § 16, stk. 1, i den gældende lov </P>  \r\n\r\n<P>om offentlige myndigheders registre, at registrerede oplysninger, </P>  \r\n\r\n<P>der i forvejen er offentligt tilgængelige, kan videregives fra en </P>  \r\n\r\n<P>offentlig myndighed til en anden. Den affattelse af § 21 i lov om </P>  \r\n\r\n<P>offentlige myndigheders registre, der er foreslået i lovforslagets </P>  \r\n\r\n<P>§ 2, nr. 16, tilsigter ikke at gøre ændring heri. Bestemmelserne i </P>  \r\n\r\n<P>forvaltningslovens § 28, stk. 1 og 2, indebærer imidlertid, at </P>  \r\n\r\n<P>oplysninger om rent private forhold som udgangspunkt ikke kan </P>  \r\n\r\n<P>videregives. For derfor at præcisere, at andre oplysninger end </P>  \r\n\r\n<P>oplysninger om rent private forhold kan videregives, når disse </P>  \r\n\r\n<P>oplysninger i forvejen er offentligt tilgængelige, foreslås </P>  \r\n\r\n<P>bestemmelsen i § 21, stk. 3, ændret, således at det udtrykkeligt </P>  \r\n\r\n<P>angives, at sådanne oplysninger kan videregives fra et offentligt </P>  \r\n\r\n<P>register til andre offentlige myndigheder, såfremt oplysningerne i </P>  \r\n\r\n<P>forvejen er offentligt tilgængelige. </P>  \r\n\r\n<P>2. Det er karakteristisk for edb-registre, at oplysninger fra </P>  \r\n\r\n<P>sådanne registre ofte videregives fra den registeransvarlige, uden </P>  \r\n\r\n<P>at det sker som led i behandlingen af en sag i denne myndighed. </P>  \r\n\r\n<P>Som eksempel kan nævnes, at landets politimestre til </P>  \r\n\r\n<P>Rigspolitichefens centrale kriminalregister indberetter </P>  \r\n\r\n<P>oplysninger om efterforskning og afgørelser i konkrete </P>  \r\n\r\n<P>straffesager. Disse oplysninger videregives ofte senere såvel til </P>  \r\n\r\n<P>Rigspolitichefens efterforsknings- eller eftersøgningstjeneste som </P>  \r\n\r\n<P>til de lokale politimestre i forbindelse med efterforskning m.v. i </P>  \r\n\r\n<P>konkrete straffesager, uden at videregivelsen sker som led i </P>  \r\n\r\n<P>behandlingen af en sag i det centrale kriminalregister. </P>  \r\n\r\n<P>Denne ordning må ses på baggrund af den praktiske opbygning af </P>  \r\n\r\n<P>politiets organisation, hvor Rigspolitichefembedet er en </P>  \r\n\r\n<P>selvstændig myndighed i forhold til de lokale politimesterembeder. </P>  \r\n\r\n<P>En tilsvarende udveksling af registrerede oplysninger kan tænkes </P>  \r\n\r\n<P>mellem et ministerium og dets styrelser og lokale institutioner </P>  \r\n\r\n<P>eller mellem en statslig myndighed og de kommunale forvaltninger, </P>  \r\n\r\n<P>der bistår myndigheden ved administration af et bestemt </P>  \r\n\r\n<P>sagsområde, f.eks. imellem Statsskattedirektoratet og de kommunale </P>  \r\n\r\n<P>ligningsmyndigheder. </P>  \r\n\r\n<P>Den formulering af bestemmelsen i § 21, stk. 2, nr. 4, der er </P>  \r\n\r\n<P>foreslået i lovforslagets § 2, nr. 16, foreskriver efter en snæver </P>  \r\n\r\n<P>sproglig fortolkning, på samme måde som den tilsvarende </P>  \r\n\r\n<P>bestemmelse i forvaltningslovens § 28, stk. 2, nr. 4, at </P>  \r\n\r\n<P>videregivelse kun kan ske, når der foreligger en konkret sag hos </P>  \r\n\r\n<P>den myndighed, der ønsker at videregive oplysninger, og at </P>  \r\n\r\n<P>videregivelsen er et nødvendigt led i denne sags behandling. Under </P>  \r\n\r\n<P>hensyn til de særlige vilkår, der gælder ved førelsen af </P>  \r\n\r\n<P>edb-registre, er det imidlertid fundet nødvendigt at præcisere, at </P>  \r\n\r\n<P>videregivelse også kan ske, selv om der ikke foreligger en konkret </P>  \r\n\r\n<P>sag hos den myndighed, der fører registeret, og som ønsker at </P>  \r\n\r\n<P>videregive oplysningerne, men hvor videregivelsen er nødvendig af </P>  \r\n\r\n<P>hensyn til en anden myndigheds virksomhed eller er påkrævet for en </P>  \r\n\r\n<P>afgørelse, som denne myndighed skal træffe. </P>  \r\n\r\n<P>I forhold til bestemmelsen i § 21, stk. 2, i den gældende lov om </P>  \r\n\r\n<P>offentlige myndigheders registre er der tale om en skærpelse af </P>  \r\n\r\n<P>betingelserne for videregivelse af oplysninger om rent private </P>  \r\n\r\n<P>forhold. Efter den gældende lov kan videregivelse således ske, </P>  \r\n\r\n<P>hvis oplysningerne har væsentlig betydning for vedkommende </P>  \r\n\r\n<P>myndigheds virksomhed, eller har væsentlig betydning for en </P>  \r\n\r\n<P>afgørelse, som myndigheden skal træffe. Den foreslåede </P>  \r\n\r\n<P>formulering, hvorefter videregivelse skal være &#187;nødvendig&#171; eller  \r\n\r\n</P>  \r\n\r\n<P>&#187;påkrævet&#171;, indebærer, at videregivelse af sådanne oplysninger  \r\n\r\n kun </P>  \r\n\r\n<P>kan finde sted i tilfælde som nævnt ovenfor, hvor det på grund af </P>  \r\n\r\n<P>de pågældende myndigheders opbygning eller lignende må antages, at </P>  \r\n\r\n<P>myndighederne ikke kan varetage deres opgaver, medmindre </P>  \r\n\r\n<P>oplysningerne videregives. </P>  \r\n\r\n<P>Til nr. 18 </P>  \r\n\r\n<P>Det danske princip om hemmelighed vedrørende optegnelser i registrene </P>  \r\n\r\n<P>hos politiets og forsvarets efterretningstjenester, giver disse </P>  \r\n\r\n<P>registreringer et skær af mystik. Såfremt det er påkrævet at </P>  \r\n\r\n<P>foretage en sådan registrering, kan den efter forslagsstillernes </P>  \r\n\r\n<P>opfattelse udmærket finde sted under iagttagelse af princippet om </P>  \r\n\r\n<P>registerindsigt. Dette er f.eks. tilfældet i USA gennem Freedom of </P>  \r\n\r\n<P>Information Act. </P>  \r\n\r\n<P>Til nr. 19 </P>  \r\n\r\n<P>Efter § 2, nr. 5, skal registre, der indeholder oplysninger om rent </P>  \r\n\r\n<P>private forhold, indrettes således, at de registrerede personer på </P>  \r\n\r\n<P>begæring automatisk kan få oplysning om de registrerede </P>  \r\n\r\n<P>oplysninger med passende mellemrum. En gennemførelse af denne </P>  \r\n\r\n<P>bestemmelse vil medføre ikke ubetydelige udviklingsomkostninger, </P>  \r\n\r\n<P>hvis de statslige og kommunale edb-registre skal indrettes på at </P>  \r\n\r\n<P>kunne give sådan automatisk registerindsigt. </P>  \r\n\r\n<P>Det er vanskeligere at vurdere, hvor mange personer der vil bevare </P>  \r\n\r\n<P>automatisk registerindsigt. Erfaringerne med den hidtidige </P>  \r\n\r\n<P>administration af lov om offentlige myndigheders registre viser </P>  \r\n\r\n<P>imidlertid, at interessen for registerindsigt generelt er </P>  \r\n\r\n<P>beskeden. Hvis det således antages, at antallet af personer, der </P>  \r\n\r\n<P>ønsker registerindsigt, vil være beskedent, vil udgiften til </P>  \r\n\r\n<P>etablering af en ordning med automatisk registerindsigt næppe stå </P>  \r\n\r\n<P>i forhold til de fordele, som adgangen til automatisk </P>  \r\n\r\n<P>registerindsigt på begæring medfører for de få personer, der </P>  \r\n\r\n<P>fremsætter begæring herom. </P>  \r\n\r\n<P>På denne baggrund kan der være anledning til, forinden en ordning </P>  \r\n\r\n<P>med automatisk registerindsigt på begæring sættes i værk, at </P>  \r\n\r\n<P>undersøge hvilke omkostninger der i praksis vil være forbundet med </P>  \r\n\r\n<P>en sådan ordning, og hvor mange der ønsker at benytte sig af den. </P>  \r\n\r\n<P>Herigennem bliver det også muligt at vurdere, om en ordning med </P>  \r\n\r\n<P>automatisk registerindsigt på begæring mest hensigtsmæssigt kan </P>  \r\n\r\n<P>administreres manuelt i de enkelte forvaltninger, eller om det vil </P>  \r\n\r\n<P>være nødvendigt at iværksætte edb-tekniske løsninger heraf. </P>  \r\n\r\n<P>Med henblik på, at Justitsministeriet kan foretage undersøgelser til </P>  \r\n\r\n<P>belysning heraf, herunder iværksætte forsøgsprojekter med </P>  \r\n\r\n<P>automatisk registerindsigt på begæring i såvel statslige som </P>  \r\n\r\n<P>kommunale registre, der indeholder oplysninger om rent private </P>  \r\n\r\n<P>forhold, foreslås denne bestemmelse først sat i kraft efter </P>  \r\n\r\n<P>justitsministerens bestemmelse. Det forudsættes, at undersøgelsen </P>  \r\n\r\n<P>iværksættes snarest, og at resultatet af undersøgelsen forelægges </P>  \r\n\r\n<P>retsudvalget, inden bestemmelsen sættes i kraft. </P>  \r\n\r\n<P>Hagen Hagensen (KF) fmd. Annelise Gotfredsen (KF) Karen Thurøe </P>  \r\n\r\n<P>Hansen (KF) Grethe Fenger Møller (KF) Bjørn Elmquist (V) </P>  \r\n\r\n<P>Birthe Rønn Hornbech (V) Birgith Mogensen (CD) Inger Stilling </P>  \r\n\r\n<P>Pedersen (KRF) Ole Espersen (S) Henning Rasmussen (S) </P>  \r\n\r\n<P>Korneliusen (S) Torben Lund (S) Lissa Mathiasen (S) Jimmy </P>  \r\n\r\n<P>Stahr (S) Leif Hermann (SF) Ebba Strange (SF) nfmd. Bernhard </P>  \r\n\r\n<P>Baunsgaard (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00032"
        },
        {
            "displayName": "Entydig dokumentidentifikation",
            "displayValue": "CL005204"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}