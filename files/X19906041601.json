{
    "id": 37738,
    "title": "Skadelige virkninger for effektiviteten i produktion og omsætning - kædesamarbejde mellem leverandør- og detailled (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 60416 af 07/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>På baggrund af klager over, at to leverandører af babyudstyr havde  \r\n\r\n standset leveringen til to detaillister, med den begrundelse, at de ikke var  \r\n\r\n kommanditister i Babyringen K/S, besluttede Konkurrencerådet at gribe ind  \r\n\r\n over for samarbejdet mellem leverandører og specialforretninger i Babyringen  \r\n\r\n K/S. Rådet fandt, at selskabets idegrundlag og vedtægter medførte de i  \r\n\r\n konkurrencelovens § 11 nævnte skadelige virkninger for effektiviteten i  \r\n\r\n produktion og omsætning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skadelige virkninger for effektiviteten i  \r\n\r\n produktion og omsætning - kædesamarbejde mellem leverandør- og detailled (*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<P>Indgreb over for kædesamarbejde i babyudstyrsbranchen: </P>  \r\n\r\n<P>Konkurrencerådet besluttede på sit møde den 7. november 1990 at gribe ind  \r\n\r\n over for samarbejdet mellem leverandører og specialforretninger i Babyringen  \r\n\r\n K/S. Rådet fandt, at kommanditselskabets idegrundlag og vedtægter medførte de  \r\n\r\n i konkurrencelovens § 11 nævnte skadelige virkninger for effektiviteten i  \r\n\r\n produktion og omsætning. </P>  \r\n\r\n<P>Babyringen K/S er et kommanditselskab med ca. 70 specialforretninger inden  \r\n\r\n for babyudstyr som kommanditister og 11 danske producenter/importører som  \r\n\r\n indehavere af komplementarselskabet - BF ApS. Babyringen K/S har anmeldt  \r\n\r\n vedtægter og idegrundlag i henhold til konkurrencelovens § 5. </P>  \r\n\r\n<P>Konkurrencerådet modtog i juni 1990 to klager over, at Odder  \r\n\r\n Barnevognsfabrik A/S og Baby Dan ApS havde standset leveringen til to  \r\n\r\n detaillister. Begrundelsen for at standse leverancerne til klagerne var, at  \r\n\r\n de ikke var kommanditister i Babyringen K/S. Begge leverandører var  \r\n\r\n anpartshavere i komplementarselskabet BF ApS. </P>  \r\n\r\n<P>Babyringen K/S: </P>  \r\n\r\n<P>11 danske producenter og importører af barnevogne og babyudstyr dannede i  \r\n\r\n 1988 Babybranchens Fællesråd. Disse virksomheder udgør anpartshaverne i BF  \r\n\r\n ApS - komplementarselskabet. Alle branchens specialforretninger med fuldt  \r\n\r\n sortiment er blevet tilbudt medlemskab. To danske detailkæder er med i  \r\n\r\n Babyringen K/S - den ene er landsdækkende og har 21 deltagende forretninger.  \r\n\r\n De to kæder importerer fabrikater, de selv har eneforhandlingen af i Danmark,  \r\n\r\n foruden at de foretager gennemfakturering. </P>  \r\n\r\n<P>I forbindelse med anmeldelsen i henhold til konkurrencelovens § 5 bad  \r\n\r\n kommanditselskabet om et møde, hvor sekretariatet orienterede om, hvilke  \r\n\r\n muligheder og begrænsninger samarbejdet i Babyringen K/S var underlagt i  \r\n\r\n relation til konkurrenceloven og EF-reglerne. Sekretariatet gjorde ved den  \r\n\r\n lejlighed opmærksom på, at længerevarende forhandlinger om Babyringens  \r\n\r\n idegrundlag og vedtægter ikke måtte forsinke leveringsstandsningssagerne.  \r\n\r\n</P>  \r\n\r\n<P>Babyringen K/S' formål er jf. vedtægternes § 2, &#187;at koordinere og  \r\n\r\n fremme medlemmernes omsætning og indkøbsmuligheder, herunder sikre  \r\n\r\n forbrugerne større servicemuligheder og øge deltagernes faglige viden&#171;.  \r\n\r\n Babyringen K/S' idegrundlag er ikke formelt bindende, men det indeholder  \r\n\r\n muligheden for eksklusion, hvis et medlem krænker idegrundlaget. De mest  \r\n\r\n problematiske afsnit i relation til konkurrenceloven i idegrundlaget er: 1.  \r\n\r\n At evt. rabat af kvantumsmæssig art kun bør ydes til offentlige institutioner  \r\n\r\n efter nærmere aftale. 2. At man tilstræber almene internationale  \r\n\r\n kalkulationsgrundlag anvendt i henhold til specificering. 3. At  \r\n\r\n tilhørsforhold til ikke lokale indkøbsforeninger var uforenelige med  \r\n\r\n Babyringen K/S' idegrundlag. </P>  \r\n\r\n<P>Efterfølgende har Babyringen K/S forklaret begrebet &#187;ikke lokal  \r\n\r\n indkøbsforening&#171;: &#187;Som definition på en &#187;ikke lokal  \r\n\r\n indkøbsforening&#171; kan anføres &#187;en forening, der køber varer hjem fra  \r\n\r\n udlandet af fabrikater, der er helt identiske med dem, der i forvejen  \r\n\r\n forhandles her i landet&#171;&#187;. </P>  \r\n\r\n<P>De to anpartshavere i komplementarselskabet, der var klaget over i  \r\n\r\n forbindelse med leveringsstandsningsagerne, Odder Barnevognsfabrik A/S og  \r\n\r\n Baby Dan ApS, valgte at levere, indtil rådet havde taget stilling til  \r\n\r\n Babyringen K/S&#171; grundlag. Dette medførte, at de to selskaber i hvert  \r\n\r\n fald midlertidigt måtte træde ud af Babyringen K/S under udsigt til en mulig  \r\n\r\n eksklusion. Babyringen K/S' forretningsudvalg og den største af de to  \r\n\r\n detailkæder i samarbejdet opfordrede derpå kommanditisterne til at boykotte  \r\n\r\n de to selskaber. De to selskaber blev også udelukket fra leverandørernes  \r\n\r\n årlige udstilling, ligesom detailhandlere uden for Babyringen K/S ikke havde  \r\n\r\n adgang til udstillingen. Boykotten, der var i strid med konkurrenceloven,  \r\n\r\n blev efter opfordring fra Konkurrencerådet trukket tilbage. </P>  \r\n\r\n<P>Klagerne og Probaby ApS: </P>  \r\n\r\n<P>De to klagere driver begge to specialforretninger for babyudstyr. Klagerne  \r\n\r\n har handlet med Odder Barnevognsfabrik A/S siden 1985 og 1986 og med Baby Dan  \r\n\r\n ApS siden 1984 og 1986. Klagernes omsætning med de to selskaber udgjorde  \r\n\r\n henholdsvis 30 pct. og 10 pct. i 1989. Omsætningen med Babyringen K/S'  \r\n\r\n leverandører eksklusive Odder Barnevognsfabrik A/S og Baby Dan ApS udgjorde  \r\n\r\n 35 pct. og 70 pct. i 1989. </P>  \r\n\r\n<P>Klagerne er anpartshavere i indkøbssamarbejdet Probaby ApS. De øvrige  \r\n\r\n anpartshavere er ti danske specialforretninger. Probaby ApS' formål er at  \r\n\r\n drive handelsvirksomhed efter bestyrelsens skøn. Selskabet importerer typisk  \r\n\r\n udenlandsk producerede varer fx autostole, møbler, klapvogne og diverse  \r\n\r\n småting efter medlemmernes behov. </P>  \r\n\r\n<P>Probaby ApS har en samarbejdsaftale omfattende indkøb med Ardek e.G.  \r\n\r\n (Arbeitsgemeinschaft der Kinderausstatter eids Genossenschaft), der er en  \r\n\r\n tysk indkøbsforening, hvis medlemmer består af ca. 580 specialforretninger.  \r\n\r\n</P>  \r\n\r\n<P>Markedet for babyudstyr: </P>  \r\n\r\n<P>Markedet for babyudstyr er karakteriseret ved de ting, et barn fra fødslen  \r\n\r\n og op til tre år kan have brug for. Aldersgrænsen er flydende, da den  \r\n\r\n afgørende faktor er barnets udvikling. I den konkrete sag er markedet  \r\n\r\n afgrænset ved følgende fem produktgrupper, der har det tilfælles, at en stor  \r\n\r\n del af omsætningen sker gennem specialforretninger: Barnevogne inkl.  \r\n\r\n kombivogne; klapvogne; barnesenge; kravlegårde og høje barnestole; øvrige  \r\n\r\n produkter fx barneseler, pusleborde og sikkerhedsudstyr, men ikke legetøj og  \r\n\r\n børnetøj. Ifølge branchen findes der ca. 100-200 specialforretninger i  \r\n\r\n Danmark. </P>  \r\n\r\n<P>Konkurrencerådet har rettet henvendelse til leverandørsiden i Babyringen  \r\n\r\n K/S og den største indkøbsforening på kommanditistsiden samt de største  \r\n\r\n udenforstående foretagender for at afdække leverandørernes relative betydning  \r\n\r\n for specialforretningerne i branchen. Den samlede omsætning er ca. 150 mio.  \r\n\r\n kr, og heraf tegner leverandørerne og den største indkøbsforening i  \r\n\r\n Babyringen K/S sig for ca. 55 pct. En del forretninger har en vis egenimport,  \r\n\r\n der ikke indgår i førnævnte tal. </P>  \r\n\r\n<P>Konkurrencerådets afgørelse: </P>  \r\n\r\n<P>Rådet fandt, at Babyringen K/S' optagelsesbetingelser måtte konkretiseres,  \r\n\r\n hvis de skal kunne danne grundlag for at nægte erhvervsdrivende optagelse.  \r\n\r\n Bestemmelserne i idegrundlaget om, at eventuel rabat kun bør ydes til  \r\n\r\n offentlige institutioner efter nærmere aftale, og at der tilstræbes anvendt  \r\n\r\n almene internationale kalkulationsgrundlag er upræcise i deres form. Hvis  \r\n\r\n bestemmelserne anvendes til at sikre et bestemt prisniveau, vil dette være i  \r\n\r\n strid med konkurrenceloven. </P>  \r\n\r\n<P>Babyringen K/S' definition af en ikke lokal indkøbsforening, som en  \r\n\r\n forening, der køber varer hjem fra udlandet af fabrikater, der er helt  \r\n\r\n identiske med dem, der i forvejen forhandles her i landet, ansås for at  \r\n\r\n medføre forvridninger i produktion og omsætning, jf. konkurrencelovens § 11.  \r\n\r\n Bestemmelsen syntes også at stride mod EØF-traktatens artikel 85, stk. 1.  \r\n\r\n</P>  \r\n\r\n<P>Rådet fandt samlet, at Babyringen K/S' regler er vage og synes  \r\n\r\n administreret på diskriminerende vis, således at de på denne baggrund ikke  \r\n\r\n kan anvendes til at nægte klagerne leverancer. Rådet besluttede derfor, at  \r\n\r\n der skulle optages forhandlinger med Babyringen K/S i henhold til  \r\n\r\n konkurrencelovens § 11 for at bringe samarbejdets idegrundlag og vedtægter i  \r\n\r\n overensstemmelse med konkurrencelovens bestemmelser og for at orientere om de  \r\n\r\n EF-retlige aspekter. Konkurrencerådets sekretariat har forhandlet med  \r\n\r\n Babyringen K/S i november 1990, og kommanditselskabet har tilkendegivet, at  \r\n\r\n det er selskabets hensigt og ønske at udforme såvel vedtægter som idegrundlag  \r\n\r\n i overensstemmelse med konkurrenceloven og de EF-retlige regler.  \r\n\r\n Leverandørerne i Babyringen K/S har genoptaget leverancerne til klagerne,  \r\n\r\n medens forhandlingerne står på. </P>  \r\n\r\n<P>Babyringen K/S har afholdt generalforsamling den 18. april 1991, hvor man  \r\n\r\n vedtog at opløse kommanditselskabet. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Konkurrencerådet: Dokumentation 1991, s. 62-65."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19906041601"
        },
        {
            "displayName": "Entydig dokumentidentifikation",
            "displayValue": "CA005673"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60416"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "07/11/1990"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "1:189-2-118"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}