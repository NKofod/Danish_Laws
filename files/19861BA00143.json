{
    "id": 106256,
    "title": "1986 BSF 143   FORSLAG TIL FOLKETINGSBESLUTNING OM EN UNGDOMSPOLITISK HANDLINGSPLAN ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 143",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 143 </P>  \r\n\r\n<P></P>  \r\n\r\n<P>Forslag til folketingsbeslutning om en ungdomspolitisk handlingsplan </P>  \r\n\r\n<P></P>  \r\n\r\n<P>Fremsat af Carsten Andersen (SF) Margrete Auken (SF) Lilli Gyldenkilde  \r\n\r\n (SF) Hanne Thanning Jacobsen (SF) Ingerlise Koefoed (SF) Stillinger (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 3. marts 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i indeværende folketingsår at </P>  \r\n\r\n<P>fremsætte en helhedsplan til forbedring af unges vilkår og </P>  \r\n\r\n<P>muligheder i samfundet. </P>  \r\n\r\n<P>Handlingsplanen skal bl.a. indeholde følgende punkter: </P>  \r\n\r\n<P>1. Forslag til styrkelse af unges muligheder for international </P>  \r\n\r\n<P>udveksling. </P>  \r\n\r\n<P>2. Forslag til revision af efg-uddannelserne, som indebærer </P>  \r\n\r\n<P>afskaffelse af mesterlæren, praktikpladsløsninger, så alle </P>  \r\n\r\n<P>efg-elever sikres praktikplads, løn i basisåret og </P>  \r\n\r\n<P>forsikringsmæssig dækning af efg-elever på basisår. </P>  \r\n\r\n<P>3. Forslag til demokratiske styrelseslove for ungdomsuddannelser og </P>  \r\n\r\n<P>mellemuddannelser. </P>  \r\n\r\n<P>4. Forslag til nedsættelse af et udvalg med henblik på en reform af </P>  \r\n\r\n<P>hele ungdomsuddannelsesområdet, omfattende de 16-19-åriges </P>  \r\n\r\n<P>uddannelsesmuligheder og den ældre ungdomsgruppe, der aldrig fik </P>  \r\n\r\n<P>et reelt tilbud om uddannelse. </P>  \r\n\r\n<P>5. Forslag til alternative fritidstilbud, &#187;værehuse&#171; og </P>  \r\n\r\n<P>igangsætningspulje til utraditionelle fritidsaktiviteter. </P>  \r\n\r\n<P>6. Forslag til program med særlige aktiviteter for unge indvandrere </P>  \r\n\r\n<P>og flygtninge. </P>  \r\n\r\n<P>7. Forslag til øget brug af alternativer til fængselsstraf </P>  \r\n\r\n<P>(samfundstjeneste, produktionsskoler, ungdomspensioner, uddannelse </P>  \r\n\r\n<P>m.v.). </P>  \r\n\r\n<P>8. Forslag til forøgelse af ungdomsboligkvoten med 2.000 enheder om </P>  \r\n\r\n<P>året og etablering af statslig låneordning med det formål at </P>  \r\n\r\n<P>motivere kommunerne til selv at indrette ungdomsboliger i den </P>  \r\n\r\n<P>eksisterende boligmasse samt forslag til sikring af en </P>  \r\n\r\n<P>maksimumshusleje for uddannelsessøgende på højst 15 procent af </P>  \r\n\r\n<P>indkomsten. 9. Indførelse af rabatkort til uddannelsessøgende til </P>  \r\n\r\n<P>den kollektive trafik. </P>  \r\n\r\n<P>10. Forslag, som afskaffer bistandslovens særlige regler om ydelser </P>  \r\n\r\n<P>til unge. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>En solidarisk, lighedsskabende og demokratisk </P>  \r\n\r\n<P>ungdomspolitik </P>  \r\n\r\n<P>Ungdommen har mange og helt konkrete problemer at slås med. Disse </P>  \r\n\r\n<P>kræver lige så konkrete og præcise svar og løsninger. På trods af </P>  \r\n\r\n<P>mange løfter om udsigt til forbedringer er det ikke blevet lettere </P>  \r\n\r\n<P>at være ung under den borgerlige regering. </P>  \r\n\r\n<P>Som det blev fremhævet af ungdommens minister i ungdommens år 1985, </P>  \r\n\r\n<P>er de unges problemer de unges eget ansvar. Den politiske </P>  \r\n\r\n<P>konsekvens af denne politik så vi i 1986, hvor såvel grønjakker </P>  \r\n\r\n<P>som BZere viste, hvordan de ville løfte ansvaret for deres egen </P>  \r\n\r\n<P>situation. De var enkelt sagt blevet trætte af indholdsløse løfter </P>  \r\n\r\n<P>og tog nu sagen i egen hånd. </P>  \r\n\r\n<P>Det er ikke en politik, som Socialistisk Folkeparti ønsker skal vinde </P>  \r\n\r\n<P>videre frem. Derfor fremsætter SF forslag til en ungdomspolitisk </P>  \r\n\r\n<P>handlingsplan, som kan bidrage til løsninger på en række </P>  \r\n\r\n<P>ungdomsproblemer. Vi er åbne over for forslag, som kan supplere </P>  \r\n\r\n<P>denne handlingsplan til bedring af de unges vilkår. </P>  \r\n\r\n<P>Den ungdomspolitiske handlingsplan indeholder solidariske, </P>  \r\n\r\n<P>lighedsskabende og demokratiske forslag, tre begreber, som er </P>  \r\n\r\n<P>vigtige for ungdommen, og som de desværre oplever voksne ikke </P>  \r\n\r\n<P>tager særlig højtideligt. </P>  \r\n\r\n<P>SOLIDARISK, fordi det er de svageste og mest udsatte grupper i </P>  \r\n\r\n<P>ungdommen, der først skal hjælpes, og som der skal ydes den </P>  \r\n\r\n<P>største indsats over for. LIGHEDSSKABENDE, sådan at de løsninger </P>  \r\n\r\n<P>på ungdommens problemer, som vi foreslår, medvirker til at skabe </P>  \r\n\r\n<P>mere lighed i muligheder, ressourcer og indkomst blandt ungdommen. </P>  \r\n\r\n<P>DEMOKRATISK i den forstand, at forbedringer og løsninger for </P>  \r\n\r\n<P>ungdommen gennemføres af dem, der kræver dem, og som løsningerne </P>  \r\n\r\n<P>angår. Det skelsættende princip om selvforvaltning skal gennemsyre </P>  \r\n\r\n<P>ungdommens liv og færden. Lokale ungdoms- og græsrodsinitiativer </P>  \r\n\r\n<P>skal med på råd. </P>  \r\n\r\n<P>I Danmark er der en bemærkelsesværdig enighed mellem de politiske </P>  \r\n\r\n<P>ungdomsorganisationer om, at der skal føres en anden </P>  \r\n\r\n<P>ungdomspolitik, og om, hvad indholdet i en sådan ungdomspolitik i </P>  \r\n\r\n<P>store træk skal være. Det forunderlige er, at denne enighed ikke </P>  \r\n\r\n<P>kan føres ind i de politiske &#187;gammel'organisationer i sådan en </P>  \r\n\r\n<P>grad, at der kan føres en for ungdommen positiv politik. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>ad 1 </P>  \r\n\r\n<P>Informationsarbejdet om ungdomsudveksling er styrket igennem </P>  \r\n\r\n<P>oprettelsen af &#187;Informationscenter for studie- og </P>  \r\n\r\n<P>udvekslingsrejser m.v. for unge&#171; (ICU). Dette centers </P>  \r\n\r\n<P>arbejdsområde og økonomi kan dog kun dårligt opfylde det behov, </P>  \r\n\r\n<P>som de ikke-statslige ungdomsudvekslingsorganisationer har på </P>  \r\n\r\n<P>dette område. Der er behov for en koordineret indsats, som over </P>  \r\n\r\n<P>for offentligheden markedsfører de tilbud, </P>  \r\n\r\n<P>ungdomsudvekslingsorganisationerne giver. </P>  \r\n\r\n<P>Det konkrete indhold af et fælles informationsarbejde kan bl.a. være </P>  \r\n\r\n<P>følgende: </P>  \r\n\r\n<P>- En årlig, fælles udvekslingsavis, der bredt orienterer om de </P>  \r\n\r\n<P>muligheder, forskellige organisationer kan tilbyde. Dene avis skal </P>  \r\n\r\n<P>komme meget bredt ud (jf. DIS' &#187;Den frie rejse&#171;). </P>  \r\n\r\n<P>- Fælles kampagner på skoler etc. under mottoet &#187;Ud af skolen - ud at  \r\n\r\n</P>  \r\n\r\n<P>rejse&#171;. Disse arrangementer planlægges i fællesskab og giver unge  \r\n\r\n</P>  \r\n\r\n<P>en mulighed for at orientere sig om de muligheder, et </P>  \r\n\r\n<P>udlandsophold formidlet gennem SAFUs organisationer giver. </P>  \r\n\r\n<P>- Oplysningscentral/informationscenter, hvor alle oplysninger om </P>  \r\n\r\n<P>ikke-offentlig ungdomsudveksling samles. Denne central kunne også </P>  \r\n\r\n<P>være udfarende og være med i planlægningen af den fælles avis og </P>  \r\n\r\n<P>kampagner. </P>  \r\n\r\n<P>Et sådant arbejde vil kunne sikres, såfremt ICU udvides med en </P>  \r\n\r\n<P>halvtidsmedarbejder (eventuelt fuldtids), hvis særlige </P>  \r\n\r\n<P>arbejdsområde bliver informationsarbejdet i forhold til de </P>  \r\n\r\n<P>frivillige ungdomsudvekslingsorganisationer. </P>  \r\n\r\n<P>En udvidelse af ICU, som det er skitseret ovenfor, vil kræve </P>  \r\n\r\n<P>økonomisk tilskud i en størrelsesorden af 200.000-300.000 kr., </P>  \r\n\r\n<P>idet der dels skal sættes penge af til løn, dels til en fællesavis </P>  \r\n\r\n<P>og andre aktiviteter. </P>  \r\n\r\n<P>TILSKUDSORDNINGER VEDRØRENDE DELTAGELSE </P>  \r\n\r\n<P>i udvekslingsophold </P>  \r\n\r\n<P>En af de største begrænsninger ved den internationale </P>  \r\n\r\n<P>ungdomsudveksling i dag er, at den generelt er baseret på 100 </P>  \r\n\r\n<P>procents egenfinansiering (jf. &#187;UDVEKSLING - UDDANNELSE&#171;, PKT.  \r\n\r\n</P>  \r\n\r\n<P>1.3.). Dette er et stort problem i den eksisterende </P>  \r\n\r\n<P>ungdomsudveksling og et endnu større problem for udviklingen af </P>  \r\n\r\n<P>nye udvekslingsprogrammer inden for utraditionelle områder. </P>  \r\n\r\n<P>Økonomiske støtteordninger for international ungdomsudveksling kan </P>  \r\n\r\n<P>tænkes udformet på mange forskellige måder. </P>  \r\n\r\n<P>Et udgangspunkt kunne være den eksisterende statsstøtte, der gives </P>  \r\n\r\n<P>til højskoleophold, idet højskoleophold omkostningsmæssigt pr. uge </P>  \r\n\r\n<P>er sammenlignelige med de fleste typer udveksling. En statsstøtte </P>  \r\n\r\n<P>givet i samme beløbsstørrelse og efter samme kriterier (dog med </P>  \r\n\r\n<P>lavere nedre aldersgrænse) ville i 1985-tal have beløbet sig til: </P>  \r\n\r\n<P>Helårsudveksling (48 uger): </P>  \r\n\r\n<PRE>  \r\n\r\n 600 deltagere x 6.000 kr./deltager..........  3,60 mill. kr.  \r\n\r\n 3 måneders udveksling (12 uger):  \r\n\r\n 300 deltagere x 3.000 kr./deltager..........  0,90 mill. kr.  \r\n\r\n 1 måneds udveksling (4 uger):  \r\n\r\n 650 deltager x 1.000 kr./deltager...........  0,65 mill. kr.  \r\n\r\n                                           -----------------  \r\n\r\n I alt for 1.550 deltager....................  5,15 mill. kr.  \r\n\r\n</PRE>  \r\n\r\n<P>Deltagerantallene er korrigerede tal fra statistikken i &#187;Udveksling -  \r\n\r\n</P>  \r\n\r\n<P>Uddannelse&#171;. Støtten til helårsudvekslinger forudsætter en </P>  \r\n\r\n<P>gennemsnitlig socialindkomst hos deltagernes forældre på mellem </P>  \r\n\r\n<P>156.522 kr. og 168.131 kr. Støtten til de øvrige udvekslinger </P>  \r\n\r\n<P>forudsætter en gennemsnitlig socialindkomst for deltagerne på </P>  \r\n\r\n<P>mellem 92.724 kr. og 107.208 kr. (1985-tal). </P>  \r\n\r\n<P>Opmærksomheden skal i denne sammenhæng endvidere henledes på de </P>  \r\n\r\n<P>diskussioner og initiativer vedrørende ungdomsudveksling, der i </P>  \r\n\r\n<P>øjeblikket finder sted i Nordisk Råd og EF. </P>  \r\n\r\n<P>AD 2 </P>  \r\n\r\n<P>Efg-uddannelserne står på mange områder i skyggen af mesterlæren og </P>  \r\n\r\n<P>misbruges også af en del arbejdsgivere. Det er ikke ukendt, at en </P>  \r\n\r\n<P>efg-elev efter basisår tilbydes en almindelig læreplads - hvad </P>  \r\n\r\n<P>mange desværre siger ja til for overhovedet at få en uddannelse. </P>  \r\n\r\n<P>Der bør nu gøres op med mesterlæren med henblik på at få den </P>  \r\n\r\n<P>afskaffet. Der er stadig omkring 10.000 unge, der søger efter </P>  \r\n\r\n<P>praktikplads. Det er helt urimeligt, at unge, der går på efg </P>  \r\n\r\n<P>basisår, ikke får større støtte til at finde praktikplads. </P>  \r\n\r\n<P>AF-kontorerne har lister over godkendte pladser, men må ikke udlevere </P>  \r\n\r\n<P>dem til elever, der søger praktikpladser. Det har været </P>  \r\n\r\n<P>diskuteret, om det skal være AF eller efg-skolerne, der har </P>  \r\n\r\n<P>ansvaret for at fremskaffe praktikpladser. Det er for </P>  \r\n\r\n<P>forslagsstillerne ligegyldigt, blot der er et offentligt kontor, </P>  \r\n\r\n<P>hvor efg-eleven kan henvende sig og få anvist en praktikplads, og </P>  \r\n\r\n<P>at denne offentlige instans er parat til at tilbyde en </P>  \r\n\r\n<P>suppleringsplads, hvis den første plads mislykkes. </P>  \r\n\r\n<P>Det er et økonomisk problem for efg-elever, at det første år er </P>  \r\n\r\n<P>ulønnet, og det forvrider forholdet til mesterlæren. Lønnen i </P>  \r\n\r\n<P>basisåret er en sikring for at uddannelsestilbuddet bliver socialt </P>  \r\n\r\n<P>bredt, og at ingen ung undlader at gå i gang med en uddannelse af </P>  \r\n\r\n<P>økonomiske årsager. </P>  \r\n\r\n<P>Forsikring under basisår burde være en selvfølge, når der er tale om </P>  \r\n\r\n<P>en egentlig arbejdsplads for de unge med krav om en indsats </P>  \r\n\r\n<P>svarende til, hvad der kræves på en almindelig arbejdsplads. </P>  \r\n\r\n<P>Undervisningsministeren har ved en tidligere lejlighed givet </P>  \r\n\r\n<P>udtryk for at være positiv over for en løsning af problemet, men </P>  \r\n\r\n<P>det er endnu ikke løst. Forslagsstillerne er af den opfattelse, at </P>  \r\n\r\n<P>staten over sin selvforsikringsordning skal medtage efg-elever på </P>  \r\n\r\n<P>basisår. </P>  \r\n\r\n<P>AD 3 </P>  \r\n\r\n<P>Det er helt ude af trit med den demokratiske ledelsesform, der </P>  \r\n\r\n<P>eksisterer på de højere læreanstalter, at mellem- og </P>  \r\n\r\n<P>efg-uddannelserne ikke har tilsvarende demokratiske styreformer. </P>  \r\n\r\n<P>En række uddannelsesinstitutioner har da også oprettet </P>  \r\n\r\n<P>demokratiske styreformer på det uformelle plan, som inddrager de </P>  \r\n\r\n<P>studerende og ansatte på samme måde som ved de højere </P>  \r\n\r\n<P>læreanstalter. </P>  \r\n\r\n<P>På handelsskoler, tekniske skoler og andre efg-skoler skal de </P>  \r\n\r\n<P>uddannelsessøgende sikres tilstrækkelige økonomiske midler til </P>  \r\n\r\n<P>efg-lærlingerådenes eller elevråds aktiviteter på skolerne. </P>  \r\n\r\n<P>Rådene skal have fuld råderet over disse egne midler. </P>  \r\n\r\n<P>Rådene skal have reel medbestemmelse på uddannelsesinstitutionerne, </P>  \r\n\r\n<P>der alle skal ind under statslig kontrol og drift. Rådene skal </P>  \r\n\r\n<P>have indflydelse på skolernes indretning og drift, større </P>  \r\n\r\n<P>materialeanskaffelser, undervisningens tilrettelæggelse, </P>  \r\n\r\n<P>fællesarrangementer og ansættelse af den daglige administrative </P>  \r\n\r\n<P>leder. </P>  \r\n\r\n<P>AD 4 </P>  \r\n\r\n<P>Der er en stor gruppe unge, der ikke får påbegyndt en uddannelse, og </P>  \r\n\r\n<P>en endnu større gruppe, der ikke gennemfører en sammenhængende </P>  \r\n\r\n<P>ungdomsuddannelse, bl.a. fordi der ikke er sikret praktikplads til </P>  \r\n\r\n<P>alle unge, der gennemfører efg-basisåret. Det virker </P>  \r\n\r\n<P>uoverskueligt, at der er to parallelle uddannelsessystemer (efg og </P>  \r\n\r\n<P>lærlingeuddannelsen), og for kostbart, bl.a. fordi en del </P>  \r\n\r\n<P>efg-elever efter basisår tager en lærlingeuddannelse. </P>  \r\n\r\n<P>De erhvervsfaglige grunduddannelser har ikke opnået tilstrækkelig </P>  \r\n\r\n<P>bredde, hvilket betyder, at erhvervskompetencen ikke svarer til </P>  \r\n\r\n<P>erhvervslivets behov for fleksibilitet og omstillingsevne. </P>  \r\n\r\n<P>Uddannelserne er ikke tilstrækkelig tiltrækkende for de unge. De har </P>  \r\n\r\n<P>ikke sikkerhed for at gennemføre udddannelsen, selv om basisåret </P>  \r\n\r\n<P>gennemføres, idet der ikke kan gives garanti for praktikplads. Der </P>  \r\n\r\n<P>mangler orden i systemet, idet en række erhvervsuddannelsesområder </P>  \r\n\r\n<P>ikke er omfattet af loven, bl.a. værkstedsskoler og </P>  \r\n\r\n<P>værkstedskurser, de grundlæggende teknikeruddannelser og HTX. </P>  \r\n\r\n<P>Der er to problemområder, et reformudvalg skal arbejde med. For det </P>  \r\n\r\n<P>første en tilpasning af ungdomsuddannelserne til de krav, den </P>  \r\n\r\n<P>moderne teknologi stiller til arbejdstagerne. Det handler især om </P>  \r\n\r\n<P>at give uddannelserne et indhold, så de kan bruges i andre </P>  \r\n\r\n<P>sammenhænge og som grundlag for at gå i gang med et længere </P>  \r\n\r\n<P>uddannelsesforløb. Den moderne arbejdsplads stiller krav om </P>  \r\n\r\n<P>kreativitet og selvstændig handlekraft, kvaliteter, som det hidtil </P>  \r\n\r\n<P>kendte uddannelsessystem ikke er alt for kendt for. Der er for </P>  \r\n\r\n<P>forslagsstillerne ikke ønske om at udvikle mere snævre </P>  \r\n\r\n<P>uddannelsesmål, men derimod ønske om, at uddannelse skal åbne </P>  \r\n\r\n<P>muligheder. </P>  \r\n\r\n<P>Det andet problemområde er den ældre gruppe på arbejdsmarkedet, som </P>  \r\n\r\n<P>skal have tilbudt en grundlæggende erhvervsuddannelse med et </P>  \r\n\r\n<P>alment uddannelsesindhold. </P>  \r\n\r\n<P>AD 5 </P>  \r\n\r\n<P>Fritidsuddannelserne skal revideres, sådan at også løsere initiativer </P>  \r\n\r\n<P>og organisationer kan få støtte til enkeltarrangementer. Selv om </P>  \r\n\r\n<P>der er sket en vis udvidelse af udbudet af medborgerhuse i </P>  \r\n\r\n<P>kommunerne, er der behov for at kunne støtte aktivitetshuse, hvor </P>  \r\n\r\n<P>andre former end veldefinerede foreninger kan få husrum for deres </P>  \r\n\r\n<P>aktiviteter. Der bør skabes mulighed for igangsættertilskud til </P>  \r\n\r\n<P>ikke-traditionelle fritidsarrangementer eller </P>  \r\n\r\n<P>organisationsdannelser uden for kendte og organiserede </P>  \r\n\r\n<P>fritidstilbud. Aktivitetshusene skal rumme &#187;væresteder&#171;, som  \r\n\r\n skal </P>  \r\n\r\n<P>styres af unge og give mulighed for almindeligt samkvem såsom </P>  \r\n\r\n<P>musikudøven, filmfremvisning, sport, hyggeligt samvær m.v. </P>  \r\n\r\n<P>Aktivitetshuse og &#187;væresteder&#171; kan udmærket indrettes i gamle  \r\n\r\n skoler </P>  \r\n\r\n<P>eller andre anvendelige bygninger i boligområder eller i </P>  \r\n\r\n<P>forbindelse med eksisterende sportsfaciliteter. </P>  \r\n\r\n<P>AD 6 </P>  \r\n\r\n<P>De unge indvandrere og flygtninge er en gruppe, som er særlig udsat, </P>  \r\n\r\n<P>hvorfor det er nødvendigt med en ekstraordinær indsats for at </P>  \r\n\r\n<P>sikre dem en tilværelse på lige fod med andre unge i samfundet. </P>  \r\n\r\n<P>De står i et udviklingsforløb midt mellem to kulturer, som ofte </P>  \r\n\r\n<P>medfører personlige problemer, og de har brug for at finde deres </P>  \r\n\r\n<P>egen identitet. Samtidig ved man, at de generelt har vanskeligere </P>  \r\n\r\n<P>ved at gennemføre uddannelser på linje med danske kammerater, og </P>  \r\n\r\n<P>man ved, at arbejdsløsheden blandt dem er relativt højere end </P>  \r\n\r\n<P>blandt unge danskere. Endelig ved man, at det med de nuværende </P>  \r\n\r\n<P>støtteordninger er vanskeligere at skaffe særlige tilskud m.v. til </P>  \r\n\r\n<P>aktiviteter, som er specielt rettet til denne gruppe unge. </P>  \r\n\r\n<P>Fra arbejdet med og blandt indvandrere og flygtninge ved man også, at </P>  \r\n\r\n<P>man ikke uden videre kan overføre erfaringerne fra det danske </P>  \r\n\r\n<P>ungdomsarbejde. Indsatsen og aktiviteterne kan ikke altid </P>  \r\n\r\n<P>gennemføres på samme måde, og de må ofte foregå med et andet </P>  \r\n\r\n<P>udgangspunkt - nemlig i den unge indvandrers/ flygtnings baggrund </P>  \r\n\r\n<P>og særlige situation. </P>  \r\n\r\n<P>Fra de aktiviteter, der hidtil har fundet sted, har man en række </P>  \r\n\r\n<P>erfaringer at bygge på, men der er fortsat brug for en udvikling </P>  \r\n\r\n<P>af erfaringer og metoder. </P>  \r\n\r\n<P>Der er intet, der tyder på, at det blot drejer sig om tid til at få </P>  \r\n\r\n<P>en &#187;tilstrækkelig&#171; dansk påvirkning, men netop om at få støtte  \r\n\r\n til </P>  \r\n\r\n<P>at finde egne veje og løsninger. </P>  \r\n\r\n<P>Ud over de generelle ungdomspolitiske forslag foreslås det derfor at: </P>  \r\n\r\n<P>a) oprette flere særlige forberedelseskurser på f.eks. EI-centre, </P>  \r\n\r\n<P>ungdomsskoler m.v. </P>  \r\n\r\n<P>b) give øget mulighed for at støtte forsøg med nye </P>  \r\n\r\n<P>undervisningsformer og -metoder, både i </P>  \r\n\r\n<P>forberedelseskurser/danskundervisning og i diverse </P>  \r\n\r\n<P>arbejdsmarkedsuddannelser m.v. </P>  \r\n\r\n<P>c) give øget mulighed for at støtte særlige beskæftigelses- og </P>  \r\n\r\n<P>jobforanstaltninger. </P>  \r\n\r\n<P>d) styrke erhvervs- og uddannelsesvejledningen. </P>  \r\n\r\n<P>e) øge støtten til møde- og aktivitetssteder for unge indvandrere og </P>  \r\n\r\n<P>flygtninge. </P>  \r\n\r\n<P>f) give støtte til oprettelse af opsøgende ungdomsrådgivning, helst i </P>  \r\n\r\n<P>tilknytning til mødestederne eller lignende. </P>  \r\n\r\n<P>g) give øget støtte og motivere til et styrket oplysningsarbejde om </P>  \r\n\r\n<P>indvandrere og flygtninge over for danske unge. </P>  \r\n\r\n<P>h) støtte udrednings- og udviklingsarbejde til fordel for unge </P>  \r\n\r\n<P>indvandreres og flygtninges situation (i forlængelse af </P>  \r\n\r\n<P>Ungdomsudvalgets rapport). </P>  \r\n\r\n<P>AD 7 </P>  \r\n\r\n<P>Politisk er stort set alle enige om, at fængselsstraf ikke har nogen </P>  \r\n\r\n<P>gavnlig indflydelse på den fængslede. Samtidig er det almindeligt </P>  \r\n\r\n<P>kendt, at den typiske fange er en ung mand med kort skolegang, </P>  \r\n\r\n<P>uden erhvervsuddannelse og med meget svag tilknytning til </P>  \r\n\r\n<P>arbejdsmarkedet. På denne baggrund er det vigtigt i stedet for at </P>  \r\n\r\n<P>fængsle de unge at iværksætte en række alternativer til </P>  \r\n\r\n<P>fængselsstraf, som kan tilbyde de unge oplæring, beskæftigelse, </P>  \r\n\r\n<P>social udvikling, kort sagt resocialisering. </P>  \r\n\r\n<P>Mulighederne for alternativer til fængselsstraf findes i </P>  \r\n\r\n<P>straffeloven, men bruges alt for lidt, bl.a. fordi ressourcerne </P>  \r\n\r\n<P>går til fængselsvæsenet i stedet for til alternativer. </P>  \r\n\r\n<P>Ud over de muligheder, der findes, bør der skabes nye. </P>  \r\n\r\n<P>AD 8 </P>  \r\n\r\n<P>Alle unge skal have mulighed for at flytte hjemmefra, når de er fyldt </P>  \r\n\r\n<P>18 år, og leve et liv på anstændige vilkår. Det forudsætter en </P>  \r\n\r\n<P>boligpolitik, som sikrer et tilstrækkeligt antal ungdomsboliger </P>  \r\n\r\n<P>til en rimelig husleje. </P>  \r\n\r\n<P>Vanskelighederne ved at flytte hjemmefra er nærmest uoverstigelige </P>  \r\n\r\n<P>for mange unge i dag - specielt de dårligst stillede og de </P>  \r\n\r\n<P>uddannelsessøgende. Manglen på billige overgangsboliger som </P>  \r\n\r\n<P>kollegier, ungdomsboliger og små lejligheder med overkommelige </P>  \r\n\r\n<P>huslejer er kolossal. </P>  \r\n\r\n<P>Socialstyrelsen opgjorde i 1984, at manglen på ungdomsboliger var ca. </P>  \r\n\r\n<P>20.000 overgangsboliger, og at behovet skønnedes at stige med </P>  \r\n\r\n<P>yderligere 40.000 i takt med gennemførelsen af den planlagte </P>  \r\n\r\n<P>sanering i den gamle boligmasse, hvor hovedparten af de billigste </P>  \r\n\r\n<P>lejligheder findes. </P>  \r\n\r\n<P>På trods af at mange unge finder bolig i overgangsboliger eller </P>  \r\n\r\n<P>lignende, kæmper en stor del af unge uddannelsessøgende med store </P>  \r\n\r\n<P>huslejer. Det vil være rimeligt, at unge, som modtager SU, kan få </P>  \r\n\r\n<P>et huslejetilskud efter samme retningslinjer som pensionister, </P>  \r\n\r\n<P>således at de uddannelsessøgende kun skal betale højst 15 procent </P>  \r\n\r\n<P>af indkomsten i husleje. Der skal udarbejdes maksimumsgrænser for, </P>  \r\n\r\n<P>hvor stor del af låneoptagningen der i denne forbindelse skal </P>  \r\n\r\n<P>betragtes som indkomst. </P>  \r\n\r\n<P>AD 10 </P>  \r\n\r\n<P>Den helt urimelige bestemmelse i bistandsloven om, at unge under 23 </P>  \r\n\r\n<P>år skal have en lavere bistandsydelse end andre, skal bort så </P>  \r\n\r\n<P>hurtigt som muligt. Bestemmelsen er kommet ind efter en borgerlig </P>  \r\n\r\n<P>hetz imod unge, som var holdt ude fra arbejdsmarkedet, og hvor </P>  \r\n\r\n<P>borgerlig tankegang fandt det underligt, at forældrene ikke </P>  \r\n\r\n<P>forsørgede denne gruppe selvstændige unge. Det er en </P>  \r\n\r\n<P>nedværdigende, diskriminerende bestemmelse, som bare skal fjernes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00143"
        },
        {
            "displayName": "Entydig dokumentidentifikation",
            "displayValue": "CL005079"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}