{
    "id": 108263,
    "title": "1996 BTL 15   BETÆNKNING OVER FORSLAG TIL LOV OM ÆNDRING AF LOV OM MÆGLING I   ARBEJDSSTRIDIGHEDER (AFSTEMNINGS- OG SAMMENKÆDNINGSREGLERNE)    NR L 15 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 15",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 15 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om mægling i  \r\n\r\n arbejdsstridigheder (Afstemnings- og sammenkædningsreglerne) <BR>  \r\n\r\n Nr L 15 1996-97, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19961211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i flere møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Finansforbundet, </P>  \r\n\r\n<P>Finanssektorens Arbejdsgiverforening, </P>  \r\n\r\n<P>Funktionærernes og Tjenestemændenes Fællesråd, </P>  \r\n\r\n<P>Journalistforbundet og </P>  \r\n\r\n<P>Sammenslutningen af Landbrugets Arbejdsgiverforeninger. </P>  \r\n\r\n<P>Der er af arbejdsministeren og nogle mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med det af  \r\n\r\n arbejdsministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>vedtagelse</I> med de stillede  \r\n\r\n ændringsforslag. Mindretallet anmoder om, at lovforslaget henvises til  \r\n\r\n fornyet udvalgsbehandling efter 2. behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, men kan  \r\n\r\n stemme for ændringsforslag nr. 2 og 3 og bemærker i øvrigt: </P>  \r\n\r\n<P>Det er tilkendegivet fra flere offentlige arbejdsgivere, at lovforslaget  \r\n\r\n vil medføre flere arbejdskonflikter, hvilket naturligvis ikke kan være i  \r\n\r\n nogens interesse. </P>  \r\n\r\n<P>Desuden har flere forbund påpeget, at ILO-konventionen ikke er overholdt i  \r\n\r\n lovforslaget, at problemet er sammenkædningsreglerne, og at det er et  \r\n\r\n problem, at den magt, LO og DA har, vil blive væsentligt udvidet med  \r\n\r\n lovforslaget, og endelig har der været flere indvendinger mod den nye  \r\n\r\n stemmeprocent-regel. </P>  \r\n\r\n<P>Fremskridtspartiet deler bekymringerne, hvorfor Fremskridtspartiet ikke  \r\n\r\n kan støtte lovforslaget. </P>  \r\n\r\n<P>Fremskridtspartiet har valgt at støtte ændringsforslaget fra Enhedslisten,  \r\n\r\n idet dette forslag trods alt styrker de enkelte fagforbund i forhold til  \r\n\r\n hovedforbundene, hvilket er en klar forbedring af lovforslaget. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (SF), tiltrådt af et <I>mindretal</I> (EL):  \r\n\r\n</P>  \r\n\r\n<P> <B>1)</B> I den under <I>nr. 1</I> foreslåede ændring af <I>§ 11, stk.  \r\n\r\n 1,</I> udgår det foreslåede <I>3. pkt.</I>  </P>  \r\n\r\n<P>Af et <I>mindretal</I> (EL), tiltrådt af et <I>mindretal</I> (SF og FP):  \r\n\r\n</P>  \r\n\r\n<P> <B>2)</B> Efter nr. 1, indsættes som nyt nummer: </P>  \r\n\r\n<P> <B>&#187;01.</B> I <I>§ 12, stk. 1</I> indsættes efter 1. pkt. som nyt  \r\n\r\n punktum: </P>  \r\n\r\n<P>&#187;En sammenkædning forudsætter accept af den berørte  \r\n\r\n overenskomstpart.&#171;&#187; </P>  \r\n\r\n<P>Af <I>arbejdsministeren,</I> tiltrådt af <I>udvalget:</I>  </P>  \r\n\r\n<P>Til § 2 <B>3)</B> Datoen &#187;1. december 1996&#171; ændres til: &#187;1.  \r\n\r\n januar 1997&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget betyder, at procent-reglen helt afskaffes, og  \r\n\r\n at forslags vedtagelse sker ved almindeligt flertal. </P>  \r\n\r\n<P>Med den nuværende 35 pct.-regel i loven er der mange lønmodtagere, der på  \r\n\r\n forhånd har opgivet at øve indflydelse. Er man som lønmodtager imod et  \r\n\r\n mæglingsforslag, synes man ikke, det nytter noget at stemme. Forslaget bliver  \r\n\r\n alligevel vedtaget på grund af 35 pct.-reglen. Er man som lønmodtager for et  \r\n\r\n mæglingsforslag, synes man ofte heller ikke, at det er nødvendigt at stemme,  \r\n\r\n fordi forslaget alligevel bliver vedtaget på grund af 35 pct.-reglen. </P>  \r\n\r\n<P>Det af regeringen fremsatte lovforslag hjælper noget på problemet, men  \r\n\r\n ikke tilstrækkeligt og under alle omstændigheder kan den foreslåede ændring  \r\n\r\n betyde, at en ja-stemme i praksis alligevel ikke bliver en ja-stemme. </P>  \r\n\r\n<P>Det giver klare legitimitetsproblemer, og det er til skade for det  \r\n\r\n politiske engagement og dermed for demokratiet. </P>  \r\n\r\n<P>Uanset om man mener, at det er bedst, at et mæglingsforslag bliver  \r\n\r\n vedtaget eller forkastet, er det vigtigt, at afgørelsen træffes med så stor  \r\n\r\n stemmedeltagelse som muligt, så alle føler sig forpligtet af  \r\n\r\n afstemningsresultatet. </P>  \r\n\r\n<P>Til nr. 2 Enhedslisten har gennem ministerens besvarelser til lovforslaget  \r\n\r\n kunnet konstatere, at ministeren mener, at formålet med sammenkædning af  \r\n\r\n mæglingsforslag er at mindske risikoen for konflikter på arbejdsmarkedet.  \r\n\r\n Dette er i strid med ILO-konvention nr. 98 om organisationernes ret til  \r\n\r\n forhandling og konfliktret. Ministeren har med sit lovforslag ønsket, at  \r\n\r\n forligsmandens ret til tvangssammenkædning bevares, uanset lovgivningen  \r\n\r\n herved forbliver i strid med ILO-konvention nr. 98. Regeringen vil på ny  \r\n\r\n kunne indklages for ILO, idet den handler i strid med de konventioner,  \r\n\r\n regeringen selv har ratificeret. </P>  \r\n\r\n<P>Enhedslisten er ikke principiel modstander af sammenkædningsretten.  \r\n\r\n Enhedslisten er enig med LO i, at der kan ske en sammenkædning af forhandling  \r\n\r\n og afstemning af flere overenskomster for herved at medvirke til sammenhæng  \r\n\r\n og solidaritet i forhandlingssituationen såvel som i forhandlingsresultatet.  \r\n\r\n</P>  \r\n\r\n<P>Sammenkædning forudsætter dog, at der er tale om frivillige aftaler mellem  \r\n\r\n de berørte parter. Det er velkendt, at de berørte parter ikke kan reduceres  \r\n\r\n til hovedorganisationerne, ikke mindst fordi den kritik, ILO har rejst af  \r\n\r\n regeringen omkring sammenkædning, og som ligger til grund for ministerens  \r\n\r\n lovforslag, netop ikke handlede om en hovedorganisation eller medlem af en  \r\n\r\n sådan. At ministeren i bemærkningerne til sit lovforslag refererer LO's og  \r\n\r\n DA's opfattelse, at forligsmanden ikke kan fremsætte et sammenkædet  \r\n\r\n mæglingsforslag, hvis det ikke er accepteret af hovedorganisationerne,  \r\n\r\n imødekommer derfor ikke den kritik, som ILO har rejst. </P>  \r\n\r\n<P>Med ændringsforslaget ønsker Enhedslisten at begrænse retten til  \r\n\r\n sammenkædning af mæglingsforslag, således at den enkelte overenskomstparts  \r\n\r\n forhandlings- og konfliktret respekteres i overensstemmelse med  \r\n\r\n ILO-konvention nr. 98. Dette sikres ved at tilføje, at sammenkædning  \r\n\r\n forudsætter accept af den berørte overenskomstpart i § 12, stk. 1. </P>  \r\n\r\n<P>Til nr. 3 Da lovforslaget ikke er færdigbehandlet, er det nødvendigt at  \r\n\r\n ændre ikrafttrædelsesdatoen til den 1. januar 1997. </P>  \r\n\r\n<P>Jan Petersen (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Addi Andersen (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Tom Behnke (FP)  \r\n\r\n</I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til arbejdsministeren, som denne har </P>  \r\n\r\n<P>givet en foreløbig besvarelse af. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> i den affattelse,  \r\n\r\n hvori det foreligger efter 2. behandling. </P>  \r\n\r\n<P>Et <I>mindretal</I> (Socialistisk Folkepartis medlem af udvalget) vil ved  \r\n\r\n 3. behandling stemme hverken for eller imod lovforslaget. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse.</I>  </P>  \r\n\r\n<P>Et <I>tredje mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> med det stillede ændringsforslag. </P>  \r\n\r\n<P>ÆndringsforslagAf et <I>mindretal</I> (EL): </P>  \r\n\r\n<P>Til § 1 <B>1)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 12</I> indsættes efter stk. 1 som nyt stykke:  \r\n\r\n</P>  \r\n\r\n<P> <I>&#187;Stk. 2.</I> Såfremt det ved en fagretlig behandling konstateres,  \r\n\r\n at en overenskomst indeholder væsentlige bestemmelser om løn- og  \r\n\r\n ansættelsesvilkår, der står i misforhold til bestemmelser i sammenlignelige  \r\n\r\n overenskomster, eller der konstateres specielle teknologiske,  \r\n\r\n uddannelsesmæssige eller miljømæssige problemer, kan en overenskomstpart  \r\n\r\n afvise, at overenskomsten inddrages i en sammenkædning af mæglingsforslag  \r\n\r\n efter stk. 1. Den fagretlige behandling skal være gennemført i løbet af  \r\n\r\n overenskomstperioden, og forligsmanden skal have modtaget meddelelse herom  \r\n\r\n med angivelse af, hvori misforholdet eller de specielle problemer består  \r\n\r\n senest 3 måneder før overenskomstens udløb.&#171; </P>  \r\n\r\n<P>Stk. 2-7 bliver herefter stk. 3-8.' </P>  \r\n\r\n<P>Bemærkninger </P>  \r\n\r\n<P>Til nr. 1 Et flertal i Folketinget ønsker, at forligsmanden skal have ret  \r\n\r\n til at sammenkæde mæglingsforslag, uanset de berørte overenskomstparter  \r\n\r\n modsætter sig det. </P>  \r\n\r\n<P>Der er dog særligt udsatte overenskomstområder, der ved sammenkædning er  \r\n\r\n blevet afskåret fra reelle forhandlinger. Enhedslisten er i lighed med LO  \r\n\r\n bekymret for, at sammenkædningsretten, som den fremgår af lovforslaget, vil  \r\n\r\n føre til, at disse særligt udsatte overenskomstområder til stadighed afskæres  \r\n\r\n fra reelle forhandlinger. </P>  \r\n\r\n<P>Konkret har samtlige overenskomstfornyelser pr. 1. marts inden for  \r\n\r\n LO-DA-området siden 1983 været gennemført i form af omfattende  \r\n\r\n mæglingsforslag fra forligsmanden, der har afgjort vilkårene på de områder,  \r\n\r\n hvor der ikke kunne opnås enighed. Undtagelsen er Schluter-regeringens  \r\n\r\n statsindgreb i overenskomsterne i 1985. </P>  \r\n\r\n<P>Den manglende demokratiske fornyelse har på flere områder medført, at  \r\n\r\n overenskomster, hvor de berørte medlemmer gang på gang har stemt nej, er  \r\n\r\n blevet klart ringere end sammenlignelige overenskomster inden for samme  \r\n\r\n område. Dette skaber en uholdbar situation, der svækker fagbevægelsens  \r\n\r\n demokratiske rettigheder. </P>  \r\n\r\n<P>Enhedslisten ønsker, at der i disse tilfælde sikres mulighed for at hindre  \r\n\r\n en sammenkædning af mæglingsforslag. Dette foreslås sikret ved indsættelse af  \r\n\r\n et nyt stk. 2 i § 12. </P>  \r\n\r\n<P>Afgørelsen af, om der foreligger et misforhold til andre sammenlignelige  \r\n\r\n områder, eller om der er specielle problemer på et overenskomstområde skal,  \r\n\r\n som det fremgår af lovforslaget, træffes ved fagretlig behandling i henhold  \r\n\r\n til Normens regler. Det skal af overenskomstpartens mæglings- eller  \r\n\r\n organisationsmødereferat fremgå, hvori de specielle problemer for området  \r\n\r\n eller misforholdet til sammenlignelige overenskomster består. Ved bedømmelsen  \r\n\r\n af, om der på et overenskomstområde er et misforhold til sammenlignelige  \r\n\r\n områder, kan det bl.a. tillægges betydning, hvordan afstemningen har været på  \r\n\r\n overenskomstområdet ved tidligere mæglingsforslag. Såfremt der ikke kan opnås  \r\n\r\n enighed mellem overenskomstparterne om, hvorvidt overenskomstområdet i  \r\n\r\n henhold til reglen kan holdes uden for sammenkædningsretten, kan spørgsmålet  \r\n\r\n i sidste instans afgøres ved faglig voldgift. Der kan inden for et  \r\n\r\n overenskomstområde kun afholdes en faglig voldgift herom inden for en  \r\n\r\n overenskomstperiode. </P>  \r\n\r\n<P>Jan Petersen (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Addi Andersen (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Tom Behnke (FP)  \r\n\r\n</I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/02/1997"
        },
        {
            "displayName": "Accession",
            "displayValue": "199614K00015"
        },
        {
            "displayName": "Entydig dokumentidentifikation",
            "displayValue": "CL007471"
        },
        {
            "displayName": "Dato for førstegangsindlæggelse",
            "displayValue": "07/02/1997"
        },
        {
            "displayName": "Dato for indlæggelse",
            "displayValue": "07/02/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}