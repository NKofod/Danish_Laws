{
    "id": 224961,
    "title": "Ligebehandlingsnævnets afgørelse om handicap - er handicap - kommuner - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9690 af 23/08/2021",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om handicap - er handicap - kommuner - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">19-58731</span></p>\r\n   <p class=\"TekstGenerel\">En mand, der er ordblind, klagede over forskelsbehandling på grund af handicap i forbindelse med det indklagede bibliotekets fysiske placering af fire computere med adgang til et ordblindeprogram. Han klagede desuden over, at han under kurser på biblioteket ikke havde adgang til en computer med et ordblindeprogram.</p>\r\n   <p class=\"TekstGenerel\">¬Nævnet vurderede, at mandens ordblindhed udgør et handicap i handicapdiskriminationslovens forstand.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede desuden, at der ikke var oplysninger i sagen, der tydede på, at manden som følge af den fysiske placering af bibliotekets computere med ordblindeprogram var blevet stillet ringere end andre personer.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde blandt andet vægt på, at biblioteket ikke havde foretaget særlige indretningsmæssige foranstaltninger for at sikre privatlivets fred, for så vidt angik de øvrige computere.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede endvidere, at manden ikke havde påvist faktiske omstændigheder, der gav anledning til at formode, at han havde været udsat for forskelsbehandling på grund af handicap i forbindelse med hans mulighed for at deltage i kurser på biblioteket.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Manden fik derfor ikke medhold i klagen.</p>\r\n</div>\r\n<p>Klagen angår påstået forskelsbehandling på grund af handicap i forbindelse med et biblioteks fysiske placering af fire computere med adgang til et ordblindeprogram og i forbindelse med, at klager ikke har adgang til en computer med ordblindeprogram under kurser på biblioteket.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Den indklagede kommune har ikke handlet i strid med handicapdiskriminationsloven.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, der er ordblind, er borger i den indklagede kommune.</p>\r\n<p>\r\n</p>\r\n<p>På et bibliotek i den indklagede kommune er der opstillet fire computere, som har et ordblindeprogram installeret. De fire computere er alle opstillet på bibliotekets 1. sal.</p>\r\n<p>\r\n</p>\r\n<p>De fire computere med ordblindeprogrammet er ifølge klager fysisk placeret på en sådan måde, at andre kan se, hvad brugeren foretager sig på computeren.</p>\r\n<p>\r\n</p>\r\n<p>Det er muligt at deltage i forskellige kurser på biblioteket, fx jobsøgningskurser. Disse kurser finder sted i bibliotekets stueplan.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 27. november 2019.</p>\r\n<p>\r\n</p>\r\n<p>Klager har ikke fremsat krav om tilkendelse af et bestemt godtgørelsesbeløb.</p>\r\n<p>\r\n</p>\r\n<p>Det fremgår af konklusionen af en læse- og retskrivningsundersøgelse, som klager gennemførte på en dag- og aftenskole den 13. juni 2017:</p>\r\n<p>\r\n</p>\r\n<p>”…</p>\r\n<p>\r\n</p>\r\n<p>Undersøgelsen viser, at [klager] har specifikke ordblindevanskeligheder, og han anbefales derfor kompenserende ordblindeundervisning.</p>\r\n<p>\r\n</p>\r\n<p>…”</p>\r\n<p>\r\n</p>\r\n<p>Specifikt om klagers læsehastighed blev det i den udførte læse- og retskrivningsundersøgelse konkluderet:</p>\r\n<p>\r\n</p>\r\n<p>”Læsning af tekst viser en læsehastighed væsentlig under normen. ”</p>\r\n<p>\r\n</p>\r\n<p>Indklagede har fremlagt et kort over computerplaceringerne på biblioteket for henholdsvis ordblindecomputere og øvrige computere.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han bliver udsat for forskelsbehandling på grund af handicap.</p>\r\n<p>\r\n</p>\r\n<p>De fire computere på biblioteket, der har ordblindeprogrammet installeret, er ikke rigtige ”ordblindecomputere”, idet det ikke er muligt for klager at ”rode” med følsomme dokumenter på computerne, uden at andre personer på biblioteket vil kunne se, hvad han foretager sig. Det er krænkende for hans privatliv.</p>\r\n<p>\r\n</p>\r\n<p>Alle computerne bør have ordblindeprogrammet installeret, så klager har tilgængelighed til alle de offentlige computere. Klager kan ikke være begrænset til de fire computere, når der er 16. Klager skal have frit råderum.</p>\r\n<p>\r\n</p>\r\n<p>Andre borgere har frit råderum og kan godt sætte sig ved ordblindecomputerne og bruge disse. Der kan derfor sagtens sidde almindelige mennesker ved ordblindecomputerne, således at disse er optaget. Klager må derfor nogle gange smide disse mennesker væk for at få adgang til en computer med et ordblindeprogram.</p>\r\n<p>\r\n</p>\r\n<p>Der er undervisning i stueplan på biblioteket, fx jobsøgningskurser og lignende. Ingen af computerne i stueplan har ordblindeprogrammet installeret.</p>\r\n<p>\r\n</p>\r\n<p>Hvis klager skal deltage i et jobsøgningskursus, kan han derfor ikke få en ordblindecomputer.</p>\r\n<p>\r\n</p>\r\n<p>Det ville være nemmere, hvis alle hjemmesider havde oplæsningsfunktion, så var det ikke nødvendigt med ordblindecomputere, da alle computere ville være ordblindecomputere.</p>\r\n<p>\r\n</p>\r\n<p>Alle computere på rådhuset i kommunen har installeret ordblindeprogrammet.</p>\r\n<p>\r\n</p>\r\n<p>Indklagede burde bruge det samme ordblindeprogram alle steder i kommunen, så man som ordblind ved, hvordan programmet fungerer.</p>\r\n<p>\r\n</p>\r\n<p>Klager burde ikke være tvunget til at hente et program ned, før han har tilgængelighed.</p>\r\n<p>\r\n</p>\r\n<p>CD-ORD burde være installeret på alle computerne.</p>\r\n<p>\r\n</p>\r\n<p>I forbindelse med undervisningen nytter det ikke noget, at hjælpemidlet ikke er på computeren. Klager burde ikke være afhængig af en medarbejder. Der står en medarbejder og forklarer omkring, hvordan man bedst laver en ansøgning.</p>\r\n<p>\r\n</p>\r\n<p>Det handler om at føle sig på lige fod med andre.</p>\r\n<p>\r\n</p>\r\n<p>\r\n   <span class=\"Bold\">Indklagede </span>påstår frifindelse.</p>\r\n<p>\r\n</p>\r\n<p>Der er i alt 16 computere for publikum på 1. sal. De fire ordblindecomputere står samlet som en enhed.</p>\r\n<p>\r\n</p>\r\n<p>Programmerne med hjælp til ordblinde er placeret på fire computere på 1. sal. På hver af disse computere er der også installeret en fysisk scanner. Dette valg er for at lette identifikationen af de maskiner, der har programmerne, men også fordi indklagede skønner det nyttigt med en scanner, hvis man har tekst, der skal læses op.</p>\r\n<p>\r\n</p>\r\n<p>Der er høretelefoner til ordblindecomputerne.</p>\r\n<p>\r\n</p>\r\n<p>Når man tænder for computeren, ligger CD-ORD’s officielle logo på skrivebordet.</p>\r\n<p>\r\n</p>\r\n<p>Søger man på ”ordblind” på bibliotekets website, vil man blive ledt hen til en side, som beskriver hjælpeprogrammerne og de fire computeres fysiske placering på biblioteket</p>\r\n<p>\r\n</p>\r\n<p>CD-ORD er et supplerende tilbud, som giver alle mulighed for at indscanne sin egen tekst og derefter få den læst op.</p>\r\n<p>\r\n</p>\r\n<p>Alle computere på biblioteket har installeret Microsoft Edge-browseren. Fra denne browser er det altid muligt at få læst tekst fra internettet op. Er der behov for høretelefoner, kan man låne dem af biblioteket. Computerne skal ikke reserveres på forhånd. Man sætter sig ved en ledig pc og kontakter personalet, hvis der er behov for hjælp.</p>\r\n<p>\r\n</p>\r\n<p>Borgere, der ikke ønsker at bruge Microsoft Edge, kan downloade programmet ”adgang for alle” og bruge det program til at få læst en tekst op på sin egen computer.</p>\r\n<p>\r\n</p>\r\n<p>Bibliotekets kurser i stueplan er tilrettelagt, så alle uanset niveau og eventuelle læsevanskeligheder kan få udbytte af indholdet. Undervisningen er helt overvejende mundtlig.</p>\r\n<p>\r\n</p>\r\n<p>Vejledningen ved jobsøgning, som også foregår i undervisningsområdet, er personlig og er i høj grad tilpasset den enkelte borgers situation og eventuelle læse- eller skrivevanskeligheder.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af handicap uden for arbejdsmarkedet efter lov om forbud mod forskelsbehandling på grund af handicap (handicapdiskriminationsloven).</p>\r\n<p>\r\n</p>\r\n<p>Det fremgår af handicapdiskriminationsloven, at ingen må udsætte en anden person for direkte eller indirekte forskelsbehandling på grund af dennes handicap.</p>\r\n<p>\r\n</p>\r\n<p>Forbuddet mod forskelsbehandling gælder for al offentlig og privat virksomhed på alle områder i samfundet. Forbuddet gælder dog ikke for udøvelse af aktiviteter af rent privat karakter.</p>\r\n<p>\r\n</p>\r\n<p>Det følger af handicapdiskriminationslovens forarbejder, at vurderingen af lovens anvendelsesområde skal tage udgangspunkt i begrebet handicap i forskelsbehandlingsloven (lov om forbud mod forskelsbehandling på arbejdsmarkedet mv.).</p>\r\n<p>\r\n</p>\r\n<p>Begrebet ”handicap” i forskelsbehandlingsloven og det bagvedliggende EU-direktiv fortolkes i overensstemmelse med EU-Domstolens og Højesterets praksis.</p>\r\n<p>\r\n</p>\r\n<p>I sager om forskelsbehandling på grund af handicap uden for arbejdsmarkedet må nævnet på den baggrund foretage en vurdering af, om en skade eller sygdom konkret har medført sådanne langvarige funktionsbegrænsninger, at den berørte person er forhindret i at fungere på lige vilkår med andre personer i en tilsvarende livssituation. Ved denne vurdering vil indholdet af fremlagte lægejournaler, kommunale akter, skoleudtalelser mv. indgå.</p>\r\n<p>\r\n</p>\r\n<p>Klager har oplyst, at han er ordblind. Klager har til dokumentation for sin ordblindhed fremlagt resultatet af en læse- og retskrivningsundersøgelse gennemført på en dag- og aftenskole. Om resultatet af undersøgelsen fremgår, at klager har specifikke ordblindevanskeligheder, og at han har en læsehastighed væsentlig under normen.</p>\r\n<p>\r\n</p>\r\n<p>Efter oplysningerne om omfanget af klagers ordblindhed, herunder navnlig resultatet af den fremlagte læse- og retskrivningsundersøgelse, lægger nævnet til grund, at klagers ordblindhed hindrer ham i at fungere på lige vilkår med andre personer i en tilsvarende livssituation.</p>\r\n<p>\r\n</p>\r\n<p>Det er på den baggrund godtgjort, at klager har et handicap omfattet af handicapdiskriminationsloven.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af dennes handicap behandles ringere, end en anden person bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, hvis en tilsyneladende neutral bestemmelse, betingelse eller praksis vil stille personer med handicap ringere end andre personer.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet forskelsbehandling, påhviler det modparten at bevise, at der ikke er sket ulovlig forskelsbehandling.</p>\r\n<p>\r\n</p>\r\n<p>Nævnet vurderer, at der ikke er oplysninger i sagen, der tyder på, at klager som følge af den fysiske placering af bibliotekets computere med ordblindeprogram er blevet stillet ringere end andre personer.</p>\r\n<p>\r\n</p>\r\n<p>Nævnet har ved vurderingen heraf lagt vægt på, at der er tale om et offentligt biblioteket, og at der ikke er oplysninger om, at biblioteket, for så vidt angår de øvrige computere på biblioteket, har foretaget særlige indretningsmæssige foranstaltninger for at sikre privatlivets fred.</p>\r\n<p>\r\n</p>\r\n<p>Der er heller ikke oplysninger, der tyder på, at klager er blevet stillet ringere end andre personer i forhold til hans mulighed for at deltage i kurser på biblioteket. Det er oplyst, at klager kan låne høretelefoner og kan tilgå et oplæsningsprogram online på computerne i stueetagen, og at kurserne i øvrigt er tilrettelagt så individuelle læse- eller skrivevanskeligheder kan blive tilgodeset.</p>\r\n<p>\r\n</p>\r\n<p>På den baggrund er der ikke påvist faktiske omstændigheder, der giver anledning til at formode, at klager har været udsat for forskelsbehandling på grund af sit handicap.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 5, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, om klagebehandling</p>\r\n<p>\r\n</p>\r\n<p>Handicapdiskriminationsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 2, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 5, stk. 1 og 2, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">•</span> § 10, om delt bevisbyrde</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/09/2021"
        },
        {
            "displayName": "Accession",
            "displayValue": "W20210969025"
        },
        {
            "displayName": "Entydig dokumentidentifikation",
            "displayValue": "DH000327"
        },
        {
            "displayName": "Dato for indlæggelse",
            "displayValue": "14/09/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9690"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "23/08/2021"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "19-58731"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}