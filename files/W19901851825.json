{
    "id": 37055,
    "title": "Virksomhedsskatteordning, juletræer. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18518 af 08/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En lønmodtager havde en mindre landbrugsejendom, hvor han boede, og  \r\n\r\n hvor størstedelen af de 2,8 ha var tilplantet med juletræer. Klageren havde  \r\n\r\n anvendt virksomhedsskatteordningen på beplantningen og bl.a. </I> </P>  \r\n\r\n<P> <I>medtaget to udhuse på indskudskontoen samt fratrukket disse huses  \r\n\r\n andel af prioritetsrenter. Myndighederne havde ikke godkendt dette fradrag i  \r\n\r\n den personlige indkomst, men overført rentefradraget til kapitalindkomst.  \r\n\r\n Landsskatteretten statuerede, at virksomheden med juletræer ikke kunne anses  \r\n\r\n for erhvervsmæssig, og klageren var som lønmodtager derfor ikke berettiget  \r\n\r\n til at anvende virksomhedsskattelovens regler. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Virksomhedsskatteordning, juletræer. (* 1) </H1>  \r\n\r\n<P></P>  \r\n\r\n<P>A klagede for indkomståret 1987 over, at en renteudgift på 64.394 kr.  \r\n\r\n vedrørende prioritetslån i fast ejendom ikke var godkendt som fradrag i den  \r\n\r\n personlige indkomst. Udgiften var anset for at vedrøre et ikke  \r\n\r\n erhvervsmæssigt lån, og var derfor overført til klagerens kapitalindkomst.  \r\n\r\n</P>  \r\n\r\n<P>Det var oplyst, at klageren, der var lønansat salgsdirektør, ejede og  \r\n\r\n boede på en landejendom, som han havde købt i 1980. Ejendommen havde et  \r\n\r\n jordtilliggende på 2,8 ha, der for størstedelen var tilplantet med juletræer.  \r\n\r\n Herfor var løbende godkendt fradrag for udgifter til udplantning og  \r\n\r\n renholdelse, men ikke bygningsafskrivninger. </P>  \r\n\r\n<P>Klageren havde for 1987 foretaget fradrag for underskud af den nævnte  \r\n\r\n beplantning på 83.022 kr., hvori der ikke indgik nogen driftsindtægter, men  \r\n\r\n alene driftsudgifter, inventarafskrivning m.v. samt det nævnte rentebeløb.  \r\n\r\n Dette vedrørte to på ejendommen værende udhuse, som klageren havde anset for  \r\n\r\n at være benyttet erhvervsmæssigt i forbindelse med juletræsbeplantningen.  \r\n\r\n Klageren havde derfor medtaget udhusene på sin indskudskonto pr. 1. januar  \r\n\r\n 1987 i medfør af reglerne i virksomhedsskatteloven, lov nr. 144 af 19. marts  \r\n\r\n 1986 om indkomstbeskatning af selvstændige erhvervsdrivende, som klageren  \r\n\r\n havde anvendt på beplantningen. Dette var godkendt ved ansættelsen tillige  \r\n\r\n med fradraget for underskud af virksomheden - bortset fra det nævnte  \r\n\r\n rentebeløb. Det var endelig oplyst, at klageren på intet tidspunkt havde haft  \r\n\r\n noget driftsoverskud af juletræerne. </P>  \r\n\r\n<P>Skatterådet havde begrundet den påklagede afgørelse med, at ifølge  \r\n\r\n virksomhedsskattelovens § 1, stk. 3, indgår aktiver, der benyttes både privat  \r\n\r\n og erhvervsmæssigt, ikke i den selvstændige erhvervsvirksomhed. Dog indgår  \r\n\r\n den erhvervsmæssige del af en ejendom, for hvilken der foretages en fordeling  \r\n\r\n af ejendomsværdien mellem den del, der tjener til bolig for den  \r\n\r\n skattepligtige, og den øvrige ejendom. Klagerens ejendom var i 1987 vurderet  \r\n\r\n som landbrug med deraf følgende ansættelse af stuehusværdi, men klagerens  \r\n\r\n drift af ejendommen kunne efter skatterådets opfattelse ikke anses for at  \r\n\r\n være landsbrugsmæssig. Endvidere havde skatterådet ikke anset klagerens  \r\n\r\n erhvervsmæssige anvendelse af de pågældende bygninger for at have haft et  \r\n\r\n sådant omfang, at den hertil svarende del af ejendommen ville kunne henføres  \r\n\r\n til virksomheden, idet kun 24 m2 eller ca. 7% af ejendommens areal var  \r\n\r\n optaget af disse bygninger. </P>  \r\n\r\n<P>Klageren påstod over for Landsskatteretten ejendommen anset for drevet  \r\n\r\n forsvarligt ud fra et landbrugsfagligt synspunkt. Hans revisor henviste til  \r\n\r\n støtte herfor til, at ejendommen var vurderet som landbrugsejendom og var  \r\n\r\n drevet som landbrug, hvorfor den erhvervsmæssige del af ejendommen skulle  \r\n\r\n indgå på indskudskontoen med den virkning, at de hertil svarende  \r\n\r\n prioritetsrenter kunne fradrages i den personlige indkomst. </P>  \r\n\r\n<P>Landsskatteretten fandt under hensyn til Østre Landsrets dom af 28.  \r\n\r\n oktober 1982 samt til ejendommens ringe størrelse og stadige driftsunderskud,  \r\n\r\n at den omhandlede virksomhed ikke kunne anses for at være erhvervsmæssigt  \r\n\r\n drevet, og underskud af denne virksomhed kunne derfor ikke fradrages ved  \r\n\r\n opgørelsen af den personlige indkomst. Endvidere var klageren, der herefter  \r\n\r\n måtte anses for udelukkende at være lønmodtager, ikke berettiget til at  \r\n\r\n anvende virksomhedsskattelovens regler. </P>  \r\n\r\n<P>LV 1989, L 1.1.1. og R 3.6. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 9, 1990, s. 703. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901851825"
        },
        {
            "displayName": "Entydig dokumentidentifikation",
            "displayValue": "CA004990"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18518"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "08/08/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-3-259"
        },
        {
            "displayName": "Stikord",
            "displayValue": "VIRKSOMHEDSSKATTEORDNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}