{
    "id": 82636,
    "title": "Bekendtgørelse om Danmarks ratifikation af den af De forenede Nationers organisation for undervisningsmæssige, videnskabelige og kulturelle spørgsmål (UNESCO) den 10. december 1948 godkendte overenskomst til lettelse af den internationale    udveksling af synlige og hørbare materialer af undervisningsmæssig, videnskabelig og kulturel karakter med dertil hørende underskriftsprotokol. (* 2) ",
    "documentTypeId": "220",
    "isSagsforlobPeriodValid": false,
    "shortName": "BKI nr 1 af 12/01/1956",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse om Danmarks ratifikation af den  \r\n\r\n af De forenede Nationers organisation for undervisningsmæssige,  \r\n\r\n videnskabelige og kulturelle spørgsmål (UNESCO) den 10. december 1948  \r\n\r\n godkendte overenskomst til lettelse af den internationale udveksling af  \r\n\r\n synlige og hørbare materialer af undervisningsmæssig, videnskabelig og  \r\n\r\n kulturel karakter med dertil hørende underskriftsprotokol. (* 2) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Ved kongelig resolution af 24. juli 1955 har Danmark ratificeret  \r\n\r\n ovennævnte overenskomst, hvis tekst lyder som følger: </P>  \r\n\r\n<P>Overenskomst </P>  \r\n\r\n<P>til lettelse af den internationale udveksling af synlige og hørbare  \r\n\r\n materialer af undervisningsmæssig, videnskabelig og kulturel art </P>  \r\n\r\n<P>Regeringerne for de stater, som har undertegnet nærværende overenskomst,  \r\n\r\n er, </P>  \r\n\r\n<P>I forvisning om at en lettelse af den internationale udveksling af synlige  \r\n\r\n og hørbare materialer af undervisningsmæssig, videnskabelig og kulturel art  \r\n\r\n vil fremme den frie udbredelse af ideer gennem ord og billeder og bidrage til  \r\n\r\n den gensidige forståelse mellem folkene i overensstemmelse med målene for De  \r\n\r\n Forenede Nationers Organisation for undervisningsmæssige, videnskabelige og  \r\n\r\n kulturelle spørgsmål (UNESCO), </P>  \r\n\r\n<P>Blevet enige om følgende: </P>  \r\n\r\n<P>Artikel I </P>  \r\n\r\n<P>Nærværende overenskomst finder anvendelse på synlige og hørbare materialer  \r\n\r\n af de i Artikel II anførte kategorier, som er af undervisningsmæssig,  \r\n\r\n videnskabelig eller kulturel art. </P>  \r\n\r\n<P>Synlige og hørbare materialer skal anses som værende af  \r\n\r\n undervisningsmæssig, videnskabelig og kulturel art, </P>  \r\n\r\n<UL PLAIN>\r\n\r\n<LI>a) når de hovedsagelig tjener til undervisning eller oplysning ved  \r\n\r\n behandling af et emne eller en side heraf, eller når de efter deres  \r\n\r\n beskaffenhed er egnet til at bevare, øge eller udbrede kundskaber og udbygge  \r\n\r\n international forståelse; og </LI>  \r\n\r\n<LI>b) når de er typiske, autentiske og nøjagtige; og </LI>  \r\n\r\n<LI>c) når de er af en sådan teknisk kvalitet, at denne ikke hæmmer deres  \r\n\r\n anvendelse. </LI>  \r\n\r\n</UL>  \r\n\r\n<P>Artikel II </P>  \r\n\r\n<P>Bestemmelserne i foregående artikel finder anvendelse på synlige og  \r\n\r\n hørbare materialer af følgende typer og former: </P>  \r\n\r\n<UL PLAIN>\r\n\r\n<LI>a) Film, båndfilm og microfilm, såvel eksponerede og fremkaldte negativer  \r\n\r\n som kopierede og fremkaldte positiver, </LI>  \r\n\r\n<LI>b) lydoptagelser af enhver type og art, </LI>  \r\n\r\n<LI>c) glas-diapositiver, faste og bevægelige modeller, vægtavler, kort og  \r\n\r\n plakater. </LI>  \r\n\r\n</UL>  \r\n\r\n<P>Disse materialer betegnes i det følgende som &#187;materialer&#171;. </P>  \r\n\r\n<P>Artikel III </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hver af de kontraherende stater skal inden for seks  \r\n\r\n måneder fra nærværende overenskomsts ikrafttræden for vedkommende stat  \r\n\r\n indrømme fritagelse for alle toldafgifter, kvantitative restriktioner og  \r\n\r\n pligten til at ansøge om indførselsbevilling for såvel endelig som  \r\n\r\n midlertidig indførsel af materialer, som er fremstillet i en anden  \r\n\r\n kontraherende stat. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Intet i denne overenskomst skal medføre fritagelse  \r\n\r\n for sådanne skatter, gebyrer og afgifter, som opkræves ved indførselen af  \r\n\r\n alle varer uden undtagelse og uden hensyn til deres beskaffenhed og  \r\n\r\n oprindelse, og selv om det drejer sig om toldfri varer; sådanne skatter,  \r\n\r\n gebyrer og afgifter omfatter bl.a. statistiske gebyrer og stempelafgifter.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Materialer, som omfattes af de i denne artikels  \r\n\r\n stykke 1 fastsatte fritagelser, skal i indførselslandet være fritaget for  \r\n\r\n andre eller højere indenlandske skatter, gebyrer og afgifter end dem, der  \r\n\r\n opkræves af tilsvarende varer, som er fremstillet i det pågældende land, og  \r\n\r\n skal nyde en mindst lige så gunstig behandling som den, der efter det  \r\n\r\n pågældende lands love, bestemmelser eller betingelser indrømmes tilsvarende  \r\n\r\n indenlandske frembringelser med hensyn til salg, transport, fordeling,  \r\n\r\n forarbejdning, fremvisning eller anden anvendelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Intet i nærværende overenskomst skal forpligte  \r\n\r\n nogen kontraherende stat til at afslå at yde den ved denne artikel hjemlede  \r\n\r\n fritagelse, forsåvidt angår tilsvarende materiale af undervisningsmæssig,  \r\n\r\n videnskabelig eller kulturel art, der hidrører fra en stat, som ikke er  \r\n\r\n deltager i denne overenskomst, hvis et sådant afslag ville være uforeneligt  \r\n\r\n med den pågældende kontraherende stats internationale forpligtelser eller  \r\n\r\n dens handelspolitik. </P>  \r\n\r\n<P>Artikel IV </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> For at opnå den ved nærværende overenskomst  \r\n\r\n hjemlede fritagelse for materialer, der søges indført til en kontraherende  \r\n\r\n stat, skal en attest om, at de pågældende materialer er af  \r\n\r\n undervisningsmæssig, videnskabelig eller kulturel art i den i artikel I  \r\n\r\n anførte betydning, fremlægges ved indførselen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Denne attest skal udstedes af den kompetente  \r\n\r\n offentlige myndighed i den stat, hvorfra de af attesten omfattede materialer  \r\n\r\n hidrører, eller af UNESCO i henhold til stykke 3 i denne artikel og skal  \r\n\r\n udfærdiges i overensstemmelse med de nærværende overenskomst vedhæftede  \r\n\r\n formularer.(* 1) De foreskrevne attestformularer kan ændres eller revideres  \r\n\r\n ved aftale mellem kontraherende stater, forudsat at en sådan ændring eller  \r\n\r\n revision er i overensstemmelse med bestemmelserne i nærværende overenskomst.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> UNESCO udsteder attester for materialer af  \r\n\r\n undervisningsmæssig, videnskabelig eller kulturel art, fremstillet af  \r\n\r\n internationale organisationer, som er anerkendt af De Forenede Nation er  \r\n\r\n eller en af de særlige institutioner. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Ved fremlæggelsen af sådanne attester skal den  \r\n\r\n kompetente offentlige myndighed i den kontraherende stat, hvortil  \r\n\r\n materialerne søges indført, afgøre, om der kan ydes disse fritagelse som  \r\n\r\n hjemlet ved artikel III, stykke 1 i nærværende overenskomst. Afgørelsen  \r\n\r\n træffes efter en undersøgelse af materialerne og under hensyntagen til  \r\n\r\n bestemmelserne i artikel I. Såfremt den pågældende offentlige myndighed i den  \r\n\r\n kontraherende stat, hvortil materialerne søges indført, ikke efter en  \r\n\r\n undersøgelse ønsker at indrømme den ved artikel III, stykke 1, hjemlede  \r\n\r\n fritagelse, fordi vedkommende myndighed finder, at materialerne ikke er af  \r\n\r\n undervisningsmæssig, videnskabelig eller kuturel art, skal regeringen i den  \r\n\r\n stat, som har underskrevet attesten, respektive UNESCO, underrettes herom,  \r\n\r\n før en endelig afgørelse træffes, således at der gives den pågældende  \r\n\r\n regering eller UNESCO lejlighed til at gøre venskabelige forestillinger til  \r\n\r\n støtte for de pågældende materialers fritagelse over for den stat, i hvilken  \r\n\r\n materialerne søges indført. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Myndighederne i den kontraherende stat, hvortil  \r\n\r\n materialerne søges indført, skal være berettiget til at underkaste importøren  \r\n\r\n bestemmelser om, at materialerne kun må fremvises eller anvendes i  \r\n\r\n ikke-erhvervsmæssigt øjemed. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> En afgørelse, som i medfør af denne artikels stykke  \r\n\r\n 4 træffes af den kompetente myndighed i den kontraherende stat, hvortil  \r\n\r\n materialerne søges indført, skal være endelig, men den pågældende myndighed  \r\n\r\n skal i sin afgørelse tage tilbørligt hensyn til forestillinger, som måtte  \r\n\r\n blive rettet til den af den attesterende instans, hvad enten det er en  \r\n\r\n regering eller UNESCO. </P>  \r\n\r\n<P>Artikel V </P>  \r\n\r\n<P>Intet i nærværende overenskomst skal berøre de kontraherende staters ret  \r\n\r\n til i overensstemmelse med deres egne love at censurere materialer eller af  \r\n\r\n hensyn til den offentlige sikkerhed eller orden at iværksætte  \r\n\r\n foranstaltninger til at forbyde eller begrænse indførselen af materialer.  \r\n\r\n</P>  \r\n\r\n<P>Artikel VI </P>  \r\n\r\n<P>Enhver kontraherende stat skal til UNESCO indsende et eksemplar af  \r\n\r\n samtlige attester, som den udsteder for materialer hidrørende fra dens eget  \r\n\r\n territorium, og underrette Unesco om afgørelser, som er truffet, samt om  \r\n\r\n begrundelsen for eventuelle afslag vedrørende attesterede materialer, der  \r\n\r\n hidrører fra andre kontraherende stater, og som søges indført til dens eget  \r\n\r\n territorium. UNESCO skal videregive sådanne meddelelser til alle  \r\n\r\n kontraherende stater og føre og udgive lister på engelsk og fransk over  \r\n\r\n materialer samt alle attester og afgørelser vedrørende disse. </P>  \r\n\r\n<P>Artikel VII </P>  \r\n\r\n<P>De kontraherende stater forpligter sig til i fællesskab at overveje midler  \r\n\r\n til i videst muligt omfang at begrænse de restriktioner, som ikke ophæves ved  \r\n\r\n nærværende overenskomst, og som kan hæmme den internationale udveksling af de  \r\n\r\n i artikel I omhandlede materialer. </P>  \r\n\r\n<P>Artikel VIII </P>  \r\n\r\n<P>Samtlige kontraherende stater skal inden for seks måneder efter nærværende  \r\n\r\n overenskomsts ikrafttræden underrette UNESCO om de foranstaltninger, som de  \r\n\r\n inden for deres respektive territorier har truffet for at sikre  \r\n\r\n gennemførelsen af denne overenskomst. Efterhånden som disse meddelelser  \r\n\r\n indgår, skal UNESCO videregive dem til alle kontraherende stater. </P>  \r\n\r\n<P>Artikel IX </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Alle uoverensstemmelser, der måtte opstå om denne  \r\n\r\n overenskomsts fortolkning og anvendelse - med undtagelse af bestemmelserne i  \r\n\r\n artikel IV og V - mellem stater, som har antaget Den Mellemfolkelige Domstols  \r\n\r\n statut, skal henvises til denne domstol, medmindre parterne i særlige  \r\n\r\n tilfælde enes om en bilæggelse på anden måde. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Såfremt een af eller begge de kontraherende stater,  \r\n\r\n mellem hvilke en uoverensstemmelse er opstået, ikke har antaget Den  \r\n\r\n Mellemfolkelige Domstols statut, skal uoverensstemmelsen, såfremt de  \r\n\r\n pågældende stater måtte ønske det, i overensstemmelse med disses  \r\n\r\n forfatningsmæssige fremgangsmåder forelægges for en voldgiftsret, nedsat i  \r\n\r\n overensstemmelse med den i Haag den 18. oktober 1907 undertegnede Konvention  \r\n\r\n om Fredelig Bilæggelse af Internationale Stridigheder, eller for en anden  \r\n\r\n voldgiftsret. </P>  \r\n\r\n<P>Artikel X </P>  \r\n\r\n<P>Denne overenskomst skal ratificeres og ratifikationsinstrumenterne  \r\n\r\n deponeres hos De Forenede Nationers generalsekretær, der skal underrette  \r\n\r\n samtlige medlemmer af De Forenede Nationer om enhver stedfunden deponering og  \r\n\r\n om datoen herfor. </P>  \r\n\r\n<P>Artikel XI </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Fra og med den 1. januar 1950 kan nærværende  \r\n\r\n overenskomst tiltrædes af ethvert medlem af De Forenede Nationer, som ikke  \r\n\r\n har undertegnet den, og af enhver stat, som ikke er medlem af De Forenede  \r\n\r\n Nationer, og som fra De Forenede Nationers generalsekretær har modtaget et  \r\n\r\n bekræftet eksemplar af overenskomsten. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Tiltrædelsesinstrumentet skal deponeres hos De  \r\n\r\n Forenede Nationers generalsekretær, som skal underrette alle medlemmer af De  \r\n\r\n Forenede Nationer samt de i stykke 1 omhandlede ikke-medlemmer om enhver  \r\n\r\n deponering og datoen herfor. </P>  \r\n\r\n<P>Artikel XII </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Nærværende overenskomst træder i kraft 90 dage  \r\n\r\n efter, at De Forenede Nationers generalsekretær har modtaget mindst ti  \r\n\r\n ratifikations- eller tiltrædelsesinstrumenter i overensstemmelse med artikel  \r\n\r\n X eller XI. Generalsekretæren skal snarest muligt derefter udfærdige en  \r\n\r\n proces-verbal, der angiver den dato, på hvilken overenskomsten i medfør af  \r\n\r\n nærværende stykke er trådt i kraft. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> For hver stat, for hvilken der senere deponeres et  \r\n\r\n ratifikations- eller tiltrædelsesinstrument, skal nærværende overenskomst  \r\n\r\n træde i kraft halvfems dage efter deponeringen af et sådant instrument. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Nærværende overenskomst skal på  \r\n\r\n ikrafttrædelsesdatoen indregistreres af De Forenede Nationers generalsekretær  \r\n\r\n i overensstemmelse med artikel 102 i De Forenede Nationers Pagt og de i  \r\n\r\n henhold dertil af plenarforsamlingen fastsatte regler. </P>  \r\n\r\n<P>Artikel XIII </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver kontraherende stat kan opsige nærværende  \r\n\r\n overenskomst tre år efter dens ikrafttræden for den pågældende stat. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Enhver kontraherende stats opsigelse af nærværende  \r\n\r\n overenskomst skal ske ved skriftlig varsel til De Forenede Nationers  \r\n\r\n generalsekretær, som skal underrette alle De Forenede Nationers medlemmer  \r\n\r\n samt alle de i artikel XI omhandlede ikke-medlemmer om enhver opsigelse og om  \r\n\r\n datoen for dennes modtagelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Opsigelsen træder i kraft eet år efter, at De  \r\n\r\n Forenede Nationers generalsekretær har modtaget notifikation herom. </P>  \r\n\r\n<P>Artikel XIV </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver kontraherende stat kan ved sin  \r\n\r\n undertegnelse, ratifikation eller tiltrædelse erklære, at den herved ikke  \r\n\r\n påtager sig nogen forpligtelse for samtlige eller en del af de territorier,  \r\n\r\n hvor hvilke de pågældende kontraherende stat har påtaget sig internationale  \r\n\r\n forpligtelser. Nærværende overenskomst skal i så fald ikke finde anvendelse  \r\n\r\n på de i sådan erklæring anførte territorier. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ved ratifikationen af nærværende overenskomst  \r\n\r\n påtager de kontraherende stater sig ikke nogen forpligtelse for en del eller  \r\n\r\n for alle ikke-selvstyrende territorier, for hvilke de er ansvarlige, men de  \r\n\r\n pågældende stater kan ved deres ratifikation eller på et hvilket som helst  \r\n\r\n senere tidspunkt meddele, at overenskomsten ratificeres af en del eller af  \r\n\r\n alle sådanne territorier. Nærværende overenskomst skal i så fald finde  \r\n\r\n anvendelse på alle de i meddelelsen anførte territorier halvfems dage efter,  \r\n\r\n at De Forenede Nationers generalsekretær har modtaget denne. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Enhver kontraherende stat kan nårsomhelst efter  \r\n\r\n udløbet af den i artikel XIII fastsatte periode på tre år erklære, at den  \r\n\r\n ønsker anvendelsen af nærværende overenskomst bragt til ophør for en del  \r\n\r\n eller alle de territorier, for hvilke den pågældende kontraherende stat har  \r\n\r\n påtaget sig internationale forpligtelser, eller for eet eller flere  \r\n\r\n ikke-selvstyrende territorier, for hvilke(t) den er ansvarlig. Anvendelsen af  \r\n\r\n nærværende overenskomst skal i så fald ophøre for de i erklæringen anførte  \r\n\r\n territorier seks måneder efter, at De Forenede Nationers generalsekretær har  \r\n\r\n modtaget denne. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> De Forenede Nationers generalsekretær skal give  \r\n\r\n alle medlemmer af De Forenede Nationer samt de i artikel XI omhandlede  \r\n\r\n ikke-medlemmer underretning om de i medfør af denne artikel modtagne  \r\n\r\n erklæringer og meddelelser samt om datoerne for modtagelsen heraf. </P>  \r\n\r\n<P>Artikel XV </P>  \r\n\r\n<P>Intet i nærværende overenskomst skal afskære de kontraherende stater fra  \r\n\r\n at indgå sådanne overenskomster eller aftaler med De Forenede Nationer eller  \r\n\r\n med de særlige institutioner, som fastsætter lettelser, fritagelser,  \r\n\r\n privilegier eller immuniteter for materialer, der udsendes af De Forenede  \r\n\r\n Nationer eller de dertil knyttede særlige institutioner eller er fremstillet  \r\n\r\n under disses auspicier. </P>  \r\n\r\n<P>Artikel XVI </P>  \r\n\r\n<P>Originalen til nærværende overenskomst skal deponeres i De Forenede  \r\n\r\n Nationers arkiv og skal være åben for undertegnelse i Lake Success fra 15.  \r\n\r\n juli 1949 til 31. december 1949. Bekræftede eksemplarer af denne overenskomst  \r\n\r\n skal af De Forenede Nationers generalsekretær sendes til alle medlemmer af De  \r\n\r\n Forenede Nationer og til sådanne andre regeringer, som De Forenede Nationers  \r\n\r\n Økonomiske og Sociale Råd og UNESCO's forretningsudvalg ved aftale måtte  \r\n\r\n udpege. </P>  \r\n\r\n<P>TIL BEKRÆFTELSE HERAF har undertegnede bebefuldmægtigede efter at have  \r\n\r\n deponeret deres fuldmagter, der er fundet i behørig orden, på de ud for deres  \r\n\r\n underskrifter anførte datoer, på deres respektive regeringers vegne  \r\n\r\n undertegnet nærværende overenskomst, affattet på engelsk og fransk, således  \r\n\r\n at begge tekster skal have samme gyldighed. </P>  \r\n\r\n<UL PLAIN>\r\n\r\n<LI>(Underskrifter) </LI>  \r\n\r\n</UL>  \r\n\r\n<P>Underskriftsprotokol </P>  \r\n\r\n<P>Ved undertegnelsen af overenskomsten til lettelse af den internationale  \r\n\r\n udveksling af synlige og hørbare materialer af undervisningsmæssig,  \r\n\r\n videnskabelig og kulturel art er undertegnede befuldmægtigede blevet enige om  \r\n\r\n følgende: </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> De Forenede Nationers generalsekretær skal drage  \r\n\r\n omsorg for, at overenskomstens originaltekst bilægges de i artikel IV  \r\n\r\n omhandlede attestformularer, såsnart disse, som fremsendes til godkendelse af  \r\n\r\n UNESCO's medlemsstater, i det anførte øjemed tilsendes ham af UNESCO's  \r\n\r\n generaldirektør. Generalsekretæren skal derpå udfærdige en proces-verbal  \r\n\r\n herom og skal tilsende regeringerne for de pågældende stater et eksemplar af  \r\n\r\n denne proces-verbal og af de ham tilsendte attestformularer. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Indtil den i artikel XVI omhandlede aftale er  \r\n\r\n afsluttet, skal generalsekretæren sende bekræftede eksemplarer af  \r\n\r\n overenskomsten til de af UNESCO's forretningsudvalg opgivne  \r\n\r\n ikke-medlemsstater. </P>  \r\n\r\n<P>TIL BEKRÆFTELSE HERAF har de befuldmægtigede, på de ud for deres  \r\n\r\n underskrifter anførte datoer, undertegnet nærværende protokol, affattet på  \r\n\r\n engelsk og fransk, således at begge tekster skal have samme gyldighed. </P>  \r\n\r\n<UL PLAIN>\r\n\r\n<LI>(Underskrifter) </LI>  \r\n\r\n</UL>  \r\n\r\n<P>Overenskomsten er foruden af Danmark ratificeret af Cambodia, Canada, El  \r\n\r\n Salvador. Filippinerne, Grækenland, Haiti, Irak, Jugoslavien, Norge, Pakistan  \r\n\r\n og Syrien. </P>  \r\n\r\n<P>Efter at det danske ratifikationsinstrument den 10. august 1955 er blevet  \r\n\r\n deponeret hos De Forenede Nationers generalsekretær, er overenskomsten for  \r\n\r\n Danmarks vedkommende i medfør af artikel XII, stk. 2, trådt i kraft den 8.  \r\n\r\n november 1955. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 12. januar  \r\n\r\n 1956. </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>H.C. Hansen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Formularerne omfattes ikke af bekendtgørelsen. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Andre landes tiltrædelse og eventuelle forbehold: BEK nr 65 af 24/09/1960 BEK nr 116 af 17/10/1968 BEK nr 67 af 04/09/1972 BEK nr 92 af 10/10/1973 BEK nr 106 af 02/09/1988"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/03/1956"
        },
        {
            "displayName": "Accession",
            "displayValue": "L19560000164"
        },
        {
            "displayName": "Entydig dokumentidentifikation",
            "displayValue": "CM041994"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "1956"
        },
        {
            "displayName": "Dato for underskrift",
            "displayValue": "12/01/1956"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Undervisningsministeriet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}