{
    "id": 59581,
    "title": "Meddelelse om færdselslovsændringer om førerretsfrakendelser. (* 1) ",
    "documentTypeId": "720",
    "isSagsforlobPeriodValid": false,
    "shortName": "MED nr 11130 af 03/07/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om færdselslovsændringer om  \r\n\r\n førerretsfrakendelser. (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Ved lov nr. 270 er med virkning fra den 1. juli  \r\n\r\n 1975 gennemført regler om betinget frakendelse af førerret til motordrevet  \r\n\r\n køretøj. Disse regler gælder kun frakendelse som følge af uforsvarlig kørsel,  \r\n\r\n ikke ved frakendelse som følge af spirituskørsel. </P>  \r\n\r\n<P CLASS=PUNKT> <B>2.</B> Det tidligere kriterium i færdselslovens § 70, stk.  \r\n\r\n 1, 1. led: kørsel &#187;på groft uforsvarlig måde&#171; erstattes af det  \r\n\r\n kriterium, der beskrives i § 70 a, stk. 1, nr. 1. Denne formulering tager  \r\n\r\n sigte på at dække samme område, som efter praksis har ført til frakendelse  \r\n\r\n efter reglen i § 70, stk. 1, 1. led. Baggrunden for ændringen er, at det  \r\n\r\n ordvalg, der nu anvendes, på en mere dækkende måde giver udtryk for den  \r\n\r\n standard, som er lagt til grund i retspraksis, end karakteristikken  \r\n\r\n &#187;groft uforsvarlig måde&#171;. </P>  \r\n\r\n<P CLASS=PUNKT> <B>3.</B> Medens kriteriet for frakendelse således i  \r\n\r\n princippet tilsigtes opretholdt, ændrer loven indholdet af  \r\n\r\n frakendelsessanktionen. Frakendelse efter denne regel sker som hovedregel i  \r\n\r\n form af en betinget frakendelse, der ikke umiddelbart medfører ophør af  \r\n\r\n førerretten, men for at bevare førerretten skal den dømte inden en af  \r\n\r\n politiet fastsat frist bestå en orienterende køreprøve, jfr. § 18 a, stk. 2.  \r\n\r\n</P>  \r\n\r\n<P CLASS=PUNKT> <B>4.</B> Kriteriet i § 70, stk. 1, 2. led om frakendelse som  \r\n\r\n følge af beskaffenheden af den aktuelle kørsel i forbindelse med hvad der  \r\n\r\n iøvrigt er oplyst om den pågældendes forhold som fører af motorkøretøj er  \r\n\r\n ændret, jfr. § 70 a, stk. 1, nr. 2, således at det ikke længere kræves, at  \r\n\r\n det af hensyn til færdselssikkerheden skal findes &#187;betænkeligt af hensyn  \r\n\r\n til færdselssikkerheden&#171;, at han fører motordrevet køretøj. Denne  \r\n\r\n ændring står i forbindelse med, at frakendelse nu sker som betinget  \r\n\r\n frakendelse. Som følge af ændringen vil det være muligt i videre omfang end  \r\n\r\n hidtil at nedlægge påstand om frakendelse efter denne regel, således at  \r\n\r\n betinget frakendelse anvendes som en advarsel til førere, som gennem en række  \r\n\r\n færdselsovertrædelser har demonstreret en manglende vilje eller evne til at  \r\n\r\n iagttage deres pligter overfor andre vejfarende. </P>  \r\n\r\n<P CLASS=PUNKT> <B>5.</B> Bortset fra spirituskørsel sker frakendelse i form  \r\n\r\n af ubetinget frakendelse kun i gentagelsestilfælde (§ 70 a, stk. 2, nr. 2 og  \r\n\r\n 3) eller når betingelserne i § 70 a, stk. 2, nr. 1 er opfyldt. </P>  \r\n\r\n<P>Med hensyn til gentagelsestilfælde fremgår det af formuleringen, at  \r\n\r\n frakendelse som følge af spirituskørsel ikke har gentagelsesvirkning for  \r\n\r\n frakendelsesreaktionen i anledning af uforsvarlig kørsel. Medmindre  \r\n\r\n betingelserne for ubetinget frakendelse efter § 70 a, stk. 2, nr. 1 er  \r\n\r\n opfyldt, sker frakendelsen i sådanne tilfælde som betinget frakendelse også  \r\n\r\n selvom forholdet begås, medens en frakendelse som følge af spirituskørsel  \r\n\r\n løber. </P>  \r\n\r\n<P>Kriteriet for ubetinget frakendelse udenfor gentagelsestilfælde omfatter  \r\n\r\n kun et meget begrænset udsnit af de situationer, der hidtil har ført til  \r\n\r\n frakendelse efter reglen i § 70, stk. 1 om frakendelse på grund af groft  \r\n\r\n uforsvarlig kørsel. Den omfatter således ikke i almindelighed kørsel, hvor  \r\n\r\n førerens kapacitet er nedsat som følge af træthed eller medicinindtagelse; i  \r\n\r\n sådanne tilfælde sker frakendelse fremtidig som betinget frakendelse.  \r\n\r\n Kriteriet omfatter foruden forsætlig påkørsel navnlig kørsel, der retter sig  \r\n\r\n imod at forulempe eller bringe en anden trafikant i fare (chikanekørsel),  \r\n\r\n hasarderet kørsel, f.eks. for at unddrage sig forfølgning, hård og pågående  \r\n\r\n kørsel, der fører til skadeforvoldelse eller forulempelse af eller  \r\n\r\n fremkaldelse af fare for andre trafikanter, og som udføres med bevidsthed om,  \r\n\r\n at den fører til forulempelse eller farefremkaldelse. </P>  \r\n\r\n<P>Chancekørsel, der karakteriseres ved, at føreren ligesom i de foregående  \r\n\r\n tilfælde har indset faren, men i modsætning til disse kører i tillid til, at  \r\n\r\n faren ikke virkeliggøres, og altså ikke &#187;tager risikoen med i  \r\n\r\n købet&#171;, kan ikke i almindelighed anses som omfattet af kriteriet, men  \r\n\r\n grovere tilfælde af chancekørsel, herunder navnlig vedvarende chanceprægede  \r\n\r\n kørselsforløb, hvor der evt. foreligger en kombination af flere risici, vil  \r\n\r\n kunne karakteriseres som kørsel på særlig hensynsløs måde. Det samme vil  \r\n\r\n gælde grovere former for kapkørsel, flokkørsel og lignende  \r\n\r\n &#187;chockkørsel&#171;, og kriteriet vil efter forarbejderne også omfatte  \r\n\r\n kørsel med køretøjer uden eller med meget betydelig nedsat bremse eller  \r\n\r\n styreevne eller andre mangler, der kan føre til nærliggende risiko for andre  \r\n\r\n trafikanter, når risikoen har stået eller måtte stå føreren klart. </P>  \r\n\r\n<P>Sager, hvor der kan være spørgsmål om at nedlægge påstand om ubetinget  \r\n\r\n frakendelse i medfør af denne bestemmelse, bedes forelagt for mig gennem  \r\n\r\n vedkommende statsadvokat inden tiltalerejsningen. </P>  \r\n\r\n<P CLASS=PUNKT> <B>6.</B> Bestemmelsen i § 70, stk. 10 om  \r\n\r\n frakendelsesbegrundende kørsel begået i udlandet, er udgået med henvisning  \r\n\r\n til, at straffelovens § 11 indeholder fornøden hjemmel til en selvstændig  \r\n\r\n frakendelsessag her i landet. </P>  \r\n\r\n<P>Per Lindegaard. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Kundgjort i Meddelelser fra Rigsadvokaten. (Medd. nr. 6/75)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19751113032"
        },
        {
            "displayName": "Entydig dokumentidentifikation",
            "displayValue": "CM018536"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/08/2002"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11130"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "03/07/1975"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Rigsadv. j.nr. G. 46."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}