{
    "id": 32360,
    "title": "Afslag på ansøgning om tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26180 af 07/08/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det lokale nævn giver afslag på en forenings ansøgning om  \r\n\r\n sendetilladelse til lokal radiovirksomhed med henvisning til, at nævnet har  \r\n\r\n sikret området en samlet programvirksomhed af alsidig karakter ved udstedelse  \r\n\r\n af tilladelse til en anden radio. </I> </P>  \r\n\r\n<P> <I>Udvalget fandt, at et nævn ikke er berettiget til at afslå andre  \r\n\r\n ansøgere med den begrundelse, at allerede givne tilladelser - der ikke  \r\n\r\n udfylder hele den mulige sendetid - sikrer alsidigheden. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>Udvalget har på sit møde den 7. august 1989 behandlet en klage fra  \r\n\r\n foreningen Kanal 7 over en afgørelse om afslag på foreningens ansøgning om  \r\n\r\n sendetilladelse, som Lokalradionævnet for Ribe, Bramming og Helle kommuner  \r\n\r\n har meddelt i skrivelse af 23. juni 1989. </P>  \r\n\r\n<P>I skrivelsen fra nævnet angives som begrundelse for afslaget, at nævnet  \r\n\r\n har sikret området en samlet programvirksomhed af alsidig karakter ved  \r\n\r\n udstedelse af tilladelse til Radio Ribe. Nævnet har i den forbindelse lagt  \r\n\r\n vægt på, at Kanal 7's programplaner ikke ligger ud over den  \r\n\r\n programvirksomhed, der udøves af Radio Ribe. </P>  \r\n\r\n<P>I brev af 24. juni 1989 har Kanal 7 klaget over nævnets afgørelse. Det  \r\n\r\n anføres, at man i januar 1988 har søgt om sendetilladelse i henholdsvis  \r\n\r\n Bramming og Helle kommuner, hvor der ikke var lokal radiovirksomhed. Man  \r\n\r\n undlod at søge i Ribe kommune, hvor Radio Ribe var etableret. </P>  \r\n\r\n<P>I nævnets udtalelse af 17. juli 1989 fastholdes beslutningen om at give  \r\n\r\n afslag til klageren. Ved behandlingen af ansøgningerne har nævnet ud fra  \r\n\r\n vedtægter og programplaner vurderet, at foreningen ikke vil tilføre områdets  \r\n\r\n samlede programvirksomhed større alsidighed, end Radio Ribe kan sikre, blandt  \r\n\r\n andet på grund af Radio Ribe's tilknytning til alle større  \r\n\r\n interesseorganisationer i området. Nævnet har i vurderingen af ansøgningerne  \r\n\r\n også taget hensyn til Radio Ribe's faktiske programvirksomhed hidtil. </P>  \r\n\r\n<P>Det fremgår af sagen, at Radio Ribe's tilladelse lyder på &#187;ret til en  \r\n\r\n ugentlig sendetid på mindst 50 timer&#171;. Udvalget har i andre klagesager  \r\n\r\n fastslået, at et nævn ikke er berettiget til at afslå andre ansøgere udefra  \r\n\r\n med den begrundelse, at allerede givne tilladelser - der ikke udfylder hele  \r\n\r\n den mulige sendetid - sikrer alsidigheden. Da der er plads til yderligere  \r\n\r\n lokalradiovirksomheder på senderen, har det ikke været berettiget at afslå  \r\n\r\n klagerens ansøgning som sket. </P>  \r\n\r\n<P>Nævnet skal genoptage behandlingen af klagerens ansøgning. </P>  \r\n\r\n<P>Udvalgets afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19892618025"
        },
        {
            "displayName": "Entydig dokumentidentifikation",
            "displayValue": "CA000271"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26180"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "07/08/1989"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "4300-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}