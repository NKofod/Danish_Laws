{
    "id": 105975,
    "title": "1985 BSF 15   FORSLAG TIL FOLKETINGSBESLUTNING OM GARANTI MOD ATOMVÅBEN OG KEMISKE VÅBEN   PÅ DANSK TERRITORIUM ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 15",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 15 </P>  \r\n\r\n<P></P>  \r\n\r\n<P>Forslag til folketingsbeslutning om garanti mod atomvåben og kemiske våben  \r\n\r\n på dansk territorium </P>  \r\n\r\n<P></P>  \r\n\r\n<P>Fremsat af Albrechtsen (VS) Pernille Falcon (VS) Lenger (VS) Hanne  \r\n\r\n Thanning Jacobsen (SF) Ebba Strange (SF) Thoft (SF) </P>  \r\n\r\n<P></P>  \r\n\r\n<P>den 8. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i fredstid at sikre, at Danmarks </P>  \r\n\r\n<P>atomvåbenfrihed respekteres ved at afkræve alle fremmede magters </P>  \r\n\r\n<P>militære enheder, der ankommer til dansk territorium, en erklæring </P>  \r\n\r\n<P>om, at de ikke medfører atomvåben og/eller kemiske våben, her dog </P>  \r\n\r\n<P>undtaget internationalt gennemsejlingsfarvand. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Spørgsmålet om sikring af overholdelsen af Danmarks atomvåbenfrihed </P>  \r\n\r\n<P>har ofte været rejst, også i folketinget, bl.a. i form af et </P>  \r\n\r\n<P>beslutningsforslag i folketingsåret 1984-85 om kontrol med </P>  \r\n\r\n<P>overholdelsen af Danmarks atomvåbenfrihed, jfr. Folketingstidende, </P>  \r\n\r\n<P>forhandlingerne sp. 490 og 1577 og tillæg A sp. 681 samt tillæg B </P>  \r\n\r\n<P>sp. 1369. </P>  \r\n\r\n<P>Dette beslutningsforslag kom til 1. behandling i folketinget den 7. </P>  \r\n\r\n<P>november 1984, men nåede ikke til 2. behandling, idet et flertal i </P>  \r\n\r\n<P>forsvarsudvalget, hvortil forslaget var henvist, ikke fandt tiden </P>  \r\n\r\n<P>moden til at afgive betænkning. </P>  \r\n\r\n<P>Ordførerne fra det radikale venstre, socialistisk folkeparti og </P>  \r\n\r\n<P>venstresocialisterne gav tilslutning til nævnte </P>  \r\n\r\n<P>beslutningsforslag, mens socialdemokratiets ordfører, Knud </P>  \r\n\r\n<P>Damgaard, fastslog, at alle bør kunne have tillid til, at Danmarks </P>  \r\n\r\n<P>atomvåbenfrihed respekteres, og at der under udvalgsarbejdet burde </P>  \r\n\r\n<P>findes muligheder for at øge denne tillid og fjerne den </P>  \r\n\r\n<P>usikkerhed, som hersker hos mange om overholdelsen af </P>  \r\n\r\n<P>atomvåbenfriheden. </P>  \r\n\r\n<P>Forslagsstillerne mener med herværende beslutningsforslag at have </P>  \r\n\r\n<P>fundet en rimelig form, der kan sikre denne tillid. </P>  \r\n\r\n<P>Forslaget indebærer, at alle atommagter, hvis militære enheder </P>  \r\n\r\n<P>besøger Danmark - og det gælder naturligvis såvel vestlige som </P>  \r\n\r\n<P>østlige atommagter - skal garantere, at disse enheder ikke </P>  \r\n\r\n<P>medbringer atomvåben eller kemiske våben. </P>  \r\n\r\n<P>Forslagsstillerne har fundet det rigtigt at medtage kemiske våben, </P>  \r\n\r\n<P>idet det er gældende dansk politik, at der ikke i fredstid må </P>  \r\n\r\n<P>befinde sig kemiske våben på dansk territorium. Efter </P>  \r\n\r\n<P>forslagsstillernes mening burde den danske politik gå ud på at </P>  \r\n\r\n<P>opfylde Danmarks folkeretlige forpligtelser, dvs. sikre, at der </P>  \r\n\r\n<P>aldrig med den danske stats tilslutning anvendes kemiske våben i </P>  \r\n\r\n<P>Danmark. Men desværre har regeringen ikke villet fraskrive sig </P>  \r\n\r\n<P>denne mulighed, idet regeringen forbeholder sig adgang til at </P>  \r\n\r\n<P>modtage kemiske våben i krise- eller krigstid. </P>  \r\n\r\n<P>Der findes af indlysende årsager kun få håndgribelige beviser på at </P>  \r\n\r\n<P>Danmarks atomvåbenfrihed ikke respekteres. De fremmede enheder er </P>  \r\n\r\n<P>aldrig blevet afkrævet et svar på spørgsmålet, om de medbringer </P>  \r\n\r\n<P>atomvåben, og har derfor ej heller svaret. Og direkte kontrol har </P>  \r\n\r\n<P>jo ikke været mulig. Kun i enkelte tilfælde - nemlig B </P>  \r\n\r\n<P>52-flystyrtet ved Thule i 1968 - kunne tilstedeværelsen af 4 </P>  \r\n\r\n<P>brintbomber påvises. </P>  \r\n\r\n<P>Men indicierne og holdepunkterne for at antage, at atomvåbenfriheden </P>  \r\n\r\n<P>ikke respekteres, er mange. En række udtalelser og vurderinger </P>  \r\n\r\n<P>peger i den retning: </P>  \r\n\r\n<P>1. Den tidligere USA-udenrigsminister Alexander Haigs udtalelser om, </P>  \r\n\r\n<P>at USA-flådestyrker altid medbringer deres atomvåben. </P>  \r\n\r\n<P>2. Den norske kommandørkaptajn Hans Ingvold Hansens udtalelser om, at </P>  \r\n\r\n<P>det er naivt at tro, at de allieredes skibe har lagt våbnene fra </P>  \r\n\r\n<P>sig hjemme. </P>  \r\n\r\n<P>3. General Rye-Andersens udtalelse (til Fredsavisen nr. 7, 1984) om, </P>  \r\n\r\n<P>at . . . &#187;vi ved ikke noget om, hvorvidt de britiske skibe har </P>  \r\n\r\n<P>atomvåben med&#171; - en udtalelse i anledning af de engelske </P>  \r\n\r\n<P>krigsskibes deltagelse i BOLD GANNET-øvelsen september 1984, hvor </P>  \r\n\r\n<P>skibene besøgte København. </P>  \r\n\r\n<P>4. Den vesttyske flådeofficer K. D. Schwabes svar på spørgsmålet, om </P>  \r\n\r\n<P>hans NATO-flådestyrker, der besøgte Århus august 1984 (med bl.a. </P>  \r\n\r\n<P>de britiske fregatter &#187;Aubrey Fitch&#171; og &#187;Arethusa&#171;),  \r\n\r\n havde </P>  \r\n\r\n<P>atomvåben om bord: &#187;Jeg er ikke i stand til at besvare dette </P>  \r\n\r\n<P>stærkt politiske spørgsmål&#171;. </P>  \r\n\r\n<P>5. I forbindelse med det britiske hangarskib &#187;Invincible's besøg i  \r\n\r\n</P>  \r\n\r\n<P>København i juni 1985 erkendte vagthavende ved forsvarskommandoen </P>  \r\n\r\n<P>i Vedbæk, at man ikke konkret vidste, om &#187;Invincible&#171; bar </P>  \r\n\r\n<P>atomvåben. </P>  \r\n\r\n<P>Forsvarsminister Hans Engell afviste en anmodning fra overborgmester </P>  \r\n\r\n<P>Egon Weidekamp om at sikre garanti for, at der ikke var atomvåben </P>  \r\n\r\n<P>om bord og afviste også at spørge englænderne, om de havde </P>  \r\n\r\n<P>atomvåben med (se svaret på spørgsmål S 1353, Folketingstidende </P>  \r\n\r\n<P>1984-85, forhandlingerne sp. 11630. </P>  \r\n\r\n<P>6. I forbindelse med destroyeren USS-Buchanans planlagte besøg i New </P>  \r\n\r\n<P>Zealand ville USA ikke garantere, at destroyeren ikke havde </P>  \r\n\r\n<P>kernevåben om bord (se Information den 12. februar 1985). Som </P>  \r\n\r\n<P>bekendt har USAs holdning medført, at New Zealand har nægtet </P>  \r\n\r\n<P>USA-krigsskibe adgang til New Zealand, så længe en garanti ikke </P>  \r\n\r\n<P>gives. New Zealands regering forbereder i øjeblikket en </P>  \r\n\r\n<P>lovgivning, der skal stadfæste forbuddet mod atomdrevne og </P>  \r\n\r\n<P>atomvåbenbærende skibe og krigsskibe. </P>  \r\n\r\n<P>7. I forbindelse med Buchanan-affæren udtalte amerikanske embedsmænd, </P>  \r\n\r\n<P>ifølge Information den 12. februar 1985, at Danmark og Norge ikke </P>  \r\n\r\n<P>stiller specielle krav til de amerikanske skibe, der anløber de to </P>  \r\n\r\n<P>lande, og den amerikanske forsker William Arkin bekræftede, at </P>  \r\n\r\n<P>ifølge hans undersøgelser giver USA ikke Danmark nogen garantier </P>  \r\n\r\n<P>eller meddelelser om eventuelle atomvåben. </P>  \r\n\r\n<P>Disse meldinger kan kun fortolkes således, at US-Navy ikke er klar </P>  \r\n\r\n<P>over, at Danmark har en klar atomvåbenpolitik, der skal </P>  \r\n\r\n<P>respekteres. </P>  \r\n\r\n<P>Indførelsen af kravet om garanti, som det foreslås i nærværende </P>  \r\n\r\n<P>beslutningsforslag, vil i meget høj grad være med til at øge </P>  \r\n\r\n<P>troværdigheden i den danske politik. </P>  \r\n\r\n<P>Problemet er, at Danmark i dag jo i realiteten af alle fremmede </P>  \r\n\r\n<P>magter må betragtes som en atombevæbnet stat, idet der med korte </P>  \r\n\r\n<P>mellemrum ankommer - og til hver en tid øjeblikkelig kan ankomme - </P>  \r\n\r\n<P>britiske og amerikanske fly- og flådeenheder til Danmark (blandt </P>  \r\n\r\n<P>de fly, som kan bære atomvåben, kan nævnes F 16, F 104, F 111, </P>  \r\n\r\n<P>Buccaneer, F 4, Jaguar, Tornado, P-3, Nimrod, Atlantic og B 52). </P>  \r\n\r\n<P>Enhver fremmed magt må altså regne med, at der til hver en tid kan </P>  \r\n\r\n<P>være atomvåben på dansk område, og vil naturligvis indrette sig </P>  \r\n\r\n<P>herpå. Dette forhold må antages at være kraftigt medvirkende til </P>  \r\n\r\n<P>at gøre danske flådehavne og flybaser til prioriterede </P>  \r\n\r\n<P>atommissilmål. </P>  \r\n\r\n<P>Derfor vil det afgørende medvirke til afspændingen i vores del af </P>  \r\n\r\n<P>verden, hvis det fremover kan garanteres, at der ikke kommer </P>  \r\n\r\n<P>atomvåben på dansk jord i fredstid. Der tages ikke med dette </P>  \r\n\r\n<P>forslag stilling til betimeligheden af den danske politik, </P>  \r\n\r\n<P>hvorefter Danmark ikke har fraskrevet sig adgangen til at modtage </P>  \r\n\r\n<P>atomvåben i krise- eller krigssituationer. Ligeledes tages heller </P>  \r\n\r\n<P>ikke stilling til definitionen af begreberne &#187;fredstid&#171; og </P>  \r\n\r\n<P>&#187;krise&#171;. </P>  \r\n\r\n<P>Afslutningsvis skal bemærkes, at forslagsstillerne er villige til at </P>  \r\n\r\n<P>overveje mulige skridt, som kan bringe atomvåbnene yderligere på </P>  \r\n\r\n<P>afstand af dansk område, idet der naturligvis fortsat vil være det </P>  \r\n\r\n<P>problem, at der vil være atomvåben meget nær Danmarks, Færøernes </P>  \r\n\r\n<P>og Grønlands grænser, ikke mindst i de internationale </P>  \r\n\r\n<P>gennemsejlingsfarvande, i Østersøen, Nordsøen og Nordatlanten. </P>  \r\n\r\n<P>F.eks. kan nævnes atommagternes atomvåbenbærende u-både. Nævnes </P>  \r\n\r\n<P>bør også atomvåbnene i Kellinghusen i Slesvig-Holsten. En løsning </P>  \r\n\r\n<P>af disse problemer vil måske i et omfang kunne indgå i </P>  \r\n\r\n<P>etableringen af en nordisk atomvåbenfri zone. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00015"
        },
        {
            "displayName": "Entydig dokumentidentifikation",
            "displayValue": "CL005613"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}