{
    "id": 110979,
    "title": "1991 LSF 179   FORSLAG TIL LOV OM ÆNDRING AF LOV OM ERHVERVSUDDANNELSER OG LOV OM   ARBEJDSGIVERNES ELEVREFUSION (PRAKTIKOPHOLD I UDLANDET) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 179",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 179 </P>  \r\n\r\n<P></P>  \r\n\r\n<P>Forslag til Lov om ændring af lov om erhvervsuddannelser og lov om  \r\n\r\n Arbejdsgivernes Elevrefusion (Praktikophold i udlandet) </P>  \r\n\r\n<P></P>  \r\n\r\n<P>Fremsat af undervisnings- og forskningsministeren (Bertel Haarder) </P>  \r\n\r\n<P></P>  \r\n\r\n<P>den 15. januar 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 25. februar 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920013330\"> Lov nr. 133 af 26/02/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om erhvervsuddannelser, jf. lovbekendtgørelse nr. 480 af 22. juni  \r\n\r\n 1990, som ændret ved lov nr. 321 af 29. maj 1991, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 5</I> indsættes som <I>stk. 4: </I></P>  \r\n\r\n<P> &#187; <I>Stk. 4.</I> En skole kan optage elever til en  \r\n\r\n erhvervsuddannelses 3. og følgende skoleperioder uden uddannelsesaftale, hvis  \r\n\r\n eleven har gennemført de forudgående skoleperioder, og hvis eleven er eller  \r\n\r\n umiddelbart før optagelsen har været i lønnet beskæftigelse i udlandet af  \r\n\r\n passende varighed og med uddannelsesformål inden for arbejdsområder og  \r\n\r\n funktioner, som indgår i praktikuddannelsen i erhvervsuddannelsen. Skolen  \r\n\r\n underretter vedkommende faglige udvalg om optagelsen.&#171; </P>  \r\n\r\n<P> <B>2.</B> I <I>§ 31</I> indsættes som <I>stk. 2: </I></P>  \r\n\r\n<P> &#187; <I>Stk. 2.</I> Det faglige udvalg træffer afgørelse om, hvorvidt  \r\n\r\n praktikuddannelse i form af beskæftigelse i udlandet, jf. § 5, stk. 4, kan  \r\n\r\n sidestilles med praktikuddannelse i henhold til stk. 1.&#171; </P>  \r\n\r\n<P> <B>3.</B>  <I>§ 38, stk. 5,</I> affattes således: </P>  \r\n\r\n<P>&#187; <I>Stk. 5.</I> De faglige udvalg træffer afgørelse med hensyn til:  \r\n\r\n</P>  \r\n\r\n<P>1) Valg af grundfag for den enkelte uddannelse, jf. § 25, stk. 2. </P>  \r\n\r\n<P>2) Godkendelse af praktikvirksomheder, jf. § 31, stk. 1, og § 46. </P>  \r\n\r\n<P>3) Tvivlsspørgsmål vedrørende anvendelse af forbud mod ansættelse af unge  \r\n\r\n under 18 år på den enkelte virksomhed og dispensation fra forbud, jf. § 44,  \r\n\r\n stk. 4 og 5. </P>  \r\n\r\n<P>4) Godkendelse af særbestemmelser i uddannelsesaftaler, jf. § 52, stk. 2.  \r\n\r\n</P>  \r\n\r\n<P>5) Afkortning eller forlængelse af uddannelser, jf. §§ 57-59. </P>  \r\n\r\n<P>6) Afgørelser i henhold til § 31, stk. 2, om, hvorvidt praktikuddannelse i  \r\n\r\n form af beskæftigelse i udlandet kan sidestilles med praktikuddannelse i  \r\n\r\n henhold til § 31, stk. 1. </P>  \r\n\r\n<P>De faglige udvalgs afgørelser med hensyn til nr. 1, 4, 5 og 6 kan ikke  \r\n\r\n indbringes for anden administrativ myndighed.&#171; </P>  \r\n\r\n<P> <B>4.</B>  <I>§ 48, stk. 1, 1. punktum,</I> affattes således: </P>  \r\n\r\n<P>&#187;Det er en betingelse for gennemførelse af en erhvervsuddannelse, at  \r\n\r\n der mellem eleven og en eller flere virksomheder er indgået en  \r\n\r\n uddannelsesaftale, jf. dog § 5, stk. 4, og § 31, stk. 2.&#171; </P>  \r\n\r\n<P> <B>§ 2 </B></P>  \r\n\r\n<P> I lov om Arbejdsgivernes Elevrefusion, jf. lovbekendtgørelse nr. 485 af  \r\n\r\n 21. juni 1991, som ændret ved § 4 i lov nr. 891 af 21. december 1991 om  \r\n\r\n ophævelse af lov om arbejdsmarkedsbidrag og om ændring af  \r\n\r\n merværdiafgiftsloven (momsloven) m.v., foretages følgende ændringer: </P>  \r\n\r\n<P> <B>1.</B>  <I>§ 1, nr. 3,</I> affattes således: </P>  \r\n\r\n<P>&#187;3) at administrere finansieringsordningerne i henhold til kapitel 5  \r\n\r\n og 5 a.&#171; </P>  \r\n\r\n<P> <B>2.</B> I <I>§ 2, stk. 2,</I> indsættes efter &#187;lønsum m.v.&#171;:  \r\n\r\n &#187;, samt Julemærkefonden.&#171; </P>  \r\n\r\n<P> <B>3.</B> I <I>§ 6</I> indsættes som <I>2. pkt.: </I></P>  \r\n\r\n<P> &#187;Oplysningerne kan indhentes i elektronisk form.&#171; </P>  \r\n\r\n<P> <B>4.</B> Overskriften til <I>kapitel 5</I> affattes således: </P>  \r\n\r\n<P> <I>&#187;Finansiering af udgifter til foranstaltninger for elever uden  \r\n\r\n uddannelsesaftale med en virksomhed i Danmark&#171;. </I></P>  \r\n\r\n<P>  <B>5.</B> I <I>§ 12, stk. 1, 1. pkt.,</I> ændres &#187;§ 14 a,&#187;  \r\n\r\n til: &#187;§§ 14 a-e,&#187;. </P>  \r\n\r\n<P> <B>6.</B> Efter § 14 a indsættes i <I>kapitel 5 a: </I></P>  \r\n\r\n<P>&#187;  <B>§ 14 b.</B> Arbejdsgivernes Elevrefusion kan yde økonomisk  \r\n\r\n støtte til elever under erhvervsuddannelse med henblik på praktikuddannelse i  \r\n\r\n virksomheder i et andet land inden for De Europæiske Fællesskaber eller inden  \r\n\r\n for Den Europæiske Frihandelsorganisation (EFTA), jf. § 5, stk. 4, i lov om  \r\n\r\n erhvervsuddannelser. </P>  \r\n\r\n<P> <I>Stk. 2.</I> Støtten kan gives i form af: </P>  \r\n\r\n<P>1) Tilskud m.v. nævnt i § 14 a, stk. 1, nr. 1-3. </P>  \r\n\r\n<P>2) Rejsehjælp til rejsen til Danmark ved praktikperiodens afslutning. </P>  \r\n\r\n<P>3) Tilskud til boligudgifter. </P>  \r\n\r\n<P>4) Tilskud til andre særlige udgifter, der er begrundet i udlandsopholdet.  \r\n\r\n</P>  \r\n\r\n<P> <I>Stk. 3.</I> Bestyrelsen for Arbejdsgivernes Elevrefusion kan yde  \r\n\r\n tilskud til rejseudgifter til elever, der ønsker at indgå en aftale med en  \r\n\r\n virksomhed om gennemførelse af en faglig grunduddannelse i et af de i stk. 1  \r\n\r\n nævnte lande. </P>  \r\n\r\n<P> <I>Stk. 4.</I> Reglerne i § 14 a, stk. 2 og 3, finder tilsvarende  \r\n\r\n anvendelse for støtte efter denne paragraf. Udgifterne dækkes af det i § 12,  \r\n\r\n stk. 2, nævnte bidrag. </P>  \r\n\r\n<P> <B>§ 14 c.</B> Bestyrelsen for Arbejdsgivernes Elevrefusion kan yde hel  \r\n\r\n eller delvis refusion af udgifter, som en virksomhed har afholdt i  \r\n\r\n forbindelse med udstationering af elever med en erhvervsuddannelsesaftale i  \r\n\r\n et andet land inden for De Europæiske Fællesskaber eller inden for Den  \r\n\r\n Europæiske Frihandelsorganisation (EFTA) eller andre særlige udgifter i  \r\n\r\n forbindelse med tilvejebringelse af praktikpladser i udlandet. Udgiften  \r\n\r\n dækkes af det i § 12, stk. 2, nævnte bidrag. </P>  \r\n\r\n<P> <I>Stk. 2.</I> Bestyrelsen kan stille som vilkår for ydelse af refusion,  \r\n\r\n at virksomheden, når uddannelsespladsen bliver ledig, indgår en  \r\n\r\n uddannelsesaftale med en elev under uddannelse efter lov om tilvejebringelse  \r\n\r\n af lære- og praktikpladser. </P>  \r\n\r\n<P> <B>§ 14 d.</B> Arbejdsgivernes Elevrefusion yder godtgørelse til elever  \r\n\r\n under 3. og følgende skoleperioder, jf. § 5, stk. 4, i lov om  \r\n\r\n erhvervsuddannelser. Det er en betingelse, at eleven har påbegyndt  \r\n\r\n ansættelsesforholdet i den udenlandske virksomhed senest et år efter  \r\n\r\n afslutningen af 2. skoleperiode. Godtgørelsen udgør samme beløb, som en  \r\n\r\n arbejdsgiver efter § 9 og § 9 a er berettiget til at modtage som lønrefusion  \r\n\r\n for den pågældende elev. </P>  \r\n\r\n<P> <I>Stk. 2.</I> Bestyrelsen for Arbejdsgivernes Elevrefusion kan beslutte  \r\n\r\n at give tillæg til godtgørelsen efter stk. 1. Den samlede godtgørelse kan dog  \r\n\r\n højst udgøre et beløb, der svarer til fuld elevløn. </P>  \r\n\r\n<P> <I>Stk. 3.</I> Bestyrelsen for Arbejdsgivernes Elevrefusion kan beslutte  \r\n\r\n at yde godtgørelse under 3. og følgende skoleperioder til elever, der ikke er  \r\n\r\n omfattet af stk. 1. </P>  \r\n\r\n<P> <I>Stk. 4.</I> Bestyrelsen for Arbejdsgivernes Elevrefusion fastsætter  \r\n\r\n betingelserne for udbetaling af godtgørelsen. </P>  \r\n\r\n<P> <I>Stk. 5.</I> Udgifterne til godtgørelsen efter denne paragraf dækkes af  \r\n\r\n det i § 12, stk. 2, nævnte bidrag. </P>  \r\n\r\n<P> <B>§ 14 e.</B> Bestyrelsen for Arbejdsgivernes Elevrefusion kan beslutte,  \r\n\r\n at bestemmelserne i §§ 14 b-d finder tilsvarende anvendelse for andre  \r\n\r\n praktikophold, herunder for praktikophold, der helt eller delvis træder i  \r\n\r\n stedet for modul 2-praktikuddannelse i landbrugets grunduddannelse, jf. § 15  \r\n\r\n i lov om landbrugsuddannelser.&#171; </P>  \r\n\r\n<P> <B>§ 3</B>  </P>  \r\n\r\n<P>Lovforslaget kan stadfæstes straks efter vedtagelsen. </P>  \r\n\r\n<P> <B>§ 4</B>  </P>  \r\n\r\n<P> <I>Stk. 1.</I> Loven træder i kraft den 1. marts 1992. De i § 2, nr. 6,  \r\n\r\n nævnte ydelser fra Arbejdsgivernes Elevrefusion kan ydes til udgifter afholdt  \r\n\r\n af elever eller virksomheder efter den 15. januar 1992. </P>  \r\n\r\n<P> <I>Stk. 2.</I> Udbetaling af ydelser efter §§ 14 b-e, som affattet ved  \r\n\r\n denne lovs § 2, nr. 6, vedrører elever, der har påbegyndt den  \r\n\r\n støtteberettigende undervisning eller det støtteberettigende  \r\n\r\n virksomhedsophold senest den 31. december 1994. Ydelserne kan oppebæres  \r\n\r\n indtil uddannelsens afslutning inden for den normale uddannelsestid. </P>  \r\n\r\n<P> <I>Stk. 3.</I> Ansøgning om ydelserne efter stk. 2 skal være indgivet til  \r\n\r\n Arbejdsgivernes Elevrefusion senest den 1. juli 1995. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om erhvervsuddannelser, jf. lovbekendtgørelse nr. 480 af 22. juni  \r\n\r\n 1990, som ændret ved lov nr. 321 af 29. maj 1991, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 5</I> indsættes som <I>stk. 4: </I></P>  \r\n\r\n<P> &#187; <I>Stk. 4.</I> En skole kan optage elever til en  \r\n\r\n erhvervsuddannelses 3. og følgende skoleperioder uden uddannelsesaftale, hvis  \r\n\r\n eleven har gennemført de forudgående skoleperioder, og hvis eleven er eller  \r\n\r\n umiddelbart før optagelsen har været i lønnet beskæftigelse i udlandet af  \r\n\r\n passende varighed og med uddannelsesformål inden for arbejdsområder og  \r\n\r\n funktioner, som indgår i praktikuddannelsen i erhvervsuddannelsen. Skolen  \r\n\r\n underretter vedkommende faglige udvalg om optagelsen.&#171; </P>  \r\n\r\n<P> <B>2.</B> I <I>§ 31</I> indsættes som <I>stk. 2: </I></P>  \r\n\r\n<P> &#187; <I>Stk. 2.</I> Det faglige udvalg træffer afgørelse om  \r\n\r\n praktikuddannelse i form af beskæftigelse i udlandet, jf. § 5, stk. 4, kan  \r\n\r\n sidestilles med praktikuddannelse i henhold til stk. 1.&#171; </P>  \r\n\r\n<P> <B>3.</B>  <I>§ 38, stk. 5,</I> affattes således: </P>  \r\n\r\n<P>&#187; <I>Stk. 5.</I> De faglige udvalg træffer afgørelse med hensyn til :  \r\n\r\n</P>  \r\n\r\n<P>1) Valg af grundfag for den enkelte uddannelse, jf. § 25, stk. 2. </P>  \r\n\r\n<P>2) Godkendelse af praktikvirksomheder, jf. § 31, stk. 1, og § 46. </P>  \r\n\r\n<P>3) Tvivlsspørgsmål vedrørende anvendelse af forbud mod ansættelse af unge  \r\n\r\n under 18 år på den enkelte virksomhed og dispensation fra forbud, jf. § 44,  \r\n\r\n stk. 4 og 5. </P>  \r\n\r\n<P>4) Godkendelse af særbestemmelser i uddannelsesaftaler, jf. § 52, stk. 2.  \r\n\r\n</P>  \r\n\r\n<P>5) Afkortning eller forlængelse af uddannelser, jf. §§ 57-59. </P>  \r\n\r\n<P>6) Afgørelser i henhold til § 31, stk. 2, om praktikuddannelse i form af  \r\n\r\n beskæftigelse i udlandet kan sidestilles med praktikuddannelse i henhold til  \r\n\r\n § 31, stk. 1. </P>  \r\n\r\n<P>De faglige udvalgs afgørelser med hensyn til nr. 1, 4, 5 og 6 kan ikke  \r\n\r\n indbringes for anden administrativ myndighed.&#171; </P>  \r\n\r\n<P> <B>4.</B>  <I>§ 48, stk. 1, 1. punktum,</I> affattes således: </P>  \r\n\r\n<P>&#187;Det er en betingelse for gennemførelse af en erhvervsuddannelse, at  \r\n\r\n der mellem eleven og een eller flere virksomheder er indgået en  \r\n\r\n uddannelsesaftale, jf. dog § 5, stk. 4, og § 31, stk. 2.&#171; </P>  \r\n\r\n<P> <B>§ 2</B>  </P>  \r\n\r\n<P>I lov om Arbejdsgivernes Elevrefusion, jf. lovbekendtgørelse nr. 485 af  \r\n\r\n 21. juni 1991, som ændret ved § 4 i lov nr. 891 af 21. december 1991 om  \r\n\r\n ophævelse af lov om arbejdsmarkedsbidrag og om ændring af  \r\n\r\n merværdiafgiftsloven (momsloven) m.v., foretages følgende ændringer: </P>  \r\n\r\n<P> <B>1.</B>  <I>§ 1, nr. 3,</I> affattes således: </P>  \r\n\r\n<P>&#187;3) at administrere finansieringsordningerne i henhold til kapitel 5  \r\n\r\n og 5 a.&#171; </P>  \r\n\r\n<P> <B>2.</B> I <I>§ 2, stk. 2,</I> indsættes efter &#187;lønsum m.v.&#171;:  \r\n\r\n &#187;,samt Julemærkefonden.&#171; </P>  \r\n\r\n<P> <B>3.</B> I <I>§ 6</I> indsættes som <I>2. pkt.: </I></P>  \r\n\r\n<P> &#187;Oplysningerne kan indhentes i elektronisk form.&#171;. </P>  \r\n\r\n<P> <B>4.</B> Overskriften til kapitel 5 affattes således: </P>  \r\n\r\n<P> <I>&#187;Finansiering af udgifter til foranstaltninger for elever uden  \r\n\r\n uddannelsesaftale med en virksomhed i Danmark&#171; </I></P>  \r\n\r\n<P>  <B>5.</B> I <I>§ 12, stk. 1, 1. pkt.,</I> ændres &#187;§ 14 a,&#187;  \r\n\r\n til: &#187;§§ 14 a-d,&#187;. </P>  \r\n\r\n<P> <B>6.</B> Efter <I>§ 14 a</I> indsættes i kapitel 5 a: </P>  \r\n\r\n<P>&#187; <B>§ 14 b.</B> Arbejdsgivernes Elevrefusion kan yde økonomisk  \r\n\r\n støtte til elever under erhvervsuddannelse med henblik på praktikuddannelse i  \r\n\r\n virksomheder i et andet land inden for De Europæiske Fællesskaber eller inden  \r\n\r\n for Den Europæiske Frihandelsorganisation (EFTA), jf. § 5, stk. 4, i lov om  \r\n\r\n erhvervsuddannelser. </P>  \r\n\r\n<P> <I>Stk. 2.</I> Støtten kan gives i form af: </P>  \r\n\r\n<P>1) Tilskud m.v. nævnt i § 14 a, stk. 1, nr. 1-3. </P>  \r\n\r\n<P>2) Rejsehjælp til rejsen til Danmark ved praktikperiodens afslutning. </P>  \r\n\r\n<P>3) Tilskud til boligudgifter. </P>  \r\n\r\n<P>4) Tilskud til andre særlige udgifter, der er begrundet i udlandsopholdet.  \r\n\r\n</P>  \r\n\r\n<P> <I>Stk. 3.</I> Bestyrelsen for Arbejdsgivernes Elevrefusion kan yde  \r\n\r\n tilskud til rejseudgifter til elever, der ønsker at indgå en aftale med en  \r\n\r\n virksomhed om gennemførelse af en faglig grunduddannelse i et af de i stk. 1  \r\n\r\n nævnte lande. </P>  \r\n\r\n<P> <I>Stk. 4.</I> Reglerne i § 14 a, stk. 2-3, finder tilsvarende anvendelse  \r\n\r\n for støtte efter denne paragraf. Udgifterne dækkes af det i § 12, stk. 2,  \r\n\r\n nævnte bidrag. </P>  \r\n\r\n<P> <B>§ 14 c.</B> Bestyrelsen for Arbejdsgivernes Elevrefusion kan yde hel  \r\n\r\n eller delvis refusion af udgifter, som en virksomhed har afholdt i  \r\n\r\n forbindelse med udstationering af elever med en erhvervsuddannelsesaftale i  \r\n\r\n et andet land inden for De Europæiske Fællesskaber eller inden for Den  \r\n\r\n Europæiske Frihandelsorganisation (EFTA) eller andre særlige udgifter i  \r\n\r\n forbindelse med tilvejebringelse af praktikpladser i udlandet. Udgiften  \r\n\r\n dækkes af det i § 12, stk. 2, nævnte bidrag. </P>  \r\n\r\n<P> <I>Stk. 2.</I> Bestyrelsen kan stille som vilkår for ydelse af refusion,  \r\n\r\n at virksomheden, når uddannelsespladsen bliver ledig, indgår en  \r\n\r\n uddannelsesaftale med en elev under uddannelse efter lov om tilvejebringelse  \r\n\r\n af lære- og praktikpladser. </P>  \r\n\r\n<P> <B>§ 14 d.</B> Arbejdsgivernes Elevrefusion yder godtgørelse til elever  \r\n\r\n under 3. og følgende skoleperioder, jf. § 5, stk. 4, i lov om  \r\n\r\n erhvervsuddannelser. Det er en betingelse, at eleven har påbegyndt  \r\n\r\n ansættelsesforholdet i den udenlandske virksomhed senest et år efter  \r\n\r\n afslutningen af 2. skoleperiode. Godtgørelsen udgør samme beløb, som en  \r\n\r\n arbejdsgiver efter § 9 og § 9 a er berettiget til at modtage som lønrefusion  \r\n\r\n for den pågældende elev. </P>  \r\n\r\n<P> <I>Stk. 2.</I> Bestyrelsen for Arbejdsgivernes Elevrefusion kan beslutte  \r\n\r\n at give tillæg til godtgørelsen efter stk. 1. Den samlede godtgørelse kan dog  \r\n\r\n højst udgøre et beløb, der svarer til fuld elevløn. </P>  \r\n\r\n<P> <I>Stk. 3.</I> Bestyrelsen for Arbejdsgivernes Elevrefusion kan beslutte  \r\n\r\n at yde godtgørelse under 3. og følgende skoleperioder til elever, der ikke er  \r\n\r\n omfattet af stk. 1. </P>  \r\n\r\n<P> <I>Stk. 4.</I> Bestyrelsen for Arbejdsgivernes Elevrefusion fastsætter  \r\n\r\n betingelserne for udbetaling af godtgørelsen. </P>  \r\n\r\n<P> <I>Stk. 5.</I> Udgifterne til godtgørelsen efter denne paragraf dækkes af  \r\n\r\n det i § 12, stk. 2, nævnte bidrag. </P>  \r\n\r\n<P> <B>§ 3 </B></P>  \r\n\r\n<P>  <I>Stk. 1.</I> Loven træder i kraft den 1. marts 1992. De i § 2,nr. 6,  \r\n\r\n nævnte ydelser fra Arbejdsgivernes Elevrefusion kan ydes til udgifter afholdt  \r\n\r\n af elever eller virksomheder efter den 15. januar 1992. </P>  \r\n\r\n<P> <I>Stk. 2.</I> Udbetaling af ydelser efter §§ 14b-d, som affattet ved  \r\n\r\n denne lovs § 2, nr. 6, vedrører elever, der har påbegyndt den  \r\n\r\n støtteberettigende undervisning eller det støtteberettigende  \r\n\r\n virksomhedsophold senest den 31. december 1994. Ydelserne kan oppebæres  \r\n\r\n indtil uddannelsens afslutning inden for den normale uddannelsestid. </P>  \r\n\r\n<P> <I>Stk. 3.</I> Ansøgning om ydelserne efter stk. 2 skal være indgivet til  \r\n\r\n Arbejdsgivernes Elevrefusion senest den 1. juli 1995. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Hensigten med lovforslaget er at muliggøre, at praktik i en udenlandsk  \r\n\r\n virksomhed kan indgå som en del af en dansk erhvervsuddannelse. </P>  \r\n\r\n<P>Efter erhvervsuddannelseslovens § 51, stk. 2, vil skolegang i udlandet  \r\n\r\n kunne træde i stedet for skoleophold i Danmark. Det er således kun  \r\n\r\n skoleundervisningen, der kan følges i udlandet. Der bør også være mulighed,  \r\n\r\n for at praktikuddannelsen kan afvikles i udlandet. </P>  \r\n\r\n<P>En stigende international orientering af erhvervsuddannelserne vil dels  \r\n\r\n give eleverne mulighed for et godt fagligt og sprogligt udbytte, som danske  \r\n\r\n virksomheder på længere sigt vil få glæde af, dels er der blandt eleverne en  \r\n\r\n stærkt stigende interesse for at gennemføre praktik i udlandet. </P>  \r\n\r\n<P>Hertil kommer, at praktik i udlandet kan være med til at afhjælpe på  \r\n\r\n problemet med mangelen på praktikpladser i Danmark, samtidig med at der for  \r\n\r\n danske elever tillige er gode muligheder for at få praktikpladser i udlandet.  \r\n\r\n Det anslås, at der i Tyskland er 160.000 ledige lærepladser. Endelig bør  \r\n\r\n nævnes den mellemfolkelige forståelse, som praktik i udlandet kan være med  \r\n\r\n til at øge. </P>  \r\n\r\n<P>De foreslåede lovændringer vil give mulighed for, at elever kan kombinere  \r\n\r\n skolegang i Danmark med praktikuddannelse i udlandet som led i et  \r\n\r\n uddannelsesforløb efter erhvervsuddannelsesloven. Der foreslås dels mulighed  \r\n\r\n for, at elever, der har eller har haft beskæftigelse i udlandet med  \r\n\r\n uddannelsesformål for øje, kan optages på skole i Danmark, dels mulighed for  \r\n\r\n at de faglige udvalg kan give merit for beskæftigelse i udlandet, så  \r\n\r\n beskæftigelsen træder i stedet for praktikuddannelse her i landet. </P>  \r\n\r\n<P>Med henblik på at stimulere mulighederne for praktikuddannelse i udlandet  \r\n\r\n foreslås det samtidig at ændre lov om Arbejdsgivernes Elevrefusion, AER,  \r\n\r\n således, at der gives mulighed for økonomisk tilskud til dækning af de  \r\n\r\n udgifter, der kan være forbundet med praktikuddannelse i udlandet. Her tænkes  \r\n\r\n bl.a på rejseudgifter, men også udgifter i forbindelse med bolig og øvrige  \r\n\r\n særlige omkostninger. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P> <B>1.</B> Ændringen af erhvervsuddannelsesloven: </P>  \r\n\r\n<P>Forslaget om, at skolerne kan optage personer uden uddannelsesaftale på  \r\n\r\n skoleophold efter 2. skoleperiode, vil udvide kredsen af personer, der kan  \r\n\r\n optages efter 2. skoleperiode. Pr. 100 elever, der optages i de tekniske  \r\n\r\n erhvervsuddannelser til den fulde skoleundervisning efter 2. skoleperiode er  \r\n\r\n statsudgiften årligt ca. 6 mio kr. De tilsvarende udgifter pr. 100 elever i  \r\n\r\n handels- og kontoruddannelser udgør ca. 0,5 mio. kr. </P>  \r\n\r\n<P>Udgifterne afholdes indenfor Undervisnings- og Forskningsministeriets  \r\n\r\n ramme. </P>  \r\n\r\n<P> <B>2.</B> Ændringen af lov om Arbejdsgivernes Elevrefusion: </P>  \r\n\r\n<P>På nuværende tidspunkt regnes der med, at måske indtil 500 elever årligt  \r\n\r\n vil benytte sig af et tilbud om praktikuddannelse i udlandet. </P>  \r\n\r\n<P>Da ordningen åbner mulighed for forskellige tilskudsformer og  \r\n\r\n tilskudssatser, er det ikke muligt på indeværende tidspunkt at beregne  \r\n\r\n udgifterne for AER ved forslaget. </P>  \r\n\r\n<P>Eleverne vil modtage løn efter det pågældende lands regler. </P>  \r\n\r\n<P>Imidlertid vil det ofte være mere ressourcekrævende for elever at etablere  \r\n\r\n sig i udlandet end i Danmark. Det foreslås derfor at give AER mulighed for at  \r\n\r\n yde tilskud til eleverne med henblik på at sikre dem en rimelig levestandard  \r\n\r\n i det pågældende land. Der kan være tale om tilskud til rejseomkostninger,  \r\n\r\n boligudgifter og eventuelt andre særlige udgifter, der er forbundet med  \r\n\r\n udlandsopholdet. </P>  \r\n\r\n<P>For elever med en dansk uddannelsesaftale kan støtten ydes til  \r\n\r\n arbejdsgiveren, såfremt denne har haft særlige omkostninger i forbindelse med  \r\n\r\n udstationeringen. AER fastsætter vilkårene m.v. i forbindelse med ydelse af  \r\n\r\n tilskud. </P>  \r\n\r\n<P>AER finansierer yderligere en godtgørelse til elever uden aftale med en  \r\n\r\n virksomhed i Danmark under 3. og følgende skoleperioder. </P>  \r\n\r\n<P>På årsbasis antages det, at der højst vil kunne blive tale om at yde den  \r\n\r\n enkelte elev støtte i størrelsesordenen på gennemsnitlig 15.000 kr. </P>  \r\n\r\n<P>Arbejdsgivernes Elevrefusion har ansvaret for ordningernes administration.  \r\n\r\n Hvis AER måtte ønske at overlade administrationen af ordningen til  \r\n\r\n erhvervsskolerne, forudsættes det, at AER betaler et administrationsbidrag  \r\n\r\n til skolerne. </P>  \r\n\r\n<P>Bestyrelsen kan som del af de administrative udgifter fx. beslutte at yde  \r\n\r\n de faglige udvalg og erhvervsskolerne tilskud til udgifter, der er forbundet  \r\n\r\n med opsøgende arbejde til de udenlandske virksomheder. </P>  \r\n\r\n<P>De samlede merudgifter i forbindelse med den foreslåede ordning kan anslås  \r\n\r\n til måske 10 mio. kr. årligt. </P>  \r\n\r\n<P>Merudgiften antages at blive kompenseret ved, at udgifterne til den  \r\n\r\n praktikpladskompenserende undervisning nedsættes tilsvarende. </P>  \r\n\r\n<P>Dette hviler på den formodning, at der skaffes flere ordinære  \r\n\r\n praktikpladser i Danmark, når et større antal elever opnår en  \r\n\r\n uddannelsesplads i udlandet. </P>  \r\n\r\n<P>Omkostningerne i 1992 forventes derfor at kunne holdes inden for det på  \r\n\r\n finansloven for 1992 fastsatte arbejdsgiverbidrag på 600 kr. </P>  \r\n\r\n<P>Dette forslag indebærer ikke merudgifter for stat og (amts)kommuner. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1 og 2 </P>  \r\n\r\n<P>Forslag om mulighed for at tage en erhvervsuddannelse med praktik i  \r\n\r\n udlandet. </P>  \r\n\r\n<P>Efter erhvervsuddannelseslovens § 51, stk. 2, kan skolegang i udlandet  \r\n\r\n træde i stedet for skoleophold i Danmark. Der er derimod ikke mulighed for at  \r\n\r\n lade praktik i udlandet indgå i en erhvervsuddannelse eller mulighed for at  \r\n\r\n optage elever på skole efter 2. skoleperiode, uden at de har en  \r\n\r\n uddannelsesaftale med en virksomhed efter lovens regler, dvs. med en  \r\n\r\n virksomhed her i landet. </P>  \r\n\r\n<P>Efter den foreslåede affattelse af § 5, stk. 4, (nr. 1) vil der blive  \r\n\r\n mulighed for at personer, der har beskæftigelse af passende varighed i  \r\n\r\n uddannelsesøjemed i virksomheder i udlandet, kan få skoleundervisning på en  \r\n\r\n erhvervsskole i Danmark, selv om det pågældende skoleophold ellers  \r\n\r\n forudsætter, at eleven har indgået en uddannelsesaftale efter  \r\n\r\n erhvervsuddannelseslovens regler. </P>  \r\n\r\n<P>Det vil være en forudsætning for elevens optagelse, at beskæftigelsen ud  \r\n\r\n fra en samlet vurdering af arbejdets art og varighed kan modsvare den  \r\n\r\n pågældende praktikperiode i rimeligt omfang. </P>  \r\n\r\n<P>Efter den foreslåede affattelse af § 31, stk. 2, (nr. 2) vil det faglige  \r\n\r\n udvalg kunne godkende, at praktikuddannelsen i en erhvervsuddannelse finder  \r\n\r\n sted i form af beskæftigelse i udlandet. Den foreslåede ordning svarer til,  \r\n\r\n at der gives merit for beskæftigelsen i udlandet. </P>  \r\n\r\n<P>Der vil ikke blive tale om, at eleverne indgår uddannelsesaftaler i  \r\n\r\n erhvervsuddannelseslovens forstand, da loven ikke finder anvendelse i  \r\n\r\n udlandet, ligesom de praktikregler, der fastsættes efter lovens § 32, heller  \r\n\r\n ikke umiddelbart vil være gældende for virksomheder i udlandet. </P>  \r\n\r\n<P>Det forventes, at bestemmelserne i almindelighed vil blive praktiseret  \r\n\r\n således, at det faglige udvalg, før eleven optages på skolen, tilkendegiver,  \r\n\r\n om elevens beskæftigelse i udlandet kan træde i stedet for praktikuddannelse.  \r\n\r\n</P>  \r\n\r\n<P>Bestemmelsen åbner dog mulighed for, at skolen kan optage en elev, som  \r\n\r\n endnu ikke af det faglige udvalg har fået anerkendt sin forudgående  \r\n\r\n beskæftigelse i udlandet som sidestillet med praktikuddannelse efter loven.  \r\n\r\n Skolen skal underrette det faglige udvalg om optagelsen, når afgørelsen herom  \r\n\r\n er truffet, således at udvalget efterfølgende får lejlighed til at godkende  \r\n\r\n beskæftigelsen. </P>  \r\n\r\n<P>Det faglige udvalgs godkendelse skal i alle tilfælde foreligge, før der  \r\n\r\n kan udstedes bevis til eleven for, at uddannelsen er gennemført i sin helhed.  \r\n\r\n</P>  \r\n\r\n<P>Det forudsættes i bestemmelserne, at skolen henholdsvis det faglige udvalg  \r\n\r\n vurderer beskæftigelsens uddannelsesmæssige relevans med udgangspunkt i  \r\n\r\n praktikreglerne, jf. lovens § 32, ligesom det faglige udvalgs eventuelle  \r\n\r\n vurdering af virksomhedens egnethed som praktiksted typisk bør foretages med  \r\n\r\n udgangspunkt i de krav, der er fastsat i lovens § 46. </P>  \r\n\r\n<P>Til nr. 3 og 4 </P>  \r\n\r\n<P>Ændringerne er en konsekvens af ændringen i nr. 1 og 2, hvortil der  \r\n\r\n henvises. </P>  \r\n\r\n<P> <I>Til § 2 </I></P>  \r\n\r\n<P> Til nr. 1 og nr. 4-5 </P>  \r\n\r\n<P>Ændringerne følger af ændringen til nr. 6, hvortil der henvises. </P>  \r\n\r\n<P>Til nr. 2 </P>  \r\n\r\n<P>Ved ændringen af AER- loven i 1991 blev religiøse samfund fritaget for at  \r\n\r\n være omfattet af loven og dermed blandt andet fritaget for bidragspligt til  \r\n\r\n AER. I forlængelse heraf foreslås en lille udvidelse af kredsen af fritagne  \r\n\r\n velgørende institutioner, idet Julemærkefonden foreslås fritaget. </P>  \r\n\r\n<P>Fondens formål er at finansiere driften af julemærkehjemmene, der er  \r\n\r\n døgninstituioner med socialpædagogisk sigte. Julemærkehjemmene modtager et  \r\n\r\n tilskud pr. barn pr. dag fra Amtsrådsforeningen. Tilskuddet udgør for tiden  \r\n\r\n ca. 10 pct af udgifterne. Normalt er sådanne døgninstitutioner fritaget for  \r\n\r\n bidragspligt, fordi de modtager mere end 50 pct. tilskud fra det offentlige.  \r\n\r\n</P>  \r\n\r\n<P>Forslaget indebærer, at julemærkehjemmene ligestilles med andre lignende  \r\n\r\n døgninstitutioner med offentlige tilskud. Julemærkefondens midler kommer fra  \r\n\r\n det årlige julemærkesalg. </P>  \r\n\r\n<P>Til nr. 3 </P>  \r\n\r\n<P>Det findes hensigtsmæssigt at lovfæste, at Arbejdsgivernes Elevrefusion  \r\n\r\n kan træffe aftale med skoler, offentlige myndigheder m.fl. om at indhente  \r\n\r\n nødvendige oplysninger i elektronisk form. En lignende bestemmelse fandtes i  \r\n\r\n AER-loven af 23. november 1990. </P>  \r\n\r\n<P>Til nr. 6 </P>  \r\n\r\n<P>Ydelserne eller forslagets <I>§ 14 b</I> kan efter AERs beslutning gives  \r\n\r\n til elever, der er under erhvervsuddannelse i henhold til lov om  \r\n\r\n erhvervsuddannelser, når de har indgået eller agter at indgå aftale med en  \r\n\r\n virksomhed i et andet land inden for EFTA eller inden for EF om gennemførelse  \r\n\r\n af praktikuddannelse, der helt eller delvis kan træde i stedet for  \r\n\r\n praktikuddannelse i Danmark. </P>  \r\n\r\n<P>Det er en betingelse for økonomisk støtte, at den udenlandske  \r\n\r\n praktikuddannelse opfylder betingelserne i den i lovforslagets § 1 foreslåede  \r\n\r\n affattelse af § 5, stk. 4, i lov om erhvervsuddannelser. </P>  \r\n\r\n<P>Udgifterne med henblik på opnåelse af en praktikplads i udlandet vil  \r\n\r\n normalt være mere omfattende end tilsvarende udgifter i Danmark. AER får  \r\n\r\n derfor mulighed for at yde supplerende tilskud, der giver eleverne mulighed  \r\n\r\n for en rimelig levestandard i udlandet. </P>  \r\n\r\n<P>Elever i den praktikpladskompenserende undervisning vil ligeledes have  \r\n\r\n mulighed for at oppebære mobilitetsfremmende ydelser efter § 14 b. </P>  \r\n\r\n<P>AER fastsætter betingelserne for ordningen og kan herunder fastsætte  \r\n\r\n nærmere krav til dokumentation , fx. for at der skal være en rimelig udsigt  \r\n\r\n til, at rejsen vil føre til ansættelse, og for at vedkommende faglige udvalg  \r\n\r\n før elevens udrejse har givet forhåndsbesked om at ville godkende  \r\n\r\n praktikuddannelsen i henhold til erhvervsuddannelseslovens § 31, stk. 2, jf.  \r\n\r\n lovforslagets § 1. AER er ansvarlig for ordningens administration. </P>  \r\n\r\n<P>AERs bestyrelse træffer beslutning om, hvorvidt og med hvilke beløb der  \r\n\r\n ydes rejsetilskud til elever, der ønsker at gennemføre en udenlandsk faglig  \r\n\r\n grunduddannelse i sin helhed i et andet land inden for EF eller EFTA. </P>  \r\n\r\n<P>Virksomheder, der udstationerer elever med en erhvervsuddannelsesaftale i  \r\n\r\n en udenlandsk virksomhed, kan foretage fradrag for eleven i AER-bidraget, jf.  \r\n\r\n lovens § 12, stk. 3. </P>  \r\n\r\n<P>Efter <I>§ 14 c</I> kan bestyrelsen beslutte at yde tilskud til  \r\n\r\n arbejdsgivere, der har særlige omkostninger i forbindelse med  \r\n\r\n tilvejebringelse af lære- og praktikpladser i udlandet. Det kan fx. være  \r\n\r\n tilskud til arbejdsgivere, der betaler rejseomkostninger samt løn til eleven,  \r\n\r\n medens denne er udstationeret i en udenlandsk virksomhed. </P>  \r\n\r\n<P>AERs bestyrelse kan bestemme at yde en virksomhed et tilskud på den  \r\n\r\n betingelse, at virksomheden indgår uddannelsesaftale med en elev, der er i  \r\n\r\n gang med praktikpladskompenserende undervisning. </P>  \r\n\r\n<P>AER administrerer ordningen efter forslagets <I>§ 14 d. </I></P>  \r\n\r\n<P> AER yder efter § 14 d støtte til elever under 3. og følgende skoleophold,  \r\n\r\n såfremt eleven inden et år efter 2. skoleperiodes afslutning har påbegyndt  \r\n\r\n ansættelsesforholdet i den udenlandske virksomhed. </P>  \r\n\r\n<P>Fristen på et år er fastlagt under hensyn til afslutningstidspunktet for  \r\n\r\n 2. skoleperiode og til, at der i visse lande er særlige (f.eks. halvårlige)  \r\n\r\n terminer for ansættelse af elever. </P>  \r\n\r\n<P>Efter § 14 d, stk. 1, vil eleven have ret til at modtage en godtgørelse,  \r\n\r\n der gennemsnitlig vil svare til 90 pct. af den overenskomstmæssige løn.  \r\n\r\n Dækningsgraden kan dog variere inden for de enkelte uddannelsesområder. </P>  \r\n\r\n<P>AER's bestyrelse kan beslutte at yde et tillæg til godtgørelsen, dog  \r\n\r\n således at den samlede godtgørelse højst må svare til den gældende elevløn på  \r\n\r\n området. </P>  \r\n\r\n<P>Stk. 1 omfatter ikke elever, der har højere handelseksamen eller højere  \r\n\r\n teknisk eksamen. Disse elever vil være omfattet af stk. 3. </P>  \r\n\r\n<P>Da udgifterne efter § 14 d finansieres af det på finansloven fastsatte  \r\n\r\n arbejdsgiverbidrag, jf. § 12, stk. 2, er det kun obligatorisk for AER at yde  \r\n\r\n godtgørelse til de elever, der er omfattet af § 14 d, stk. 1, idet denne  \r\n\r\n elevgruppe som udgangspunkt er samme elevgruppe, som ville have ret til at  \r\n\r\n modtage praktikpladskompenserende undervisning, såfremt de ikke var i lønnet  \r\n\r\n praktik i udlandet. </P>  \r\n\r\n<P>Bestyrelsen meddeler Undervisnings- og Forskningsministeriet størrelsen af  \r\n\r\n de med ordningen forbundne udgifter så betids, at beløbet kan indgå i  \r\n\r\n finanslovforslaget. </P>  \r\n\r\n<P>Tilsvarende gælder udgifterne efter forslag til § 14 b og c. </P>  \r\n\r\n<P>Bestyrelsen fastsætter betingelserne for udbetaling af ydelserne. </P>  \r\n\r\n<P>Ordningen vil være tidsbegrænset, jf. forslagets § 3. </P>  \r\n\r\n<P> <I>Til § 3 </I></P>  \r\n\r\n<P> Det foreslås, at ydelserne fra AER i forbindelse med elevers ophold i  \r\n\r\n udlandet og i forbindelse med skoleophold efter erhvervsuddanelseslovens § 5,  \r\n\r\n stk. 4, ydes til aktiviteter, der er påbegyndt senest den 31. december 1994.  \r\n\r\n</P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>  <B>§ 1 </B></P>  \r\n\r\n<P> I lov om erhvervsuddannelser, jf. lovbekendtgørelse nr. 480 af 22. juni  \r\n\r\n 1990, som ændret ved lov nr. 321 af 29. maj 1991, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 5</I> indsættes som <I>stk. 4: </I></P>  \r\n\r\n<P> &#187; <I>Stk. 4.</I> En skole kan optage elever til en  \r\n\r\n erhvervsuddannelses 3. og følgende skoleperioder uden uddannelsesaftale, hvis  \r\n\r\n eleven har gennemført de forudgående skoleperioder, og hvis eleven er eller  \r\n\r\n umiddelbart før optagelsen har været i lønnet beskæftigelse i udlandet af  \r\n\r\n passende varighed og med uddannelsesformål inden for arbejdsområder og  \r\n\r\n funktioner, som indgår i praktikuddannelsen i erhvervsuddannelsen. Skolen  \r\n\r\n underretter vedkommende faglige udvalg om optagelsen.&#171; </P>  \r\n\r\n<P> <B>§ 5.</B> Adgang til en erhvervsuddannelse har alle, der har opfyldt  \r\n\r\n undervisningspligten efter folkeskoleloven. </P>  \r\n\r\n<P> <I>Stk. 2.</I> Alle, der opfylder betingelsen i stk. 1, og som vil  \r\n\r\n indlede en erhvervsuddannelse på skole, har krav på at blive optaget til  \r\n\r\n uddannelsens 1. og 2. skoleperiode efter eget valg, jf. dog § 9. </P>  \r\n\r\n<P> <I>Stk. 3.</I> Alle, der opfylder betingelsen i stk. 1, og som har  \r\n\r\n indgået en uddannelsesaftale, har krav på at blive optaget på skole til  \r\n\r\n undervisning i overensstemmelse med reglerne for den pågældende uddannelse.  \r\n\r\n</P>  \r\n\r\n<P> <B>2.</B> I § 31 indsættes som <I>stk. 2: </I></P>  \r\n\r\n<P> &#187; <I>Stk. 2.</I> Det faglige udvalg træffer afgørelse om  \r\n\r\n praktikuddannelse i form af beskæftigelse i udlandet, jf. § 5, stk. 4, kan  \r\n\r\n sidestilles med praktikuddannelse i henhold til stk. 1.&#171; </P>  \r\n\r\n<P> <B>§ 31.</B> Praktikuddannelsen foregår på en eller flere virksomheder,  \r\n\r\n der er godkendt af det faglige udvalg, og på grundlag af en uddannelsesaftale  \r\n\r\n mellem eleven og virksomheden. </P>  \r\n\r\n<P> <B>3.</B>  <I>§ 38, stk. 5,</I> affattes således: </P>  \r\n\r\n<P>&#187; <I>Stk. 5.</I> De faglige udvalg træffer afgørelse med hensyn til :  \r\n\r\n</P>  \r\n\r\n<P>1) Valg af grundfag for den enkelte uddannelse, jf. § 25, stk. 2. </P>  \r\n\r\n<P>2) Godkendelse af praktikvirksomheder, jf. § 31, stk. 1, og § 46. </P>  \r\n\r\n<P>3) Tvivlsspørgsmål vedrørende anvendelse af forbud mod ansættelse af unge  \r\n\r\n under 18 år på den enkelte virksomhed og dispensation fra forbud, jf. § 44,  \r\n\r\n stk. 4 og 5. </P>  \r\n\r\n<P>4) Godkendelse af særbestemmelser i uddannelsesaftaler, jf. § 52, stk. 2.  \r\n\r\n</P>  \r\n\r\n<P>5) Afkortning eller forlængelse af uddannelser, jf. §§ 57-59. </P>  \r\n\r\n<P>6) Afgørelser i henhold til § 31, stk. 2, om praktikuddannelse i form af  \r\n\r\n beskæftigelse i udlandet kan sidestilles med praktikuddannelse i henhold til  \r\n\r\n § 31, stk. 1. </P>  \r\n\r\n<P>De faglige udvalgs afgørelser med hensyn til nr. 1, 4, 5 og 6 kan ikke  \r\n\r\n indbringes for anden administrativ myndighed.&#171; </P>  \r\n\r\n<P> <I>Stk. 5.</I> De faglige udvalg træffer afgørelse med hensyn til: </P>  \r\n\r\n<P>1) Valg af grundfag for den enkelte uddannelse, jf. § 25, stk. 2. </P>  \r\n\r\n<P>2) Godkendelse af praktikvirksomheder, jf. § 31 og § 46. </P>  \r\n\r\n<P>3) Tvivlsspørgsmål vedrørende anvendelse af forbud mod ansættelse af unge  \r\n\r\n under 18 år på den enkelte virksomhed og dispensation fra forbud, jf. § 44,  \r\n\r\n stk. 4 og 5. </P>  \r\n\r\n<P>4) Godkendelse af særbestemmelser i uddannelsesaftaler, jf. § 52, stk. 2.  \r\n\r\n</P>  \r\n\r\n<P>5) Afkortning eller forlængelse af uddannelsestid, jf. §§ 57-59. </P>  \r\n\r\n<P>De faglige udvalgs afgørelser med hensyn til nr. 1, 4 og 5 og kan ikke  \r\n\r\n indbringes for anden administrativ myndighed. </P>  \r\n\r\n<P> <B>4.</B>  <I>§ 48, stk. 1, 1. punktum,</I> affattes således: </P>  \r\n\r\n<P>&#187;Det er en betingelse for gennemførelse af en erhvervsuddannelse, at  \r\n\r\n der mellem eleven og een eller flere virksomheder er indgået en  \r\n\r\n uddannelsesaftale, jf. dog § 5, stk. 4 og § 31, stk. 2.&#171; </P>  \r\n\r\n<P> <B>§ 48.</B> Det er en betingelse for gennemførelse af en  \r\n\r\n erhvervsuddannelse, at der mellem eleven og een eller flere virksomheder er  \r\n\r\n indgået en uddannelsesaftale. Aftalen skal omfatte alle uddannelsens praktik-  \r\n\r\n og skoleophold, herunder en eventuel svendeprøve. </P>  \r\n\r\n<P> <I>Stk. 2.</I> - - - </P>  \r\n\r\n<P> <B>§ 2 </B></P>  \r\n\r\n<P> I lov om Arbejdsgivernes Elevrefusion, jf. lovbekendtgørelse nr. 485 af  \r\n\r\n 21. juni 1991, som ændret ved § 4 i lov nr. 891 af 21. december 1991 om  \r\n\r\n ophævelse af lov om arbejdsmarkedsbidrag og om ændring af  \r\n\r\n merværdiafgiftsloven (momsloven) m.v., foretages følgende ændringer: </P>  \r\n\r\n<P> <B>1.</B>  <I>§ 1, nr. 3,</I> affattes således: </P>  \r\n\r\n<P>&#187;3) at administrere finansieringsordningerne i henhold til kapitel 5  \r\n\r\n og 5 a.&#171; </P>  \r\n\r\n<P> <B>§ 1.</B> Arbejdsgivernes Elevrefusion er en selvejende institution med  \r\n\r\n det formål </P>  \r\n\r\n<P>1) helt eller delvis er refundere arbejdsgivere den løn, som de udbetaler  \r\n\r\n til elever under erhvervsuddannelse under elevernes skoleophold, </P>  \r\n\r\n<P>2) at yde tilskud til arbejdsgivere til hel eller delvis dækning af  \r\n\r\n afholdte befordringsudgifter eller andre udgifter afholdt i forbindelse med  \r\n\r\n uddannelse af elever under erhvervsuddannelse og </P>  \r\n\r\n<P>3) at administrere finansieringsordningen i henhold til kapitel 5. </P>  \r\n\r\n<P> <B>2.</B> I <I>§ 2, stk. 2,</I> indsættes efter &#187;lønsum m.v.&#171;:  \r\n\r\n &#187;,samt Julemærkefonden.&#171; </P>  \r\n\r\n<P> <B>§ 2.</B> Loven omfatter samtlige arbejdsgivere, der er omfattet af lov  \r\n\r\n om Arbejdsmarkedets Tillægspension, bortset fra offentlige myndigheder og  \r\n\r\n private institutioner, hvis udgifter overvejende dækkes af offentlige  \r\n\r\n tilskud. </P>  \r\n\r\n<P> <I>Stk. 2.</I> Undtaget er endvidere religiøse samfund, der er fritaget  \r\n\r\n for afgiftspligt i medfør af § 2a, stk. 1, nr. 1, i lov om afgift af lønsum  \r\n\r\n m.v. </P>  \r\n\r\n<P> <I>Stk. 3.</I> - - - </P>  \r\n\r\n<P> <B>3.</B> I <I>§ 6</I> indsættes som <I>2. pkt.: </I></P>  \r\n\r\n<P> &#187;Oplysningerne kan indhentes i elektronisk form.&#171;. </P>  \r\n\r\n<P> <B>§ 6.</B> Offentlige myndigheder, skoler, arbejdsgivere, elever,  \r\n\r\n lærlinge og arbejdsmarkedets organisationer skal efter anmodning give  \r\n\r\n Arbejdsgivernes Elevrefusion og skolerne oplysninger, der har betydning for  \r\n\r\n afgørelser om udbetaling af ydelser og opkrævning af bidrag efter loven. </P>  \r\n\r\n<P> <B>4.</B> Overskriften til kapitel 5 affattes således: </P>  \r\n\r\n<P> <I>&#187;Finansiering af udgifter til foranstaltninger for elever uden  \r\n\r\n uddannelsesaftale med en virksomhed i Danmark&#171; </I></P>  \r\n\r\n<P> Kapitel 5 </P>  \r\n\r\n<P> <I>Finansiering af udgifter til foranstaltninger for elever uden  \r\n\r\n uddannelsesaftale med en virksomhed </I></P>  \r\n\r\n<P>  <B>5.</B> I <I>§ 12, stk. 1, 1. pkt.,</I> ændres &#187;§ 14 a,&#187;  \r\n\r\n til: &#187;§§ 14 a - d,&#187;. </P>  \r\n\r\n<P> <B>§ 12.</B> Arbejdsgivernes Elevrefusion opkræver bidrag til dækning af  \r\n\r\n udgifterne efter § 5, stk. 1, jf. stk. 2, og § 6 i lov om tilvejebringelse af  \r\n\r\n lære- og praktikpladser, udgifterne efter § 12 a, § 14 a, visse befordrings-  \r\n\r\n og skolehjemsudgifter samt udgifterne ved Arbejdsgivernes Elevrefusions  \r\n\r\n administration af ordningerne. Bidragene opkræves hos de i § 2 nævnte  \r\n\r\n arbejdsgivere. </P>  \r\n\r\n<P> <I>Stk. 2-5.</I> - - - </P>  \r\n\r\n<P>Ændringsforslag til 3. behandling </P>  \r\n\r\n<P>Af <I>undervisnings- og forskningsministeren</I> : </P>  \r\n\r\n<P>Til § 2 </P>  \r\n\r\n<P> <B>1)</B> I <I>nr. 6</I> indsættes efter den foreslåede § 14 d som ny  \r\n\r\n paragraf: </P>  \r\n\r\n<P>&#187; <B>§ 14 e</B> . Bestyrelsen for Arbejdsgivernes Elevrefusion kan  \r\n\r\n beslutte, at bestemmelserne i §§ 14 b-d finder tilsvarende anvendelse for  \r\n\r\n andre praktikophold, herunder for praktikophold, der helt eller delvis træder  \r\n\r\n i stedet for modul 2-praktikuddannelse i landbrugets grunduddannelse, jf. §  \r\n\r\n 15 i lov om landbrugsuddannelser.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>I en henvendelse til Folketingets Uddannelsesudvalg har De Danske  \r\n\r\n Landboforeninger og Danske Husmandsforeninger henstillet, at landbrugets  \r\n\r\n grunduddannelse sidestilles med erhvervsuddannelsen i nærværende lovforslag.  \r\n\r\n På grund af landbrugets specialisering, indførelse af nye og alternative  \r\n\r\n produktionsformer samt øget internationalisering vil det være værdifuldt at  \r\n\r\n fremme landbrugselevernes mulighed for at komme på praktikophold i udlandet  \r\n\r\n under rimelige økonomiske forhold. Landbrugsuddannelsesrådet har anbefalet,  \r\n\r\n at henvendelsen så vidt muligt imødekommes. </P>  \r\n\r\n<P>Landbrugsuddannelsesloven rummer i forvejen mulighed for, at praktikophold  \r\n\r\n i udlandet kan træde i stedet for praktik i en dansk virksomhed. </P>  \r\n\r\n<P>Da den netop gennemførte landbrugsuddannelseslov havde til formål at  \r\n\r\n parallelisere landbrugsuddannelsen med erhvervsuddannelserne, findes det  \r\n\r\n rimeligt at give AER's bestyrelse mulighed for at beslutte, at også disse  \r\n\r\n elever kan tildeles mobilitetsfremmende ydelser m.v. I overensstemmelse med  \r\n\r\n organisationernes henvendelse forudsættes ordningen kun at omfatte  \r\n\r\n landbrugsuddannelsens modul 2. Det bemærkes, at landbrugserhvervet på lige  \r\n\r\n fod med det øvrige erhvervsliv betaler bidrag til Arbejdsgivernes  \r\n\r\n Elevrefusion. </P>  \r\n\r\n<P>Bestyrelsen vil også kunne beslutte at give ydelser til andre  \r\n\r\n praktikophold. </P>  \r\n\r\n<P>Ændringsforslaget vil kunne bidrage til at få flere unge i praktik i  \r\n\r\n Danmark, idet der bliver mulighed for at frigøre flere uddannelsespladser som  \r\n\r\n følge af elevers udlandsophold. </P>  \r\n\r\n<P>Ændringsforslag til 3. behandling </P>  \r\n\r\n<P>Af <I>undervisnings- og forskningsministeren</I> : </P>  \r\n\r\n<P>Til § 2 </P>  \r\n\r\n<P> <B>2)</B>  <I>Nr. 5</I> affattes således: </P>  \r\n\r\n<P>&#187; <B>5.</B> I <I>§ 12, stk. 1, 1. pkt.</I> , ændres &#187;§ 14  \r\n\r\n a,&#187; til: &#187;§§ 14 a-e,&#187;.&#171; </P>  \r\n\r\n<P>Ny paragraf </P>  \r\n\r\n<P> <B>3)</B> Efter § 2 indsættes som ny paragraf: </P>  \r\n\r\n<P>&#187; <B>§ 01</B>  </P>  \r\n\r\n<P>Lovforslaget kan stadfæstes straks efter vedtagelsen.&#171; </P>  \r\n\r\n<P>Til § 3 </P>  \r\n\r\n<P> <B>4)</B> I <I>stk. 2, 1. pkt.</I> , ændres &#187;§§ 14 b-d,&#187; til:  \r\n\r\n &#187;§§ 14 b-e,&#187;. </P>  \r\n\r\n<P>Bemærkninger </P>  \r\n\r\n<P>Til nr. 2-4 </P>  \r\n\r\n<P>Ændringerne i nr. 2 og 4 er konsekvensændringer som følge af forslaget om  \r\n\r\n indsættelse af en ny § 14 e, jf. ændringsforslag nr. 1. </P>  \r\n\r\n<P>Ændringen i nr. 3 er nødvendig for, at loven kan træde i kraft den 1.  \r\n\r\n marts 1992. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/03/1992"
        },
        {
            "displayName": "Accession",
            "displayValue": "199112K00179"
        },
        {
            "displayName": "Entydig dokumentidentifikation",
            "displayValue": "CL002517"
        },
        {
            "displayName": "Dato for førstegangsindlæggelse",
            "displayValue": "03/03/1992"
        },
        {
            "displayName": "Dato for indlæggelse",
            "displayValue": "03/03/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "179"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}