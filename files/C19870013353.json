{
    "id": 66526,
    "title": "Cirkulære om Retningslinjer for eksportfremmeordningen ",
    "documentTypeId": "930",
    "isSagsforlobPeriodValid": false,
    "shortName": "RTL nr 133 af 02/09/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om Retningslinjer for  \r\n\r\n eksportfremmeordningen </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 11 i lov om Danmarks Erhvervsfond (lov nr. 145 af 21. april  \r\n\r\n 1965 med senere ændringer, jfr. lovbekendtgørelse nr. 125 af 17. marts 1986)  \r\n\r\n fastsættes følgende retningslinjer for Eksportfremmerådet og dets  \r\n\r\n sekretariat: </P>  \r\n\r\n<P>I. Formål. </P>  \r\n\r\n<PRE>  \r\n\r\n       Eksportfremmeordningens formål er  \r\n\r\n       at  skabe og udvikle en hensigtsmæssig baggrund for danske  \r\n\r\n           virksomheders eksportbestræbelser,  \r\n\r\n       at  bistå danske virksomheder med at overvinde hindringer, der  \r\n\r\n           stiller sig i vejen for en indsats, der kan føre til øget  \r\n\r\n           eksport,  \r\n\r\n       at  bistå danske virksomheder med at skabe kontakt til  \r\n\r\n           eksportmarkederne,  \r\n\r\n       at  støtte danske virksomheders indsats på eksportmarkederne  \r\n\r\n           gennem fremme af nyt initiativ.  \r\n\r\n</PRE>  \r\n\r\n<P>II. Organisation og økonomi. Til gennemførelse af eksportfremmeordningens  \r\n\r\n formål nedsættes et Eksportfremmeråd, hvis opgaver og sammensætning  \r\n\r\n fastsættes af industriministeren i Rådets forretningsorden, der tillige  \r\n\r\n indeholder bestemmerlser om Rådets arbejdsform og om Sekretariatets  \r\n\r\n virksomhed. Efter oplæg fra Sekretariatet tilrettelægger Rådet det  \r\n\r\n eksportfremmende arbejde inden for de økonomiske rammer, der fastlægges  \r\n\r\n gennem de beløb, som stilles til rådighed for eksportfremme på de årlige  \r\n\r\n bevillingslove. </P>  \r\n\r\n<P>III. Principper. </P>  \r\n\r\n<P CLASS=PUNKT> <B>1.</B> Tilskud kan ydes til virksomhedsfremstød, som  \r\n\r\n vedrører nye produkter eller nye markeder. Til eksportfremstød på et bestemt  \r\n\r\n marked kan der højst ydes tilskud i en periode, der normalt ikke kan  \r\n\r\n overstige to år. </P>  \r\n\r\n<P CLASS=PUNKT> <B>2.</B> Der kan alene ydes tilskud til initiativer, der  \r\n\r\n kommer flere danske virksomheder til gode. Det vil normalt være en  \r\n\r\n forudsætning, at mindst tre virksomheder deltager i eller får direkte  \r\n\r\n økonomisk udbytte af et fremstød. Dette krav kan dog fraviges, hvor særlige  \r\n\r\n forhold gør sig gældende. </P>  \r\n\r\n<P CLASS=PUNKT> <B>3.</B> Tilskud ydes efter hjælp- til selvhjælpsprincippet.  \r\n\r\n Dette indebærer, at virksomhederne selv skal bære en væsentlig andel af  \r\n\r\n udgifterne. Generelle regler for beregning af tilskudsgrundlag og  \r\n\r\n tilskudsprocenter fastsættes af Eksportfremmerådet. </P>  \r\n\r\n<P CLASS=PUNKT> <B>4.</B> Hvor særlige hindringer gør sig gældende - f.eks.  \r\n\r\n for nye eksportører eller for eksport til fjerne eller vanskeligt  \r\n\r\n tilgængelige markeder - kan tilskud ydes med en højere procent og i en  \r\n\r\n længere periode end efter de generelle regler. </P>  \r\n\r\n<P CLASS=PUNKT> <B>5.</B> For initiativer, der tilsigter generelt at fremme  \r\n\r\n dansk eksport, kan samtlige udgifter med Eksportfremmerådets tilslutning  \r\n\r\n afholdes af eksportfremmemidlerne. Hvis sådanne aktiviteter eller dele deraf  \r\n\r\n på forhånd kan antages at komme bestemte virksomheder eller brancher til  \r\n\r\n gode, indrettes arrangementet med henblik på at opnå passende bidrag fra  \r\n\r\n disse. </P>  \r\n\r\n<P CLASS=PUNKT> <B>6.</B> Rådet kan fastsætte bestemmelser om, at ingen  \r\n\r\n virksomhed inden for samme kalenderår kan bevilges tilskud, der overstiger et  \r\n\r\n nærmere fastsat maksimum. </P>  \r\n\r\n<P CLASS=PUNKT> <B>7.</B> Tilskud tilbagebetales, hvis det er muligt at  \r\n\r\n knytte tilbagebetalingen til ordrer ellr kontrakter, der er et resultat af  \r\n\r\n det støttende fremstød, eller der på anden måde opstår indtægter ved  \r\n\r\n fremstødet. Den nærmere udformning af tilbagebetalingskravet fastlægges af  \r\n\r\n Eksportfremmerådet. </P>  \r\n\r\n<P CLASS=PUNKT> <B>8.</B> Tilskud kan alene ydes til markedsføring, men ikke  \r\n\r\n til fremstilling af produktet. </P>  \r\n\r\n<P CLASS=PUNKT> <B>9.</B> Rådet kan fastsætte en mindstegrænse for tilskuds  \r\n\r\n størrelse. </P>  \r\n\r\n<P>IV. Eksportfremmeaktiviteter. Efter principper, hvis nærmere udformning  \r\n\r\n fastlægges af Eksportfremmerådet, kan tilskud bl.a. ydes til: </P>  \r\n\r\n<P>- Virksomheders ansættelse af en eksportkonsulent, </P>  \r\n\r\n<P>- Markedsundersøgelser, </P>  \r\n\r\n<P>- Deltagelse i messer, udstillinger og symposier m.v. i udlandet, </P>  \r\n\r\n<P>- Eksportfremmearrangementer her i landet, der sigter mod at tiltrække nye  \r\n\r\n udenlandske køberemner, </P>  \r\n\r\n<P>- Annoncering eller publikationer, </P>  \r\n\r\n<P>- Opsøgning, udvikling og markedsføring af projekter eller modeller til  \r\n\r\n eksport. </P>  \r\n\r\n<P>- Udarbejdelse af tilbudsmateriale, herunder forundersøgelser, </P>  \r\n\r\n<P>- Markedsudviklingsprogrammer for nye produkter, der markedsføres gennem  \r\n\r\n nye salgs- og distrubutionskanaler, eller for eksisterende produkter, der  \r\n\r\n markedsføres på nye markeder, </P>  \r\n\r\n<P>Herudover kan der afholdes udgifter til udsendelse af eksportstipendiater.  \r\n\r\n</P>  \r\n\r\n<P>Der kan efter belutning i Rådet ydes basistilskud til et af  \r\n\r\n erhvervsorganisationer etableret organ til planlægning og gennemførelse af  \r\n\r\n eksportfremmearrangementer. </P>  \r\n\r\n<P>Eksportfremmerådet overvejer løbende den videre udvikling af  \r\n\r\n eksportfremmende aktiviteter og den nærmere udformning af principper og  \r\n\r\n praksis for ydelsen af støtte til sådanne aktiviteter. </P>  \r\n\r\n<P>Rådet og sekretariatet samarbejder om administrationen af ordningen  \r\n\r\n vedrørende statslige styrelsers deltagelse i eksportforretninger i  \r\n\r\n overensstemmelse med de af Industriministeriet til enhver tid fastsatte  \r\n\r\n regler herom, jfr. for tiden Industriministeriets cirkulære af 20. marts  \r\n\r\n 1985. </P>  \r\n\r\n<P>V. Ansøgning om tilskud, regnskab og rapport. </P>  \r\n\r\n<P CLASS=PUNKT> <B>1.</B> En ansøgning må normalt være indgivet, forinden det  \r\n\r\n arrangement, der ønskes støtte til, iværksættes. Hvis der i forvejen er  \r\n\r\n tilsagt støtte af andre offentlige midler, ydes der som hovedregel ikke  \r\n\r\n støtte af eksportfremmemidlerne. </P>  \r\n\r\n<P CLASS=PUNKT> <B>2.</B> En ansøgning må indeholde en redegørelse for det  \r\n\r\n enkelte arrangements indhold, formål og form samt et budget for de dermed  \r\n\r\n forbundne udgifter. </P>  \r\n\r\n<P CLASS=PUNKT> <B>3.</B> Før et tilsagn om tilskud afregnes, skal der til  \r\n\r\n sekretariatet indsendes regnskab og rapport om det gennemførte arrangement  \r\n\r\n samt en vurdering af resultaterne. </P>  \r\n\r\n<P>VI. Ikrafttræden. Disse retningslinjer træder i kraft straks. Bestemmelser  \r\n\r\n for anvendelse af midler fra Danmarks Erhvervsfond til fremme af eksporten af  \r\n\r\n 2. september 1986 og Eksportfremmerådets retningslinjer for ydelse af tilskud  \r\n\r\n gennem Bevillingsudvalget og Projektudvalget af 5. september 1986 med  \r\n\r\n ændringer af 15. februar 1987 ophæves, men finder dog fortsat anvendelse på  \r\n\r\n tilskud til virksomheder med henblik på eksportaktiviteter, der gennemføres i  \r\n\r\n 1987. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Industriministeriet, den 2. september  \r\n\r\n 1987. </I> </P>  \r\n\r\n<P CLASS=UNDERSKREVET-AF ALIGN=CENTER>N. Wilhjelm </P>  \r\n\r\n<P CLASS=MINISTER ALIGN=RIGHT>/H. Boesgaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/10/1987"
        },
        {
            "displayName": "Accession",
            "displayValue": "C19870013353"
        },
        {
            "displayName": "Entydig dokumentidentifikation",
            "displayValue": "CM025668"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "12/08/2002"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "133"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "02/09/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsfremme Styrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}