{
    "id": 47448,
    "title": "Bekendtgørelse af europæisk konvention af 19. august 1985 om tilskuervold og dårlig opførsel ved sportsbegivenheder og i særdeleshed ved fodboldkampe ",
    "documentTypeId": "220",
    "isSagsforlobPeriodValid": false,
    "shortName": "BKI nr 65 af 22/06/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af europæisk konvention af 19.  \r\n\r\n august 1985 om tilskuervold og dårlig opførsel ved sportsbegivenheder og i  \r\n\r\n særdeleshed ved fodboldkampe </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n Den 19. august 1985 undertegnedes i Strasbourg en europæisk konvention om  \r\n\r\n tilskuervold og dårlig opførsel ved sportsbegivenheder og i særdeleshed ved  \r\n\r\n fodboldkampe.  \r\n\r\n<P>Konventionen har følgende ordlyd: </P>  \r\n\r\n<P>Europæisk konvention om tilskuervold og dårlig opførsel ved  \r\n\r\n sportsbegivenheder og i særdeleshed ved fodboldkampe </P>  \r\n\r\n<P>Undertegnede stater, som er medlemmer af Europarådet, og de andre stater,  \r\n\r\n som er deltagere i den europæiske kulturkonvention, </P>  \r\n\r\n<P>der tager i betragtning, at Europarådets formål er at knytte sine  \r\n\r\n medlemmer nærmere sammen, </P>  \r\n\r\n<P>der er foruroligede over volden og den dårlige opførsel blandt tilskuere  \r\n\r\n ved sportsbegivenheder, navnlig ved fodboldkampe, og over følgerne heraf,  \r\n\r\n</P>  \r\n\r\n<P>der er klare over, at dette problem kan bringe principperne i resolution  \r\n\r\n (76) 41 fra Europarådets ministerkomite, som kendes under betegnelsen  \r\n\r\n &#187;det europæiske charter om sport for alle&#171;, i fare, </P>  \r\n\r\n<P>der understreger, at sporten og især - på grund af deres hyppighed - de  \r\n\r\n mange fodboldkampe mellem nationale hold og klubhold fra europæiske stater  \r\n\r\n yder et væsentligt bidrag til den internationale forståelse, </P>  \r\n\r\n<P>der tager i betragtning, at både de offentlige myndigheder og de  \r\n\r\n uafhængige sportsorganisationer har hver deres ansvarsområde, som dog  \r\n\r\n supplerer hinanden, i bekæmpelsen af vold og dårlig opførsel blandt  \r\n\r\n tilskuere, idet det erindres, at sportsorganisationerne også har et ansvar  \r\n\r\n for så vidt angår sikkerheden, og at de mere generelt bør sikre et af ro og  \r\n\r\n orden præget forløb af de arrangementer de står for; der iøvrigt mener, at  \r\n\r\n disse myndigheder og sportsorganisationer med henblik herpå bør samarbejde på  \r\n\r\n alle relevante niveauer, </P>  \r\n\r\n<P>der tager i betragtning, at vold er et aktuelt samfundsfænomen med  \r\n\r\n omfattende konsekvenser, og at oprindelsen hertil hovedsagelig skal findes  \r\n\r\n uden for sporten og at sport ofte giver anledning til voldsudbrud, </P>  \r\n\r\n<P>der har besluttet at samarbejde og gennemføre fælles foranstaltninger med  \r\n\r\n henblik på at forebygge og kontrollere problemerne omkring vold og dårlig  \r\n\r\n opførsel blandt tilskuere ved sportsbegivenheder, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>Konventionens formål </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Parterne forpligter sig til med henblik på  \r\n\r\n forebyggelse af og kontrol med vold og dårlig opførsel blandt tilskuere ved  \r\n\r\n fodboldkampe at tage de nødvendige forholdsregler for at gennemføre denne  \r\n\r\n konventions bestemmelser inden for grænserne af deres respektive  \r\n\r\n forfatningsmæssige forskrifter. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Parterne vil anvende bestemmelserne i denne  \r\n\r\n konvention på andre former for sport og sportsbegivenheder, hvor der kan  \r\n\r\n befrygtes at forekomme vold eller dårlig opførsel blandt tilskuere - alt  \r\n\r\n efter hvilke særlige krav sådanne andre former for sport og  \r\n\r\n sportsbegivenheder stiller. </P>  \r\n\r\n<P>Artikel 2 </P>  \r\n\r\n<P>Koordinering på nationalt plan </P>  \r\n\r\n<P>Parterne vil koordinere den politik og de foranstaltninger mod vold og  \r\n\r\n dårlig opførsel blandt tilskuere, der gennemføres af regerings~ og andre  \r\n\r\n offentlige organer, i påkommende tilfælde ved nedsættelse af  \r\n\r\n koordineringsorganer. </P>  \r\n\r\n<P>Artikel 3 </P>  \r\n\r\n<P>Forholdsregler </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Parterne forpligter sig til at sikre, at der  \r\n\r\n træffes og gennemføres foranstaltninger med henblik på forebyggelse af og  \r\n\r\n kontrol med vold og dårlig opførsel blandt tilskuere, herunder især: </P>  \r\n\r\n<P>a. at sikre at der anvendes tilstrækkelige ressourcer til opretholdelse af  \r\n\r\n ro og orden for at imødegå udbrud af vold og dårlig opførsel blandt tilskuere  \r\n\r\n såvel på stadioner som i deres umiddelbare nærhed og langs de af tilskuere  \r\n\r\n benyttede tilførselsveje, </P>  \r\n\r\n<P>b. at lette et snævert samarbejde og udveksling af relevante oplysninger  \r\n\r\n mellem politiet på de forskellige steder, der er eller kan forventes at blive  \r\n\r\n involveret, </P>  \r\n\r\n<P>c. at anvende eller om fornødent vedtage lovgivning, som indebærer, at de,  \r\n\r\n der kendes skyldige i lovovertrædelser i forbindelse med vold eller dårlig  \r\n\r\n opførsel blandt tilskuere, idømmes passende straffe eller, alt efter sagens  \r\n\r\n karakter, at der træffes passende administrative foranstaltninger. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Parterne forpligter sig til at tilskynde til  \r\n\r\n ansvarlig organisation og god opførsel i fan-klubberne og til valg af  \r\n\r\n personer fra deres egen kreds til at være behjælpelige med at kontrollere og  \r\n\r\n informere tilskuerne ved sportskampe samt at ledsage grupper af tilhængere på  \r\n\r\n vej til udekampe. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Parterne vil i det omfang det er juridisk muligt  \r\n\r\n støtte koordineringen af rejsearrangementer fra hjembyer i samarbejde med  \r\n\r\n klubber, organiserede tilhængere og rejsebureauer for at hindre at  \r\n\r\n potentielle urostiftere begiver sig af sted for at overvære sportskampe. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Når det kan befrygtes, at tilskuere vil begå  \r\n\r\n voldshandlinger eller udvise dårlig opførsel, vil parterne - om fornødent ved  \r\n\r\n at indføre dertil egnet lovgivning indeholdende bestemmelser om sanktioner i  \r\n\r\n tilfælde af misligholdelse eller ved en hvilken som helst anden passende  \r\n\r\n foranstaltning - søge at sikre at sportsorganisationer og -klubber, i  \r\n\r\n påkommende tilfælde sammen med stadionejere og offentlige myndigheder i  \r\n\r\n overensstemmelse med deres ansvar i henhold til den nationale lovgivning,  \r\n\r\n træffer praktiske foranstaltninger til at forebygge og kontrollere sådanne  \r\n\r\n voldshandlinger eller dårlig opførsel omkring og inden for stadioner,  \r\n\r\n herunder: </P>  \r\n\r\n<P>a. at sikre at stadioners konstruktion og materielle struktur er af en  \r\n\r\n sådan art, at tilskuernes sikkerhed garanteres, at tilskuervold  \r\n\r\n besværliggøres, at en effektiv kontrol af folkemængden muliggøres samt at de  \r\n\r\n er indrettet med passende afspærringer eller indhegning og muliggør indgriben  \r\n\r\n fra sikkerhedsvagter og politi, </P>  \r\n\r\n<P>b. at grupper af rivaliserende tilhængere adskilles effektivt ved at  \r\n\r\n anvise særlige pladser til grupper af udeholdets tilhængere, når de indlades,  \r\n\r\n</P>  \r\n\r\n<P>c. at denne adskillelse sikres gennem streng kontrol med billetsalget og  \r\n\r\n at der træffes særlige forsigtighedsforanstaltninger i tidsrummet umiddelbart  \r\n\r\n inden kampen, </P>  \r\n\r\n<P>d. at velkendte eller potentielle urostiftere eller personer under  \r\n\r\n indflydelse af alkohol eller narkotika udelukkes fra eller forbydes adgang  \r\n\r\n til kampe og stadioner, for så vidt det er juridisk muligt, </P>  \r\n\r\n<P>e. at stadioner udstyres med et effektivt system for kommunikation med  \r\n\r\n publikum og at der gøres fuld brug heraf samt af programmet for kampen og  \r\n\r\n andre publikationer med henblik på at opfordre tilskuerne til at opføre sig  \r\n\r\n korrekt, </P>  \r\n\r\n<P>f. at der udstedes forbud mod at tilskuere medbringer alkoholiske drikke  \r\n\r\n på stadioner, at salg og enhver udskænkning af alkoholiske drikke på  \r\n\r\n stadioner indskrænkes eller helst forbydes helt, og at det sikres at alle  \r\n\r\n forhåndenværende drikkevarer udleveres i ufarlige beholdere, </P>  \r\n\r\n<P>g. at der føres kontrol med at publikum ikke medbringer genstande, som vil  \r\n\r\n kunne benyttes til voldshandlinger, eller fyrværkeri eller lignende, </P>  \r\n\r\n<P>h. at sikre at forbindelsespersonalet før kampene samarbejder med de  \r\n\r\n implicerede myndigheder om de foranstaltninger, der skal træffes for at  \r\n\r\n kontrollere folkemængden, således at de relevante regler håndhæves gennem en  \r\n\r\n fælles indsats. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Parterne vil træffe passende foranstaltninger inden  \r\n\r\n for det sociale og undervisningsmæssige område, med massemediernes  \r\n\r\n potentielle betydning in mente, med henblik på at forebygge vold i sport og  \r\n\r\n ved sportsbegivenheder, navnlig ved at fremhæve sportsidealet gennem  \r\n\r\n opdragende og andre kampagner og at underbygge begrebet &#187;fair  \r\n\r\n play&#171;, især hos ungdommen, for at styrke den gensidige respekt både  \r\n\r\n blandt tilskuere og mellem sportsudøvere og også ved at opmuntre til forøget  \r\n\r\n aktiv deltagelse i sport. </P>  \r\n\r\n<P>Artikel 4 </P>  \r\n\r\n<P>Internationalt samarbejde </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Parterne vil arbejde snævert sammen inden for de  \r\n\r\n områder, der omfattes af denne konvention, og fremme et lignende samarbejde  \r\n\r\n mellem de involverede nationale sportslige myndigheder, når det findes  \r\n\r\n hensigtsmæssigt. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Før internationale kampe eller turneringer mellem  \r\n\r\n klubber og repræsentative hold opfordrer de berørte parter deres kompetente  \r\n\r\n myndigheder, navnlig sportsorganisationerne, til at udpege de kampe, ved  \r\n\r\n hvilke der kan befrygtes vold eller dårlig opførsel blandt tilskuere. I  \r\n\r\n forbindelse med en således udpeget kamp arrangerer de kompetente myndigheder  \r\n\r\n i værtslandet samråd mellem de berørte instanser. Sådanne samråd skal finde  \r\n\r\n sted så tidligt som muligt og bør ikke ske senere end to uger inden kampens  \r\n\r\n afholdelse; de skal omfatte drøftelser af hvilke arrangementer,  \r\n\r\n forsigtigheds- og andre foranstaltninger der skal træffes før, under og efter  \r\n\r\n kampen samt om fornødent forholdsregler udover de i denne konvention  \r\n\r\n omhandlede. </P>  \r\n\r\n<P>Artikel 5 </P>  \r\n\r\n<P>Identifikation og behandling af lovovertrædere </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Under overholdelse af de eksisterende retsregler og  \r\n\r\n princippet om domsmagtens uafhængighed vil parterne søge at sikre, at  \r\n\r\n tilskuere, der begår voldshandlinger eller andre strafbare handlinger,  \r\n\r\n identificeres og retsforfølges i overensstemmelse med lovgivningen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Hvor det skønnes hensigtsmæssigt, navnlig hvor der  \r\n\r\n er tale om tilskuere fra et andet land, vil parterne i overensstemmelse med  \r\n\r\n de anvendelige internationale aftaler overveje: </P>  \r\n\r\n<P>a. at overføre retsforfølgningen mod personer, der er pågrebet i  \r\n\r\n forbindelse med voldshandlinger eller andre strafbare handlinger begået ved  \r\n\r\n sportsbegivenheder, til det land, hvor de pågældende er bosiddende, </P>  \r\n\r\n<P>b. at anmode om udlevering af personer, der mistænkes for at have begået  \r\n\r\n voldshandlinger eller andre strafbare handlinger i forbindelse med  \r\n\r\n sportsbegivenheder, </P>  \r\n\r\n<P>c. at overføre personer, der er dømt for voldshandlinger eller andre  \r\n\r\n strafbare handlinger begået i forbindelse med sportsbegivenheder, til  \r\n\r\n strafafsoning i det pågældende land. </P>  \r\n\r\n<P>Artikel 6 </P>  \r\n\r\n<P>Supplerende foranstaltninger </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Parterne forpligter sig til at arbejde snævert  \r\n\r\n sammen med deres relevante nationale sportsorganisationer og klubber samt i  \r\n\r\n påkommende tilfælde med stadionejerne om dispositioner vedrørende planlægning  \r\n\r\n og gennemførelse af ændringer af stadionernes materielle struktur eller andre  \r\n\r\n ændringer, heri indbefattet indgange og udgange, med henblik på at opnå  \r\n\r\n større sikkerhed og forebygge vold. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Parterne forpligter sig til, hvor det er nødvendigt  \r\n\r\n og hensigtsmæssigt, at virke til fremme af et system, som fastsætter  \r\n\r\n kriterier for udvælgelse af de stadioner, hvor der er taget hensyn til  \r\n\r\n tilskuernes sikkerhed og til forebyggelse af tilskuervold, især hvad angår de  \r\n\r\n stadioner, som benyttes til kampe, der kan påregnes at ville tiltrække store  \r\n\r\n eller uregerlige folkemængder. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Parterne forpligter sig til at opfordre deres  \r\n\r\n nationale sportsorganisationer til løbende at revidere deres reglementer,  \r\n\r\n således at de kan kontrollere de faktorer, der kan foranledige udbrud af  \r\n\r\n voldshandlinger fra sportsudøveres eller tilskueres side. </P>  \r\n\r\n<P>Artikel 7 </P>  \r\n\r\n<P>Tilvejebringelse af oplysninger </P>  \r\n\r\n<P>Hver part vil til Europarådets generalsekretær fremsende alle relevante  \r\n\r\n oplysninger på et af Europarådets officielle sprog vedrørende  \r\n\r\n lovgivningsmæssige og andre foranstaltninger, der er truffet af den med det  \r\n\r\n formål at efterkomme bestemmelserne i denne konvention, hvad enten disse  \r\n\r\n foranstaltninger vedrører fodbold eller andre former for sport. </P>  \r\n\r\n<P>Artikel 8 </P>  \r\n\r\n<P>Den stående komite </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> For så vidt angår denne konvention nedsættes herved  \r\n\r\n en stående komite. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Enhver part i denne konvention kan lade sig  \r\n\r\n repræsentere i den stående komite ved en eller flere delegerede. Hver part  \r\n\r\n har een stemme. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Enhver af Europarådets medlemsstater eller andre  \r\n\r\n stater, som har tilsluttet sig den europæiske kulturkonvention og som ikke er  \r\n\r\n part i denne konvention, kan lade sig repræsentere i komiteen i egenskab af  \r\n\r\n observatør. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Den stående komite kan ved enstemmig beslutning  \r\n\r\n indbyde andre end Europarådets medlemsstater, der ikke er part i  \r\n\r\n konventionen, og enhver impliceret sportsorganisation til at lade sig  \r\n\r\n repræsentere ved en observatør på et eller flere møder i komiteen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Den stående komite vil blive sammenkaldt af  \r\n\r\n Europarådets generalsekretær. Den afholder sit første møde inden eet år efter  \r\n\r\n datoen for konventionens ikrafttræden. Den afholder derefter møde mindst en  \r\n\r\n gang om året. Den mødes desuden når som helst et flertal af parterne anmoder  \r\n\r\n derom. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Et flertal af parterne skal være repræsenteret for  \r\n\r\n at der kan afholdes et beslutningsdygtigt møde i den stående komite. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Under iagttagelse af bestemmelserne i denne  \r\n\r\n konvention fastsætter den stående komite sin egen forretningsorden og  \r\n\r\n vedtager den ved konsensus. </P>  \r\n\r\n<P>Artikel 9 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Den stående komite skal være ansvarlig for at  \r\n\r\n overvåge anvendelsen af denne konvention. Den kan specielt: </P>  \r\n\r\n<P>a. foretage en løbende gennemgang af denne konventions bestemmelser og  \r\n\r\n eftergå eventuelle nødvendige ændringer, </P>  \r\n\r\n<P>b. afholde samråd med relevante sportsorganisationer, </P>  \r\n\r\n<P>c. rette henstillinger til parterne om foranstaltninger, der skal træffes  \r\n\r\n med hensyn til denne konvention, </P>  \r\n\r\n<P>d. anbefale hensigtmæssige foranstaltninger til at holde offentligheden  \r\n\r\n informeret om det arbejde, som foregår inden for denne konventions rammer,  \r\n\r\n</P>  \r\n\r\n<P>e. rette henstillinger til ministerkomiteen om, at stater, der ikke er  \r\n\r\n medlemmer af Europarådet, opfordres til at tiltræde denne konvention, </P>  \r\n\r\n<P>f. udarbejde forslag med henblik på at gøre denne konvention mere  \r\n\r\n effektiv. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Den stående komite kan med henblik på udførelsen af  \r\n\r\n sine opgaver arrangere møder med ekspertgrupper på eget initiativ. </P>  \r\n\r\n<P>Artikel 10 </P>  \r\n\r\n<P>Den stående komite sender efter hvert af sine møder en rapport om sit  \r\n\r\n arbejde og konventionens funktion til Europarådets ministerkomite. </P>  \r\n\r\n<P>Artikel 11 </P>  \r\n\r\n<P>Ændringer </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Ændringer i denne konvention kan foreslås af en af  \r\n\r\n parterne, af Europarådets ministerkomite eller af den stående komite. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ethvert ændringsforslag sendes af Europarådets  \r\n\r\n generalsekretær til Europarådets medlemsstater, til de andre stater, som er  \r\n\r\n deltagere i den europæiske kulturkonvention, og til enhver stat, der ikke er  \r\n\r\n medlem af Europarådet, men som har tiltrådt eller er blevet opfordret til at  \r\n\r\n tiltræde denne konvention i overensstemmelse med bestemmelserne i artikel 14.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Den stående komite får meddelelse om enhver af en  \r\n\r\n part eller af ministerkomiteen foreslået ændring mindst to måneder inden det  \r\n\r\n møde, på hvilket ændringsforslaget skal behandles. Den stående komite  \r\n\r\n forelægger ministerkomiteen sin udtalelse angående ændringsforslaget efter  \r\n\r\n samråd med de relevante sportsorganisationer, hvor det skønnes  \r\n\r\n hensigtsmæssigt. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Ministerkomiteen overvejer ændringsforslaget og  \r\n\r\n enhver af den stående komite afgivet udtalelse og og kan vedtage ændringen.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Teksten til enhver ændring, som ministerkomiteen  \r\n\r\n har vedtaget i overensstemmelse med denne artikels stk. 4, sendes til  \r\n\r\n parterne med henblik på godkendelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Enhver ændring, der er vedtaget i overensstemmelse  \r\n\r\n med denne artikels stk. 4, træder i kraft den første dag i den måned, som  \r\n\r\n følger efter udløbet af et tidsrum på een måned efter, at alle parterne har  \r\n\r\n underrettet generalsekretæren om deres godkendelse af ændringen. </P>  \r\n\r\n<P>AFSLUTTENDE BESTEMMELSER </P>  \r\n\r\n<P>Artikel 12 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention er åben for undertegnelse af  \r\n\r\n Europarådets medlemsstater og andre stater, som har tilsluttet sig den  \r\n\r\n europæiske kulturkonvention; de kan give udtryk for deres tilslutning ved:  \r\n\r\n</P>  \r\n\r\n<P>a. undertegnelse uden forbehold med hensyn til ratifikation, accept eller  \r\n\r\n godkendelse eller </P>  \r\n\r\n<P>b. undertegnelse uden forbehold med hensyn til ratifikation, accept eller  \r\n\r\n godkendelse, efterfulgt af ratifikation, accept eller godkendelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ratifikations-, accept- eller  \r\n\r\n godkendelsesinstrumenterne skal deponeres hos Europarådets generalsekretær.  \r\n\r\n</P>  \r\n\r\n<P>Artikel 13 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention træder i kraft den første dag i  \r\n\r\n den måned, der følger efter udløbet af et tidsrum på een måned efter den  \r\n\r\n dato, på hvilken tre af Europarådets medlemsstater har givet udtryk for deres  \r\n\r\n tilslutning til konventionen i overensstemmelse med bestemmelserne i artikel  \r\n\r\n 12. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> For enhver signatarstat, der senere giver udtryk  \r\n\r\n for at ville tilslutte sig, træder konventionen i kraft den første dag i den  \r\n\r\n måned, der følger efter udløbet af et tidsrum på een måned efter datoen for  \r\n\r\n undertegnelsen eller deponeringen af ratifikations-, accept- eller  \r\n\r\n godkendelsesinstrumentet. </P>  \r\n\r\n<P>Artikel 14 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Efter denne konventions ikrafttræden kan  \r\n\r\n Europarådets ministerkomite efter samråd med parterne opfordre enhver stat,  \r\n\r\n der ikke er medlem af Europarådet, til at tiltræde konventionen ved en  \r\n\r\n beslutning truffet med det flertal, der foreskrives i artikel 20 <I>d</I> i  \r\n\r\n Europarådets statut og med enstemmig vedtagelse af repræsentanterne for de  \r\n\r\n kontraherende stater, der har ret til at have sæde i ministerkomiteen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> For enhver stat, der tiltræder konventionen, træder  \r\n\r\n denne i kraft den første dag i den måned, som følger efter udløbet af et  \r\n\r\n tidsrum på een måned efter datoen for deponeringen af  \r\n\r\n tiltrædelsesinstrumentet hos Europarådets generalsekretær. </P>  \r\n\r\n<P>Artikel 15 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver stat kan ved undertegnelsen eller  \r\n\r\n deponeringen af sit ratifikations-, accept-, godkendelses- eller  \r\n\r\n tiltrædelsesinstrument angive på hvilket territorium eller hvilke territorier  \r\n\r\n denne konvention finder anvendelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Enhver part kan på et hvilket som helst senere  \r\n\r\n tidspunkt ved en erklæring stilet til Europarådets generalsekretær udvide  \r\n\r\n denne konventions anvendelse til ethvert andet i erklæringen angivet  \r\n\r\n territorium. For et sådant territorium træder konventionen i kraft den første  \r\n\r\n dag i den måned, der følger efter udløbet af et tidsrum på een måned efter  \r\n\r\n den dato, da generalsekretæren har modtaget denne erklæring. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Enhver erklæring, der er afgivet i medfør af de to  \r\n\r\n foregående stykker, kan ved en notifikation stilet til generalsekretæren  \r\n\r\n trækkes tilbage, for så vidt angår ethvert i denne erklæring angivet  \r\n\r\n territorium. Dette får virkning fra den første dag i den måned, som følger  \r\n\r\n efter den dato, da generalsekretæren har modtaget notifikationen. </P>  \r\n\r\n<P>Artikel 16 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver part kan når som helst opsige denne  \r\n\r\n konvention ved en notifikation stilet til Europarådets generalsekretær. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> En sådan opsigelse får virkning fra den første dag  \r\n\r\n i den måned, der følger efter udløbet af et tidsrum på seks måneder efter den  \r\n\r\n dato, da generalsekretæren har modtaget notifikationen. </P>  \r\n\r\n<P>Artikel 17 </P>  \r\n\r\n<P>Europarådets generalsekretær skal underrette Europarådets medlemsstater,  \r\n\r\n de andre stater, som har tilsluttet sig den europæiske kulturkonvention, samt  \r\n\r\n enhver stat, der har tiltrådt denne konvention, om: </P>  \r\n\r\n<P>a. enhver undertegnelse i overensstemmelse med artikel 12, </P>  \r\n\r\n<P>b. deponering af ethvert ratifikations-, accept-, godkendelses~ eller  \r\n\r\n tiltrædelsesinstrument i overensstemmelse med artikel 12 eller 14, </P>  \r\n\r\n<P>c. enhver dato for denne konventions ikrafttræden i overensstemmelse med  \r\n\r\n artiklerne 13 og 14, </P>  \r\n\r\n<P>d. enhver fremsendelse af oplysninger i henhold til bestemmelserne i  \r\n\r\n artikel 7, </P>  \r\n\r\n<P>e. enhver rapport udarbejdet i henhold til bestemmelserne i artikel 10,  \r\n\r\n</P>  \r\n\r\n<P>f. ethvert ændringsforslag eller enhver ændring, der er vedtaget i  \r\n\r\n overensstemmelse med artikel 11, og datoen for ændringens ikrafttræden, </P>  \r\n\r\n<P>g. enhver erklæring afgivet i henhold til bestemmelserne i artikel 15,  \r\n\r\n</P>  \r\n\r\n<P>h. enhver notifikation afgivet i henhold til bestemmelserne i artikel 16  \r\n\r\n og datoen, på hvilken opsigelsen får virkning. </P>  \r\n\r\n<P>Til bekræftelse heraf har undertegnede dertil behørigt bemyndigede  \r\n\r\n underskrevet denne konvention. </P>  \r\n\r\n<P>Udfærdiget i Strasbourg den 19. august 1985 på engelsk og fransk, idet  \r\n\r\n begge tekster har samme gyldighed, i eet eksemplar, som skal deponeres i  \r\n\r\n Europarådets arkiv. Europarådets generalsekretær skal sende bekræftede  \r\n\r\n genparter til hver af Europarådets medlemsstater, til hver stat, der har  \r\n\r\n tilsluttet sig den europæiske kulturkonvention, samt til enhver stat, der  \r\n\r\n opfordres til at tiltræde denne konvention. Konventionen undertegnedes for  \r\n\r\n Danmarks vedkommende den 19. august 1985 uden ratifikationsforbehold.  \r\n\r\n Konventionen trådte i medfør af artikel 13, stk. 1, i kraft den 1. november  \r\n\r\n 1985 for Danmark, Storbritannien og Sverige. </P>  \r\n\r\n<P>Efterfølgende har Cypern, Finland, Frankrig, Island, Italien, Luxembourg,  \r\n\r\n Norge, Portugal, Spanien og Østrig tilsluttet sig konventionen. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 22. juni 1988  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>UFFE ELLEMANN-JENSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/07/1988"
        },
        {
            "displayName": "Accession",
            "displayValue": "L19880006564"
        },
        {
            "displayName": "Entydig dokumentidentifikation",
            "displayValue": "CM006244"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "22/06/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 38.I.79/15."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}