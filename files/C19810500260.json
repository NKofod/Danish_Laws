{
    "id": 49504,
    "title": "VEJLEDNING 4 Planlægning af varmeforsyning Regionale delplaner (2. udskast) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 5002 af 28/02/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>VEJLEDNING 4 Planlægning af varmeforsyning  \r\n\r\n Regionale delplaner </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(2. udskast) </P>  \r\n\r\n<BR>  \r\n\r\n<P CLASS=PUNKT> <B>2.</B> udkast </P>  \r\n\r\n<P>Vejledning om udarbejdelse af delplaner og projekter for  \r\n\r\n varmeforsyningsanlæg af regional betydning </P>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Denne vejledning skal ses i forlængelse af energistyrelsens vejledning 1:  \r\n\r\n Kortlægning og vejledning 2: Oplæg til delplaner. Vejledningen må endvidere  \r\n\r\n ses i sammenhæng med vejledning 3: Kommunale delplaner. Vejledningen  \r\n\r\n udarbejdes i energistyrelsen og foreligger i et første udkast, december 1980.  \r\n\r\n</P>  \r\n\r\n<P>Vejledning 1. </P>  \r\n\r\n<P>I vejledning 1 gives der anvisninger på, hvorledes kommunalbestyrelserne  \r\n\r\n kan tilrettelægge kortlægningen af varmeforsyningsforholdene. </P>  \r\n\r\n<P>Vejledning 2. </P>  \r\n\r\n<P>I vejledning 2 gives anvisninger på, hvorledes kommunalbestyrelserne kan  \r\n\r\n udarbejde oplæg til delplaner indeholdende forsyningsalternativer for de  \r\n\r\n områder, for hvilke det kan komme på tale at planlægge kollektiv  \r\n\r\n varmeforsyning på basis af naturgas og/eller overskudsvarme. </P>  \r\n\r\n<P>Endvidere gives anvisninger på, hvorledes amtsrådet kan foretage en  \r\n\r\n sammenfatning af oplæggene for en flerhed af kommuner, som tilsammen udgør et  \r\n\r\n potentielt forsyningsopland. </P>  \r\n\r\n<P>Vejledning 3. </P>  \r\n\r\n<P>I vejledning 3 gives anvisninger på, hvorledes kommunalbestyrelserne kan  \r\n\r\n udarbejde delplaner for lokal udbygning af kollektive  \r\n\r\n varmeforsyningssystemer. </P>  \r\n\r\n<P>Delplan for anlæg af regional betydning </P>  \r\n\r\n<P>Nærværende vejledning giver anvisninger på, hvorledes amtsrådet med  \r\n\r\n udgangspunkt i kortlægning, kommunale oplæg til delplaner samt  \r\n\r\n varmeplandirektiver kan udarbejde delplaner for anlæg af regional betydning.  \r\n\r\n Det vil typisk dreje sig om regionale naturgasfordelingsledninger eller  \r\n\r\n regionale transmissionsledninger for varmt vand og de hertil hørende anlæg.  \r\n\r\n</P>  \r\n\r\n<P>Såfremt der foreligger en regional (amtskommunal) sammenfatning af  \r\n\r\n delplanoplæg vil sammenfatningen udgøre et væsentligt grundlag for  \r\n\r\n udarbejdelse af forslag til regional delplan. </P>  \r\n\r\n<P>Projekt for anlæg af regional betydning </P>  \r\n\r\n<P>Vejledningen indeholder endvidere en oversigt over de elementer, der skal  \r\n\r\n indgå ved udarbejdelse af projekt for anlæg af regional betydning. Dette  \r\n\r\n afsnits indhold vil senere indgå i en mere generel vejledning om udarbejdelse  \r\n\r\n af projekter. </P>  \r\n\r\n<P>I mange tilfælde vil udarbejdelsen af et projekt for regionale anlæg  \r\n\r\n overvejende omfatte en detaillering af linjeføringer samt supplerende  \r\n\r\n høringer og forhandlinger med henblik på interesseafklaring. </P>  \r\n\r\n<P>Samarbejde om plan- og projektudarbejdelse </P>  \r\n\r\n<P>Udarbejdelsen af forslag til delplan for regionale anlæg foretages i et  \r\n\r\n tæt og koordineret samarbejde mellem amtsrådet og vedkommende  \r\n\r\n kommunalbestyrelser samt forsyningsselskaber. Det eller de  \r\n\r\n forsyningsselskaber, som forudsættes at forestå bygningen af anlæggene,  \r\n\r\n afgiver nødvendige oplysninger til brug for planudarbejdelsen og forudsættes  \r\n\r\n som forsyningsansvarligt selskab at bidrage til udarbejdelsen af de  \r\n\r\n projekter, hvorigennem planen virkeliggøres. </P>  \r\n\r\n<P CLASS=PUNKT> <B>2.</B> Lovmæssig baggrund. </P>  \r\n\r\n<P>Regionale delplaner </P>  \r\n\r\n<P>Ifølge § 14 i energiministeriets bekendtgørelse (* 1) om administration af  \r\n\r\n kapitel 3 i lov om varmeforsyning, kan energiministeren pålægge amtsrådet i  \r\n\r\n samarbejde med berørte kommunalbestyrelser og forsyningsselskaber at  \r\n\r\n udarbejde forslag til delplan, der kan danne grundlag for gennemførelse af  \r\n\r\n varmeforsyningsprojekter for anlæg af regional betydning, herunder regionale  \r\n\r\n naturgasfordelingsledninger eller transmissionsledninger for varmt vand m.v.  \r\n\r\n Som led i delplanudarbejdelsen kontaktes en række myndigheder m.v. med  \r\n\r\n henblik på afklaring af delplanens forhold til berørte lovgivninger og  \r\n\r\n sektorinteresser. </P>  \r\n\r\n<P>Godkendelse </P>  \r\n\r\n<P>Når delplanforslaget har været til høring i berørte kommunalbestyrelser og  \r\n\r\n forsyningsselskaber og samtidig været fremlagt til offentligt gennemsyn  \r\n\r\n sendes det med de modtagne kommentarer samt amtsrådets stillingtagen hertil  \r\n\r\n til ministerens godkendelse, jfr. energiministeriets bekendtgørelse nr. 506  \r\n\r\n af 24. november 1980 og cirkulære af samme dato, om administration af kapitel  \r\n\r\n 3 i lov om varmeforsyning. Kommunalbestyrelser og amtsråd skal ifølge § 13 i  \r\n\r\n lov om varmeforsyning virke for den godkendte delplans gennemførelse. </P>  \r\n\r\n<P>Projekter for regionale anlæg </P>  \r\n\r\n<P>Ifølge § 14, stk. 2 i loven kan energiministeren efter forhandling med de  \r\n\r\n kommunale organisationer bestemme, at godkendelse af projekter til  \r\n\r\n realisering af planer i visse tilfælde gives af amtsrådet. Dette vil være  \r\n\r\n hensigtsmæssigt i de tilfælde, hvor amtsrådet er planmyndighed. </P>  \r\n\r\n<P>Ekspropriation/Etablering </P>  \r\n\r\n<P>Når der foreligger et godkendt projekt, kan der, såfremt det er af  \r\n\r\n væsentlig betydning for etableringen af det omhandlede kollektive  \r\n\r\n varmeforsyningsanlæg, foretages ekspropriation til fordel for anlægget,  \r\n\r\n hvorefter etablering af anlægget kan finde sted. </P>  \r\n\r\n<P>Energistyrelsen er i færd med at udarbejde en bekendtgørelse om  \r\n\r\n godkendelse af projekter for kollektive varmeforsyningsanlæg m.v., som  \r\n\r\n fastlægger de nærmere regler bl.a. vedrørende godkendelse af projekter af  \r\n\r\n regional betydning. </P>  \r\n\r\n<P CLASS=PUNKT> <B>3.</B> Rammer for udarbejdelse af delplaner og projekter.  \r\n\r\n</P>  \r\n\r\n<P>Grundlag </P>  \r\n\r\n<P>Grundlaget for fastsættelse af forudsætninger for udarbejdelse af  \r\n\r\n delplaner (varmeplandirektiver) udgøres bl.a. af kommunal kortlægning og  \r\n\r\n kommunale oplæg til delplan, amtsrådenes sammenfatning heraf, samt amtsrådets  \r\n\r\n vurdering af delplanoplæggets forudsætninger om byggeriets udvikling,  \r\n\r\n affaldsplanlægning m.v. jfr. § 5 i bekendtgørelse om administration af  \r\n\r\n kapitel 3 i lov om varmeforsyning. </P>  \r\n\r\n<P>Oplæg til delplaner </P>  \r\n\r\n<P>De kommunale oplæg til delplaner indeholder forsyningsalternativer for de  \r\n\r\n områder i kommunen, hvor det kan komme på tale at planlægge for kollektiv  \r\n\r\n forsyning, baseret på naturgas og/eller overskudsvarme. For opstillede  \r\n\r\n forsyningsalternativer belyses de energimæssige konsekvenser, ligesom de  \r\n\r\n investeringsmæssige overslag forbundet med etablering af distributionsnet og  \r\n\r\n stik belyses. </P>  \r\n\r\n<P>Sammenfatning af oplæg </P>  \r\n\r\n<P>Såfremt flere kommuner eller dele heraf tilsammen udgør et muligt  \r\n\r\n forsyningsopland for en fordelingsledning, kan energiministeren til brug for  \r\n\r\n direktivforhandlingerne anmode amtsrådet om at foretage en sammenfatning af  \r\n\r\n de kommunale forsyningsalternativer. Sammenfatningen omfatter såvel de  \r\n\r\n energimæssige som de investeringsmæssige forhold herunder investeringerne i  \r\n\r\n de regionale forsyningsanlæg. </P>  \r\n\r\n<P>Lokalisering </P>  \r\n\r\n<P>Sammenfatningen indeholder endvidere forslag til lokalisering af  \r\n\r\n overordnede regionale anlæg. Disse lokaliseringsforslag udarbejder amtsrådet  \r\n\r\n i samarbejde med kommunalbestyrelserne og berørte forsyningsselskaber. </P>  \r\n\r\n<P>Amtsrådet må i denne forbindelse redegøre for lokaliseringsforslagenes  \r\n\r\n forhold til anden sektorplanlægning samt til regionplanlægningen. Forslagene  \r\n\r\n vil ofte i væsentligt omfang allerede være indarbejdet i forslag til  \r\n\r\n regionplan. </P>  \r\n\r\n<P>Varmeplandirektiver </P>  \r\n\r\n<P>Varmeplandirektiverne til kommunalbestyrelser og amtsråd udstedes af  \r\n\r\n energiministeren efter forhandling med de berørte kommunalbestyrelser,  \r\n\r\n amtsråd samt forsyningsselskaber. Direktiverne kan blandt andet fastlægge de  \r\n\r\n forsyningsmæssige, tidsmæssige, økonomiske og proceduremæssige forudsætninger  \r\n\r\n for delplanudarbejdelse. </P>  \r\n\r\n<P>Forsyningsoplande </P>  \r\n\r\n<P>Når direktivforhandlingerne for den regionale delplan er afsluttet, vil  \r\n\r\n det samtidig fremgå hvilke kommuner, der må påregne at skulle udarbejde  \r\n\r\n kommunale delplaner med henblik på forsyning fra den omhandlede regionale  \r\n\r\n forsyningsledning. </P>  \r\n\r\n<P>I direktivet kan det fastlægges, hvilke geografiske områder  \r\n\r\n (forsyningsoplande) det regionale ledningsanlæg skal kunne forsyne, herunder  \r\n\r\n linieføring samt de overordnede tidsmæssige rammer herfor. Direktivet kan  \r\n\r\n angive, hvorledes ledningsanlæggets kapacitet afklares, herunder hvorledes  \r\n\r\n hensyn til fremtidig udvidelse af forsyningsområder tilgodeses. </P>  \r\n\r\n<P CLASS=PUNKT> <B>4.</B> Forholdet mellem kommunal og regional delplan samt  \r\n\r\n projekt. </P>  \r\n\r\n<P>Beslutningsgrundlag </P>  \r\n\r\n<P>Et udarbejdet delplanforslag skal tjene som beslutningsgrundlag for såvel  \r\n\r\n kommunale, amtskommunale som statslige myndigheder, ligesom det indeholder  \r\n\r\n rammer for forsyningsselskabernes virksomhed. </P>  \r\n\r\n<P>Godkendelse </P>  \r\n\r\n<P>Delplanerne udformes, så det i den statslige godkendelsesfase kan  \r\n\r\n vurderes, hvorvidt en realisering af planerne vil føre til de ønskede  \r\n\r\n energipolitiske mål og hvorvidt dette vil ske indenfor de investeringsmæssige  \r\n\r\n rammer, som opstilles for energiområdet. </P>  \r\n\r\n<P>Koordinering </P>  \r\n\r\n<P>Samtidig udformes delplanerne, så der er mulighed for at vurdere, om  \r\n\r\n delplaner, der vedrører samme hovedforsyningskilde, energimæssigt og  \r\n\r\n tidsmæssigt er koordinerede. </P>  \r\n\r\n<P>Arealanvendelsesplanlægning m.v. </P>  \r\n\r\n<P>Eventuelle konflikter i forbindelse med delplanernes realisering i forhold  \r\n\r\n til anden kommunal eller regional planlægning samt øvrige berørte interesser  \r\n\r\n må afklares eller belyses ved delplanlægningen. </P>  \r\n\r\n<P>Kommunale - regionale delplaner </P>  \r\n\r\n<P>De regionale delplaner bliver bindeleddet mellem flere kommunale  \r\n\r\n delplaner. Af hensyn til den hastende planlægning må det forventes, at visse  \r\n\r\n regionale delplaner vil blive godkendt inden de tilhørende kommunale  \r\n\r\n delplaner er færdigudarbejdede. Det betyder, at de regionale delplaner må  \r\n\r\n udformes således, at sammenhængen med grundlaget for udarbejdelse af de  \r\n\r\n kommunale delplaner klart fremgår. </P>  \r\n\r\n<P>Projektrammer </P>  \r\n\r\n<P>Endelig er den regionale delplan ramme for projekter vedrørende regionale  \r\n\r\n ledningsanlæg m.v. Derfor må delplanerne indeholde en oversigtlig økonomisk  \r\n\r\n belysning af de projekter, som skal udarbejdes for at realisere delplanen.  \r\n\r\n</P>  \r\n\r\n<P>De energimæssige og økonomiske bindinger, som ligger til grund for den  \r\n\r\n pågældende planlægning, bør afspejles i delplanen således, at rammerne for  \r\n\r\n projektudarbejdelse er entydige. </P>  \r\n\r\n<P>Projekter - ekspropriationsgrundlag </P>  \r\n\r\n<P>Projekterne må tilsvarende udformes så den godkendende myndighed kan påse,  \r\n\r\n at projektet er i overensstemmelse med delplanen og således, at det danner et  \r\n\r\n tilstrækkeligt grundlag for ekspropriationsforretninger, arealafståelse,  \r\n\r\n servitutpålæg og etablering af anlæg. </P>  \r\n\r\n<P>Indholdet i en regional delplan. </P>  \r\n\r\n<P>5.1. Opdeling. </P>  \r\n\r\n<P>Beslutnings- og administrationsgrundlag </P>  \r\n\r\n<P>Delplaner skal som nævnt tjene som beslutningsgrundlag for berørte  \r\n\r\n kommunalbestyrelser og amtsråd samt for energiministeriet (godkendelse af  \r\n\r\n delplaner). I godkendelsesfasen foretages en nærmere fastlæggelse af de  \r\n\r\n elementer af planen, som er særligt relevante for gennemførelse af  \r\n\r\n energimæssige målsætninger og som skal være bindende retningslinier for  \r\n\r\n planens realisering. </P>  \r\n\r\n<P>For at sikre en klar struktur i - og anvendelse af - planmaterialet, bør  \r\n\r\n dette disponeres i følgende tre hovedelementer: </P>  \r\n\r\n<P>- forudsætninger (forudsætningsdel) </P>  \r\n\r\n<P>- redegørelse (redegørelsesdel) </P>  \r\n\r\n<P>- retningslinier (bindende del) </P>  \r\n\r\n<P>Nedenfor er indholdet i de tre opdelinger nærmere beskrevet i afsnittene  \r\n\r\n 5.2, 5.3 og 5.4. </P>  \r\n\r\n<P>5.2. Forudsætningsdel. </P>  \r\n\r\n<P>Varmeplandirektivet </P>  \r\n\r\n<P>I forudsætningsdelen redegøres kort for den til grund liggende  \r\n\r\n kortlægning, oplæg til delplaner samt for varmeplandirektivet og de heri  \r\n\r\n nærmere angivne geografiske, energimæssige og tidsmæssige forudsætninger  \r\n\r\n m.v., som skal lægges til grund for delplanudarbejdelsen. </P>  \r\n\r\n<P>Anlæg-, forsyningsoplande og tidsrammer </P>  \r\n\r\n<P>Det kan her anføres hvilke regionale anlæg, der indenfor givne tidsrammer  \r\n\r\n forudsættes etableret med henblik på forsyning med naturgas eller  \r\n\r\n overskudsvarme/kraftvarme i bestemte kommuner. Det kan være forudsat i  \r\n\r\n direktivet, at planlægningen tager udgangspunkt i angivne linieføringer og  \r\n\r\n lokaliseringer af overordnede anlæg. </P>  \r\n\r\n<P>Samarbejdsformer </P>  \r\n\r\n<P>Endvidere kan forudsatte samarbejdsformer mellem myndigheder og  \r\n\r\n forsyningsselskaber i den efterfølgende etableringsfase angives. </P>  \r\n\r\n<P>5.3. Redegørelsesdel. </P>  \r\n\r\n<P>Med udgangspunkt i forudsætningerne må der i redegørelsesdelen gives en  \r\n\r\n beskrivelse af selve indholdet i forslaget til delplan, af begrundelser for  \r\n\r\n valg og afvejninger samt af konsekvenserne ved gennemførelse af forslaget.  \r\n\r\n</P>  \r\n\r\n<P>5.3.1. Anlæg. </P>  \r\n\r\n<P>Delplanen må indeholde en beskrivelse af, hvilke anlæg, der omfattes af  \r\n\r\n planen. </P>  \r\n\r\n<P>Naturgas </P>  \r\n\r\n<P>For naturgasplanlægningen kan den f.eks. vedrøre fordelingsledninger,  \r\n\r\n afgreninger, måler- og regulatorstationer m.v. </P>  \r\n\r\n<P>Overskudsvarme </P>  \r\n\r\n<P>Vedrører delplanen udnyttelse af overskudsvarme, der berører flere  \r\n\r\n kommuner, kan der være tale om transmissionsledninger, varmevekslerstationer  \r\n\r\n m.v. </P>  \r\n\r\n<P>5.3.2. Kapacitet. </P>  \r\n\r\n<P>Forsyningsoplande, -anlæg </P>  \r\n\r\n<P>Med udgangspunkt i forsyningsoplandet med tilknyttede energibehov må det  \r\n\r\n fastlægges, hvilke forsyningskapaciteter, der er afsat for at kunne klare en  \r\n\r\n forsyning af de forskellige forsyningsområder, herunder redegøres for  \r\n\r\n trykniveau for naturgasledninger og temperaturniveau fra  \r\n\r\n transmissionsledninger vedrørende udnyttelse af overskudsvarme. </P>  \r\n\r\n<P>I forbindelse med fastlæggelse af kapaciteten må der redegøres for, om der  \r\n\r\n indgår potentielle fremtidige udvidelser af f.eks. forsyningsoplandet. Det  \r\n\r\n kan også anføres, at fremtidige udvidelser af forsyningsoplandet forudsætter  \r\n\r\n etablering af nye anlæg. </P>  \r\n\r\n<P>Større enkeltforbrugere </P>  \r\n\r\n<P>Der kan videre redegøres for, hvordan større enkeltforbrugere påregnes  \r\n\r\n tilsluttet, og i hvilken udstrækning der er kapacitet til en fremtidig  \r\n\r\n tilslutning af fremtidige storforbrugere. Tilsvarende skal der tages højde  \r\n\r\n for mulige/forventede ændringer i forbrugsmønstrets sammensætning.  \r\n\r\n Redegørelsen for kapacitetskrav skal give grundlag for i godkendelsesfasen at  \r\n\r\n fastlægge den nødvendige minimumskapacitet. </P>  \r\n\r\n<P>5.3.3. Forsyningssikkerhed. </P>  \r\n\r\n<P>Det må belyses, hvilke overvejelser omkring forsyningssikkerhed, der er  \r\n\r\n forudsat ved udarbejdelse af delplanen. F.eks. kan det være forudsat, at de  \r\n\r\n ledningsanlæg, som etableres indenfor den af delplanen omfattede  \r\n\r\n tidshorisont, på et senere tidspunkt påregnes ringforbundet, eller at der  \r\n\r\n senere etableres lagerfaciliteter, spidslastcentraler eller lignende. </P>  \r\n\r\n<P>5.3.4. Linjeføring. </P>  \r\n\r\n<P>Grov-tracee </P>  \r\n\r\n<P>I delplanen skal der fastlægges en linjeføring (grovtracee) for  \r\n\r\n ledningsanlæg m.v. For naturgas drejer det sig f.eks. om fordelingsledninger,  \r\n\r\n afgreninger m.v. Ligeledes må lokaliseringen af tilhørende anlæg som  \r\n\r\n M/R-stationer, varmevekslerstationer m.v. fastlægges. </P>  \r\n\r\n<P>I denne forbindelse må der redegøres for de nødvendige arealreservationer  \r\n\r\n m.v. For naturgasfordelingsledninger reserveres en korridor af 50 m's bredde  \r\n\r\n indenfor hvilken den nøjagtige linjeføring (fintracee) og sikkerhedszoner  \r\n\r\n fastlægges som led i projektudarbejdelsen. Endvidere reserveres arealer til  \r\n\r\n de tilhørende overjordiske anlæg og installationer. </P>  \r\n\r\n<P>Kort </P>  \r\n\r\n<P>Linjeføringen for ledningsanlæggene og lokalisering af anlæg indtegnes på  \r\n\r\n kort (f.eks. 1: 25.000 og 1: 4.000). </P>  \r\n\r\n<P>5.3.5. Forholdet til region- og kommuneplanlægningen. </P>  \r\n\r\n<P>Arealanvendelsesplanlægning </P>  \r\n\r\n<P>Lokaliseringen af den regionale delplans anlæg med tilhørende  \r\n\r\n arealreservationer er samtidig et regionplananliggende. Delplanen må derfor  \r\n\r\n redegøre for, om de omhandlede anlægs placering - såvel linjeføringer som  \r\n\r\n større anlægs lokalisering - omfattes af foreliggende forslag til regionplan,  \r\n\r\n eller om delplanens lokaliseringsforslag adskiller sig så væsentligt fra  \r\n\r\n regionplanforslagets, at en særskilt stillingtagen hertil synes nødvendig.  \r\n\r\n</P>  \r\n\r\n<P>Efter en regionplangodkendelse må eventuelle afvigelser mellem delplanens  \r\n\r\n lokaliseringsforslag og regionplanens retningslinjer herfor på tilsvarende  \r\n\r\n måde vurderes særskilt, herunder om delplanen bør ledsages af forslag til  \r\n\r\n regionplantillæg. </P>  \r\n\r\n<P>Når amtsrådet indsender delplanforslaget til godkendelse skal høringssvar  \r\n\r\n fra berørte myndigheder være vedlagt, jfr. bl.a. bilag 1. </P>  \r\n\r\n<P>I relation til kommuneplanlægningen må der redegøres for kommunens  \r\n\r\n vurdering af, om der skal udarbejdes lokalplan for anlæg, der indgår i  \r\n\r\n delplanen, og om der i den forbindelse er behov for ændringer i § 15-rammer  \r\n\r\n (jfr. kommuneplanloven). </P>  \r\n\r\n<P>5.3.6. Forholdet til andre sektor- og arealinteresser. </P>  \r\n\r\n<P>Høring/forhandling </P>  \r\n\r\n<P>Der må redegøres for hvilke andre myndigheder, og interesser, der vil  \r\n\r\n blive berørt af delplanen, og hvis forhåndsudtalelse, tilladelse eller  \r\n\r\n godkendelse vil være nødvendig. </P>  \r\n\r\n<P>For at undgå, at efterfølgende myndighedsbehandling stiller sig hindrende  \r\n\r\n for delplanens realisering eller stiller krav om ændringer i planen, må der  \r\n\r\n inden delplangodkendelsen gennem forhandling og høring skabes en afklaring af  \r\n\r\n delplanens forhold til andre lovgivningsområder og interesser. I den  \r\n\r\n udstrækning afklaringer ikke har kunnet opnås, må der redegøres for,  \r\n\r\n hvorledes udestående problemer og konflikter efterfølgende tilstræbes løst.  \r\n\r\n</P>  \r\n\r\n<P>Afklaringen bør være så vidtgående, at der kun resterer problemer affødt  \r\n\r\n af en efterfølgende detaljering i projektfasen. </P>  \r\n\r\n<P>Bilag 1. </P>  \r\n\r\n<P>I bilag 1 er der er givet en oversigt over de myndigheder, det kan komme  \r\n\r\n på tale at høre, samt de sektorinteresser, som skal være afklarede i  \r\n\r\n forbindelse med delplanudarbejdelsen. </P>  \r\n\r\n<P>5.3.7. Tidsmæssige forhold. </P>  \r\n\r\n<P>Tidsrammer for projekt og anlæg </P>  \r\n\r\n<P>Med udgangspunkt i de tidsrammer, der i direktivet er lagt for  \r\n\r\n delplanudarbejdelse og etablering af forsyning, må den regionale delplan  \r\n\r\n indeholde en tidsplan for udbygningen af anlæggene, der opfylder disse  \r\n\r\n overordnede tidsrammer. Af tidsplanen må det fremgå, hvorledes delplanen  \r\n\r\n opfølges af projektudarbejdelse og realisering, samt hvornår det forudsættes,  \r\n\r\n at der vil kunne ske en forsyning af de forsyningsoplande, som indgår i den  \r\n\r\n samlede kommunale og regionale delplanlægning for forsyningsoplandet. </P>  \r\n\r\n<P>5.3.8. Investeringsoverslag. </P>  \r\n\r\n<P>Justering af investeringsoverslag </P>  \r\n\r\n<P>Det samlede investeringsbehov må belyses. I forbindelse med udarbejdelse  \r\n\r\n af oplæg til delplaner og amtsrådets sammenfatning heraf er der udarbejdet  \r\n\r\n investeringsoverslag for de regionale anlæg. I denne fase vil der, med mindre  \r\n\r\n der foretages væsentlige ændringer, således ofte være tale om en ajourføring  \r\n\r\n og justering af disse investeringsoverslag. </P>  \r\n\r\n<P>Opsplitning på hovedkomponenter og tid </P>  \r\n\r\n<P>Der må foretages en opdeling af investeringerne på de enkelte  \r\n\r\n hovedkomponenter. Endvidere må investeringerne så vidt muligt opgøres på de  \r\n\r\n enkelte år. </P>  \r\n\r\n<P>5.3.9. Forhold vedrørende organisation og finansiering. </P>  \r\n\r\n<P>Bygherre - Driftsherre </P>  \r\n\r\n<P>Det må fremgå hvilken bygherre, der forudsættes at etablere anlægget, samt  \r\n\r\n hvilken driftsherre, der forudsættes at forestå driften af det etablerede  \r\n\r\n anlæg. </P>  \r\n\r\n<P>Principaftaler </P>  \r\n\r\n<P>I delplanen må der redegøres for, om der mellem aftagere og leverandører  \r\n\r\n af naturgas og/eller overskudsvarme foreligger principaftaler, vedrørende den  \r\n\r\n fremtidige forsyning. Blandt andet må det selskab, som forudsættes at forestå  \r\n\r\n bygningen af anlæggene, overfor amtsrådet fremlægge erklæring om, at  \r\n\r\n selskabet på nærmere vilkår vil medvirke til at udarbejde projekter samt  \r\n\r\n etablere og drive anlæg, som omfattes af delplanen. </P>  \r\n\r\n<P>Finansiering </P>  \r\n\r\n<P>I forbindelse hermed skal forsyningsselskabet redegøre for, hvordan  \r\n\r\n anlægsinvesteringerne forudsættes finansieret. </P>  \r\n\r\n<P>5.3.10. Beskæftigelse. </P>  \r\n\r\n<P>Beskæftigelsesvirkninger </P>  \r\n\r\n<P>Delplanen bør indeholde en analyse af de beskæftigelsesmæssige virkninger  \r\n\r\n forbundet med planens realisering. Belysningen af de beskæftigelsesmæssige  \r\n\r\n virkninger må omfatte: </P>  \r\n\r\n<P CLASS=PUNKT> <B>1.</B> En opgørelse over arbejdskraftbehovet i delplanens  \r\n\r\n forskellige gennemførelsesfaser. </P>  \r\n\r\n<P CLASS=PUNKT> <B>2.</B> En redegørelse for, hvordan det påviste behov for  \r\n\r\n arbejdskraft vil kunne imødekommes. </P>  \r\n\r\n<P>Arbejdskraftbehov </P>  \r\n\r\n<P>Arbejdskraftbehovet opgøres for relevante typer af arbejdskraft  \r\n\r\n (uddannelseskategorier) på grundlag af enhedstal for forventet  \r\n\r\n arbejdstidsforbrug til udførelse af bestemte anlægsopgaver. </P>  \r\n\r\n<P>Kontakt til arbejdsmarkedsnævn </P>  \r\n\r\n<P>For at sikre imødekommelsen af det påviste arbejdskraftbehov bør  \r\n\r\n opgørelsen heraf fremsendes til høring i det stedlige arbejdsmarkedsnævn,  \r\n\r\n således at nævnets bemærkninger og eventuelle forslag til  \r\n\r\n uddannelsesinitiativer eller lignende kan indgå i det udarbejdede forslag til  \r\n\r\n delplan. </P>  \r\n\r\n<P>5.4. Retningslinier. </P>  \r\n\r\n<P>Godkendelsens indhold </P>  \r\n\r\n<P>For at lette den påfølgende godkendelse af delplanen samt bidrage til, at  \r\n\r\n den godkendte delplan kan fremstå som et entydigt plangrundlag for  \r\n\r\n projektudarbejdelse og efterfølgende administration, udarbejdes i  \r\n\r\n delplanforslaget - f.eks. i et kort indledende hovedafsnit - et ekstrakt af  \r\n\r\n de elementer af redegørelsesdelen, der påregnes fastlagt som bindende  \r\n\r\n retningslinier for planens realisering. </P>  \r\n\r\n<P>Energiministeriets fastlæggelse af bindende retningslinier omfatter alene:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Den eller de prioriterede forsyningsmuligheder </LI>  \r\n\r\n<LI>2) Forsyningsområder, forsyningsoplande </LI>  \r\n\r\n<LI>3) Placering af overordnede anlæg </LI>  \r\n\r\n<LI>4) Forsyningskapacitet i relation til oplande </LI>  \r\n\r\n<LI>5) Tidsfølge for planrealisering på baggrund af en opdeling af  \r\n\r\n planindholdet i udbygningsetaper. </LI>  \r\n\r\n</UL>  \r\n\r\n<P>Øvrige forhold godkendes ikke af energiministeriet alene, f.eks. fordi  \r\n\r\n forholdet hører hjemme i et andet ministerielt regi, som derfor må udtale sig  \r\n\r\n forpligtende herom. Som hovedregel vil andre berørte ministeriers synspunkter  \r\n\r\n - eventuelt efter forhandling - blive indarbejdet i energiministeriets  \r\n\r\n samlede godkendelse af delplanen. </P>  \r\n\r\n<P>Øvrige ministerier og styrelser vil overfor  \r\n\r\n energistyrelsen/energiministeriet bidrage til godkendelsen med forpligtende  \r\n\r\n udtalelser om bl.a. </P>  \r\n\r\n<P>- Investeringsramme for delplaners realisering </P>  \r\n\r\n<P>- Finansieringsmuligheder </P>  \r\n\r\n<P>- Forholdet til areal- og miljølovgivning </P>  \r\n\r\n<P>I det omfang de pågældende forhold reguleres af en kommunal eller  \r\n\r\n amtskommunal kompetence vil den centrale myndighedsbehandling finde sted med  \r\n\r\n baggrund i den lokale eller regionale sagsbehandling. </P>  \r\n\r\n<P>Godkendelsesprocessen </P>  \r\n\r\n<P>I godkendelsesprocessen foretages en vurdering af delplanmaterialets  \r\n\r\n redegørelsesdele - dels i relation til overordnede  \r\n\r\n målsætninger/forudsætninger, dels i relation til tilgrænsende  \r\n\r\n delplanudarbejdelser og endelig vurderes redegørelsens datagrundlag og  \r\n\r\n metodik. Denne vurdering forberedes i energistyrelsen, idet dog samme kreds  \r\n\r\n af ministerier og styrelser, som deltog i udformningen og koordineringen af  \r\n\r\n det til grundliggende varmeplandirektiv, inddrages i godkendelsesarbejdet,  \r\n\r\n for så vidt angår deres respektive sagsområder. </P>  \r\n\r\n<P>Godkendelsesprocessen kan tillige indebære forhandling mellem  \r\n\r\n energiministeriet/energistyrelsen og berørte kommunalbestyrelser og amtsråd,  \r\n\r\n f.eks. om ændring af dele af det fremsendte delplanforslag. </P>  \r\n\r\n<P>Vurderingen munder ud i en godkendelsesskrivelse fra energiministeriet til  \r\n\r\n den regionale planlægningsmyndighed. Godkendelsen kan indeholde formulerede  \r\n\r\n forbehold eller vilkår og/eller positiv angivelse af bestemte elementer i  \r\n\r\n planmaterialet, som godkendes. </P>  \r\n\r\n<P>Projektudarbejdelsen sker herefter på grundlag af delplanen samt  \r\n\r\n energiministeriets godkendelsesskrivelse. I et projekt sker en detaljering og  \r\n\r\n supplering af elementer indeholdt i delplanen, jfr. nedenstående afsnit 6.  \r\n\r\n</P>  \r\n\r\n<P CLASS=PUNKT> <B>6.</B> Indholdet i et projekt </P>  \r\n\r\n<P>Hvor en godkendt delplan ikke umiddelbart er bindende for grundejere,  \r\n\r\n udgør et godkendt projekt grundlaget for at etablere et anlæg, herunder for  \r\n\r\n at foretage de nødvendige ekspropriationer, arealafståelser, servitutpålæg  \r\n\r\n m.v. </P>  \r\n\r\n<P>Øget detaljeringsniveau </P>  \r\n\r\n<P>Forslag til projekter for de anlæg, der forudsættes etableret for at  \r\n\r\n realisere en godkendt delplan, vil i princippet skulle indeholde en  \r\n\r\n beskrivelse af de samme forhold som delplanen, idet dog detaljeringsniveauet  \r\n\r\n ofte vil være væsentligt højere. </P>  \r\n\r\n<P>Eventuel henvisning til delplan </P>  \r\n\r\n<P>For de emner i delplanen, som ikke nødvendigvis skal uddybes og  \r\n\r\n detailleres, kan der i projektmaterialet foretages en henvisning hertil. </P>  \r\n\r\n<P>I projekthåndbog for naturgasdistributionsanlæg udarbejdet for  \r\n\r\n Handelsministeriets Naturgas-Distributionsudvalg (HMNDU) og i ASME-guiden med  \r\n\r\n danske tillægsbestemmelser, er der givet en række data og vejledninger til  \r\n\r\n brug ved projektering af naturgasfordeling- og distributionsnet. </P>  \r\n\r\n<P>Nedenfor gives en kort oversigt over nogle af de hovedemner, der skal  \r\n\r\n indgå ved myndighedernes godkendelse af projekter i henhold til  \r\n\r\n varmeforsyningsloven. </P>  \r\n\r\n<P>6.1. Forudsætningsdel. </P>  \r\n\r\n<P>Forudsætningsdelen indeholder et resumee af de detaljerede geografiske,  \r\n\r\n energimæssige, tidsmæssige og økonomiske forudsætninger, som er fastlagt i  \r\n\r\n den godkendte delplan (retningslinier i sammenhæng med  \r\n\r\n godkendelsesskrivelsen), og som skal lægges til grund ved udarbejdelsen af  \r\n\r\n projektet. Projektets forudsætningsdel vil dog ofte kunne bestå i en  \r\n\r\n udtømmende henvisning til den godkendte delplan. </P>  \r\n\r\n<P>6.2. Projektets indhold. </P>  \r\n\r\n<P>Projektet skal omhandle de elementer, som er beskrevet ovenfor i  \r\n\r\n delplanen. I projektet vil de enkelte elementer imidlertid blive behandlet i  \r\n\r\n detaljer således, at der skabes et egentligt grundlag for ekspropriation,  \r\n\r\n arealerhvervelse m.v. samt for gennemførelse af anlægget. </P>  \r\n\r\n<P>Dette medfører, at der som led i projektudarbejdelsen indhentes en række  \r\n\r\n forhåndsudtalelser eller lignende fra forskellige myndigheder. I bilag 2 er  \r\n\r\n der vist en oversigt over, hvilke lovgivningsområder og myndigheder der kan  \r\n\r\n komme på tale. </P>  \r\n\r\n<P>Endelig må det fremgå af projektbeskrivelsen, hvorledes de selvstændigt  \r\n\r\n behandlede emner vurderes i forhold til den foreliggende plan, herunder om  \r\n\r\n eventuelle uoverensstemmelser mellem plan og projekt er ubetydelige, eller om  \r\n\r\n de er så væsentlige, at de forudsætter en ændring af planen. </P>  \r\n\r\n<P>Nedenfor beskrives stikordsmæssigt nogle af de forhold, der må uddybes i  \r\n\r\n projektet i forhold til delplanen. </P>  \r\n\r\n<P>6.3. Forsyningssikkerhed </P>  \r\n\r\n<P>Her tænkes på overvejelser om ringforbindelser, dimensionering,  \r\n\r\n reserveforsyning, lagerfaciliteter m.v. </P>  \r\n\r\n<P>6.4. Ledningsføring og arealreservationer. </P>  \r\n\r\n<P>Fintracee med nøjagtig angivelse af ledningens placering i traceen, krav  \r\n\r\n til arbejdszoner, sikkerhedszoner og nedgravningsdybder. Eventuelle ændringer  \r\n\r\n af disse forhold kan kun ske i ekspropriationsforretningen eller ved fornyet  \r\n\r\n projektgodkendelse. Eventuel lokalplangennemførelse og/eller ændring af §  \r\n\r\n 15-ramme påbegyndes. Det bemærkes, at ekspropriation ikke kan ske før  \r\n\r\n lokalplan er udarbejdet, i tilfælde af behov for lokalplan. Materialet skal  \r\n\r\n være så endeligt, at ekspropriationsmateriale kan udarbejdes på grundlag  \r\n\r\n heraf. </P>  \r\n\r\n<P>Tidsfølgen for projektets realisering skal være så præcis og detaljeret,  \r\n\r\n at det fremgår, hvornår de enkelte tilhørende forsyningsområder kan påregnes  \r\n\r\n forsynet. </P>  \r\n\r\n<P>6.5. Investeringsbehov og finansieringsforudsætninger. </P>  \r\n\r\n<P>Projektet skal indeholde en nøje plan for investeringsbehovet totalt og  \r\n\r\n fordelt på de enkelte år i udbygningsperioden, ligesom den påtænkte  \r\n\r\n finansiering af projektet skal fremgå. </P>  \r\n\r\n<P>Bilag I </P>  \r\n\r\n<P>Nedenstående giver en oversigt over de lovgivningsområder m.v., i forhold  \r\n\r\n til hvilke der i delplanudarbejdelsen må ske en principiel afklaring: </P>  \r\n\r\n<P>Fredningslovgivning </P>  \r\n\r\n<P>Vejlovgivning </P>  \r\n\r\n<P>Vandløbslovgivning </P>  \r\n\r\n<P>Zonelovgivning </P>  \r\n\r\n<P>Miljølovgivning </P>  \r\n\r\n<P>Råstoflovgivning </P>  \r\n\r\n<P>Elforsyningslovgivning </P>  \r\n\r\n<P>Landbrugslovgivning </P>  \r\n\r\n<P>Skovlovgivning </P>  \r\n\r\n<P>Telelovgivning </P>  \r\n\r\n<P>Gartneriinteresser </P>  \r\n\r\n<P>Forsvaret </P>  \r\n\r\n<P>DSB/privatbaner </P>  \r\n\r\n<P>Lands- og regionsplanlovgivning </P>  \r\n\r\n<P>Kommuneplanlovgivning </P>  \r\n\r\n<P>Delplanforslaget bør ledsages af høringssvar indhentet som led i  \r\n\r\n afklaringen af planforslagets forhold til ovennævnte lovgivningsområder. </P>  \r\n\r\n<P>Bilag II </P>  \r\n\r\n<P>I den udstrækning høringer m.v. i forbindelse med delplanudarbejdelsen  \r\n\r\n ikke er tilstrækkelig for den egentlige gennemførelse af planen må der -  \r\n\r\n forinden projektet kan godkendes - indhentes forhåndsudtalelser og lignende i  \r\n\r\n henhold til nedenstående lovgivning, myndighedsområder m.v.: </P>  \r\n\r\n<P>Fredningslovgivningen </P>  \r\n\r\n<P>Råstoflovgivningen </P>  \r\n\r\n<P>Miljølovgivningen </P>  \r\n\r\n<P>Skovlovgivningen </P>  \r\n\r\n<P>Lands-, region- og kommuneplanlovgivningen </P>  \r\n\r\n<P>Zonelovgivningen </P>  \r\n\r\n<P>Landbrugslovgivningen </P>  \r\n\r\n<P>Vejlovgivningen </P>  \r\n\r\n<P>Vandløbslovgivningen </P>  \r\n\r\n<P>Vandforsyningslovgivningen </P>  \r\n\r\n<P>Elforsyning </P>  \r\n\r\n<P>Telekommunikation </P>  \r\n\r\n<P>Anden ledningsført forsyning </P>  \r\n\r\n<P>Danske Statsbaner/privatbaner </P>  \r\n\r\n<P>Forsvaret </P>  \r\n\r\n<P>Byggelovgivningen </P>  \r\n\r\n<P>Arbejdsmiljølovgivningen </P>  \r\n\r\n<P>Brandmyndigheder </P>  \r\n\r\n<P>Søterritorietilladelser </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Nr. 506 af 24. november 1980 </P>  \r\n\r\n<P>Særlig note: </P>  \r\n\r\n<P>Der henvises til &#187;Forsyningskatalog 85&#171; samt notater, som </P>  \r\n\r\n<P>supplerer/uddyber vejledningen. </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19810500260"
        },
        {
            "displayName": "Entydig dokumentidentifikation",
            "displayValue": "CM008315"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5002"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "28/02/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energistyrelsen j. nr. 6002-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}