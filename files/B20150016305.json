{
    "id": 168125,
    "title": "Bekendtgørelse om a-kassernes og medlemmernes forhold under strejke og lockout (konflikt)",
    "documentTypeId": "60",
    "isSagsforlobPeriodValid": true,
    "shortName": "BEK nr 163 af 19/02/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om a-kassernes og medlemmernes forhold under strejke og lockout (konflikt)</p>\r\n<p class=\"Indledning2\">I medfør af § 61, stk. 4, i lov om arbejdsløshedsforsikring m.v., jf. lovbekendtgørelse nr. 348 af 8. april 2014, og efter forhandling med Beskæftigelsesrådet fastsættes efter bemyndigelse:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Et medlem, som er omfattet af konflikt, jf. § 2, og som er ledigt som følge af konflikten, jf. § 3, har ikke ret til dagpenge.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Stk. 1 gælder også for et medlem, som er ansat på nedsat tid, og som får supplerende dagpenge.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Et medlem er omfattet af konflikt, hvis:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> der er iværksat konflikt inden for det faglige område i medlemmets a-kasse, og medlemmet ved konfliktens start er ansat i en konfliktberørt virksomhed, eller</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> medlemmet er ansat i en konfliktberørt virksomhed ved konfliktens start, og medlemmets løn- og arbejdsvilkår må antages at ville blive direkte påvirket af konfliktens udfald.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Et medlem er omfattet af konflikt, selv om medlemmet ikke er ansat i virksomheden den dag, hvor konflikten starter. Det gælder dog kun, hvis medlemmet har en længerevarende, fast tilknytning til virksomheden, og det er på grund af konflikten, at medlemmet i en periode ikke har arbejde i virksomheden.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Et medlem, der ikke er omfattet af stk. 1 og 2, er ikke omfattet af konflikt, selv om medlemmet bliver hjemsendt eller afskediget som følge af en konflikt.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Et medlem, som er ledigt og omfattet af konflikt, jf. § 2, anses for ledigt som følge af konflikten, jf. dog stk. 2-4.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Et medlem er ikke ledigt som følge af konflikt, hvis det bliver dokumenteret, at ledigheden skyldes andre forhold.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Et medlem, hvis dagpenge har været standset på grund af konflikt, jf. § 1, har ret til dagpenge ved ledighed, hvis medlemmet under konflikten får andet arbejde, og det nye arbejdsforhold har haft en varighed af mindst 5 uger. Det er en forudsætning, at medlemmet tilhører en a-kasse, der ikke har standset udbetaling af dagpenge som følge af konflikt, jf. § 5.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Et medlem, som ikke har haft ret til dagpenge som følge af en konflikt, har ret til dagpenge straks efter konfliktens ophør, hvis medlemmet er ledigt og i øvrigt opfylder betingelserne for ret til dagpenge.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Et medlem, der ikke har ret til at få udbetalt dagpenge på grund af konflikt, jf. § 1, kan ikke som overflyttet medlem få ret til dagpenge i en anden a-kasse, jf. dog § 3, stk. 3.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> En a-kasse skal standse for udbetaling af dagpenge til alle medlemmer, hvis en ikke-overenskomststridig konflikt omfatter 65 pct. eller mere af de medlemmer af a-kassen, som enten modtager supplerende dagpenge eller ikke modtager ydelser fra a-kassen.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> En a-kasse, der har medlemmer, som er omfattet af konflikt, skal straks ved enhver konflikts start opgøre:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> antallet af medlemmer, der er omfattet af konflikten, og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> antallet af medlemmer, som ikke modtager ydelser fra a-kassen, bortset fra supplerende dagpenge.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> A-kassen skal inden 3 dage efter enhver konflikts start afgøre, om der kan udbetales dagpenge, jf. § 5.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> A-kassen skal straks give direktøren for Styrelsen for Arbejdsmarked og Rekruttering besked, hvis den afgør, at dagpenge ikke kan udbetales, jf. § 5.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> A-kassen skal samtidig give relevante jobcentre og Workindenmark-centre besked om enhver konflikt, om de afgørelser, a-kassen har truffet, og om grundlaget herfor.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Et medlem, der ikke har ret til at få udbetalt dagpenge på grund af konflikt, jf. § 5, og som overflyttes til en anden a-kasse, fordi medlemmet under konflikten får arbejde et andet sted, kan igen få dagpenge ved ledighed, hvis medlemmet i øvrigt opfylder betingelserne for at have ret til dagpenge. Det er en forudsætning, at den a-kasse, som medlemmet er overflyttet til, ikke har standset udbetalingen af dagpenge som følge af konflikt.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 23. februar 2015.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Samtidig ophæves bekendtgørelse nr. 103 af 14. februar 2001 om a-kassernes og medlemmernes forhold under strejke og lockout (konflikt).</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 19. februar 2015</p><p class=\"Sign1\" align=\"center\">Morten Binder</p><p class=\"Sign2\" align=\"right\">/ Kirsten Brix Pedersen</p></div>\r\n",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/02/2015"
        },
        {
            "displayName": "Accession",
            "displayValue": "B20150016305"
        },
        {
            "displayName": "Entydig dokumentidentifikation",
            "displayValue": "BE006177"
        },
        {
            "displayName": "Dato for førstegangsindlæggelse",
            "displayValue": "21/02/2015"
        },
        {
            "displayName": "Dato for indlæggelse",
            "displayValue": "21/02/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "163"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "19/02/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Arbejdsmarked og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 2015-0000762"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}