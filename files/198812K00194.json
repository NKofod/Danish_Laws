{
    "id": 110441,
    "title": "1988 LSF 194   FORSLAG TIL LOV OM SPILLEKASINOER ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 194",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 194 </P>  \r\n\r\n<P></P>  \r\n\r\n<P>Forslag til Lov om spillekasinoer </P>  \r\n\r\n<P></P>  \r\n\r\n<P>Fremsat af Arne Melchior (CD) Bente Juncker (CD) Jette Pors (CD) Dohrmann  \r\n\r\n (FP) Mogens Elvensø (FP) Ernst B. Schmidt (FP) </P>  \r\n\r\n<P></P>  \r\n\r\n<P>den 31. januar 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Industriministeren bemyndiges til at meddele bevilling til </P>  \r\n\r\n<P>drift af spillekasinoer. </P>  \r\n\r\n<P>§ 2. Bevilling kan gives til op til 12 spillekasinoer geografisk fordelt  \r\n\r\n over hele landet. Endvidere kan bevilling gives til drift af spillekasinoer  \r\n\r\n på danske skibe i udenrigsfart. </P>  \r\n\r\n<P>Stk. 2. Bevilling meddeles efter ansøgning og må kun gives til et selskab,  \r\n\r\n der er organiseret som aktieselskab, og hvis aktiekapital er på mindst 1 mio.  \r\n\r\n kr. </P>  \r\n\r\n<P>Stk. 3. Bevilling må kun gives for 5 år ad gangen. Fornyelse af  \r\n\r\n bevillingen kan finde sted. I bevillingsperioden kan bevillingen kun  \r\n\r\n tilbagekaldes, såfremt bestemmelserne i nærværende lov overtrædes. </P>  \r\n\r\n<P>§ 3. For hvert af de selskaber, der meddeles bevilling, udpeger  \r\n\r\n industriministeren eet medlem af selskabets bestyrelse. </P>  \r\n\r\n<P>§ 4. I spillekasinoerne kan spilles roulet, baccarat og black jack. Andre  \r\n\r\n former for spil kan kun ske efter tilladelse fra industriministeren. </P>  \r\n\r\n<P>§ 5. Spillekasinoernes almindelige åbningstid er kl. 15 til kl. 05 såvel  \r\n\r\n hverdage som helligdage. </P>  \r\n\r\n<P>Stk. 2. Spillekasinoer må dog ikke holdes åbne på langfredag, påskedag,  \r\n\r\n pinsedag, juleaftensdag eller juledag. </P>  \r\n\r\n<P>§ 6. I forbindelse med spillekasinovirksomheden kan der drives  \r\n\r\n restaurations- og/eller hotelvirksomhed efter de almindelige regler for sådan  \r\n\r\n virksomhed. </P>  \r\n\r\n<P>§ 7. Kun personer over 18 år har adgang til et spillekasino. Legitimation  \r\n\r\n skal forevises ved indgangen. </P>  \r\n\r\n<P>Stk. 2. Et spillekasino kan uden begrundelse afvise uønskede personer fra  \r\n\r\n kasinoet. </P>  \r\n\r\n<P>Stk. 3. Der opkræves en entre på ikke under 20 kr. af hver gæst i  \r\n\r\n spillekasinoet. Af entreindtægten svares en afgift til staten på 50 pct. </P>  \r\n\r\n<P>§ 8. Indsats ved spil i et spillekasino gøres med særlige spillemærker  \r\n\r\n (jetons), der kun kan købes i kasinoets vekselkasse. Gevinst udbetales  \r\n\r\n ligeledes i spillemærker. </P>  \r\n\r\n<P>Stk. 2. Alle spillemærker skal veksles, når kasinoet forlades. </P>  \r\n\r\n<P>Stk. 3. Spillemærker udstedes med pålydende 5, 10, 100, 500 og 1.000 kr.  \r\n\r\n</P>  \r\n\r\n<P>Stk. 4. Den mindste indsats, der kan gøres i eet spil af een person, er 5  \r\n\r\n kr. og den største 10.000 kr. </P>  \r\n\r\n<P>§ 9. I tvivlstilfælde afgør lederen af spillekasinoet, om en spiller har  \r\n\r\n vundet. Afgørelsen er inappellabel. </P>  \r\n\r\n<P>§ 10. Personer med økonomisk forbindelse til et spillekasino, herunder  \r\n\r\n ansatte, kan ikke deltage i spil i kasinoet. Det samme gælder nærstående til  \r\n\r\n sådanne personer. </P>  \r\n\r\n<P>§ 11. Gevinster vundet i spillekasinoer er fritaget for indkomstskat. </P>  \r\n\r\n<P>Stk. 2. Af den fortjeneste, dvs. bruttoavancen med fradrag af samtlige  \r\n\r\n driftsomkostninger undtagen selskabsskat, et selskab har i forbindelse med  \r\n\r\n spillekasinovirksomhed, svares en afgift til statskassen på 65 pct. </P>  \r\n\r\n<P>§ 12. Loven træder i kraft den 1. januar 1990. </P>  \r\n\r\n<P>Stk. 2. Ansøgning om bevilling kan dog indsendes til industriministeren  \r\n\r\n straks efter lovens stadfæstelse, og bevilling kan meddeles i løbet af 2.  \r\n\r\n halvår af 1989 med virkning fra lovens ikrafttrædelsesdato. </P>  \r\n\r\n<P>§ 13. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Hensigten med lovforslaget er at gøre spillekasinoer lovlige i Danmark med  \r\n\r\n henblik på </P>  \r\n\r\n<P>1) at søge ulovligt spil kanaliseret ind i lovlige rammer, </P>  \r\n\r\n<P>2) at skaffe staten indtægter, </P>  \r\n\r\n<P>3) at tiltrække turister og dertil svarende valutaindtægter såvel direkte  \r\n\r\n som indirekte. </P>  \r\n\r\n<P>Lovforslagets nærmere udformning beror på forslagsstillernes vurdering af,  \r\n\r\n hvad der sandsynligvis vil kunne opnås flertal for i det nuværende Folketing.  \r\n\r\n I princippet mener forslagsstillerne, at driften af kasinoer bør være fri  \r\n\r\n næring under iagttagelse af herom givne regler. </P>  \r\n\r\n<P>Forslagsstillerne er indstillet på at medvirke til slækning og/eller  \r\n\r\n stramning af enkeltheder under lovforslagets gang gennem Tinget. </P>  \r\n\r\n<P>Staten tillader som bekendt spil om penge under mange former.  \r\n\r\n Klasselotteriet, totalisatorspil, tipning, lotto, Super-Chancen i Danmarks  \r\n\r\n Radio etc. Alle disse former nyder udpræget publikumsinteresse, og staten er  \r\n\r\n med i stor stil i samtlige tilfælde. De nævnte spilleformer tiltrækker dog  \r\n\r\n kun i ubetydeligt omfang turister og dermed fremmed valuta. </P>  \r\n\r\n<P>Alene i Vesttyskland findes mere end 25 spillekasinoer og heraf et par  \r\n\r\n umiddelbart syd for den dansk-tyske grænse. Det kan iagttages, at mange  \r\n\r\n danskere rejser sydpå for at spille. </P>  \r\n\r\n<P>Antallet 12 er valgt med henblik på at tilgodese alle egne af landet.  \r\n\r\n Allerhelst skulle der ikke fastsættes nogen begrænsning, således at alene  \r\n\r\n konkurrencen gjorde udslaget. Derved ville staten også blive fri for at tage  \r\n\r\n stilling mellem en lang række ansøgere. </P>  \r\n\r\n<P>Hvis antallet på 12 opretholdes, kunne man tænke sig en fordeling f.eks.  \r\n\r\n således: 2 kasinoer i København, yderligere 2 på Sjælland, 5 i Jylland, 1 på  \r\n\r\n Fyn, 1 på Lolland-Falster og 1 på Bornholm. Men alt efter interessen for at  \r\n\r\n opnå bevilling kan en anden fordeling blive aktuel. </P>  \r\n\r\n<P>Det tilføjes i øvrigt, at det er en selvfølge, at afvisning af en person i  \r\n\r\n medfør af § 7, stk. 2, ikke må ske i strid med lov om forskelsbehandling på  \r\n\r\n grund af race m.v. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00194"
        },
        {
            "displayName": "Entydig dokumentidentifikation",
            "displayValue": "CL004317"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "194"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}