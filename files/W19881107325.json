{
    "id": 39712,
    "title": "Interne søgebaser (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11073 af 22/11/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Registertilsynet havde ikke indvendinger imod, at  Justitsministeriet  \r\n\r\n meddelte  Socialministeriet tilladelse til, at  Socialministeriets interne  \r\n\r\n søgebaser med sociale afgørelser undtages fra loven, jf. </I> </P>  \r\n\r\n<P> <I>lovens § 1, stk. 5, dog således at baserne er underkastet  \r\n\r\n Registertilsynets tilsyn og kontrol, jf. lovens kapitel 7, og at  \r\n\r\n  Socialministeriet fastsætter forskrifter for baserne, jf. lovens § 4, stk.  \r\n\r\n 2. Endvidere udtalt, at et af  Retsinformationsrådet udarbejdet  \r\n\r\n forskriftsudkast, med visse ændringer, vil være et egnet grundlag for  \r\n\r\n udarbejdelse af forskrifter for andre offentlige myndigheders baser  \r\n\r\n indeholdende informationer af samme karakter. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Interne søgebaser (* 1) </H1>  \r\n\r\n<P></P>  \r\n\r\n<BR>  \r\n\r\n<P>Lov om offentlige myndigheders registre omfatter ikke edb-registre, der  \r\n\r\n alene indeholder retskildemateriale (retsinformationssystemer), som indgår i  \r\n\r\n det statslige retsinformationssystem, og som er offentligt tilgængelige, jf.  \r\n\r\n lovens § 1, stk. 4. </P>  \r\n\r\n<P>Af lovens § 1, stk. 5, fremgår det, at justitsministeren efter indhentet  \r\n\r\n udtalelse fra Registertilsynet kan tillade, at andre retsinformationssystemer  \r\n\r\n helt eller delvis undtages fra lovens bestemmelser, når dette skønnes  \r\n\r\n ubetænkeligt. Justitsministeren kan fastsætte betingelser for tilladelsen til  \r\n\r\n beskyttelse af de registreredes privatliv. </P>  \r\n\r\n<P> Justitsministeriet anmodede Registertilsynet om en udtalelse i anledning  \r\n\r\n af en ansøgning fra  Socialministeriet om tilladelse til at undtage  \r\n\r\n  Socialministeriets lokale retsinformationsbaser fra bestemmelserne i lov om  \r\n\r\n offentlige myndigheders registre, jf. lovens § 1, stk. 5. </P>  \r\n\r\n<P> Justitsministeriet fremsendte samtidig en udtalelse fra  \r\n\r\n  Retsinformationsrådet om sagen bilagt et af rådet udarbejdet udkast til  \r\n\r\n registerforskrifter. </P>  \r\n\r\n<P> Socialministeriet havde anmodet om tilladelse til helt at undtage  \r\n\r\n ministeriets lokale kopi af ministeriets afgørelsesdatabaser i  \r\n\r\n  Retsinformation, som indeholder administrative afgørelser og enkelte  \r\n\r\n domstolsafgørelser offentliggjort i &#187;SM-Sociale Meddelelser&#171;, samt  \r\n\r\n til delvis at undtage ministeriets interne base indeholdende  \r\n\r\n ikke-offentliggjorte afgørelser og vejledende udtalelser fra ministeriets  \r\n\r\n interne &#187;visdomsbøger&#171; fra bestemmelserne i lov om offentlige  \r\n\r\n myndigheders registre. </P>  \r\n\r\n<P>Det fremgik, at formålet med de lokale baser var at give medarbejderne i  \r\n\r\n  Socialministeriets  Departement,  Sikringsstyrelsen (nu  \r\n\r\n  Arbejdsskadestyrelsen),  Socialstyrelsen og  Den  Sociale  Ankestyrelse  \r\n\r\n mulighed for at foretage søgninger via edb i fælles afgørelsesdatabaser med  \r\n\r\n henblik på koordinering af de fire myndigheders arbejde. Herudover skulle der  \r\n\r\n ikke ske videregivelse fra baserne. </P>  \r\n\r\n<P>Det var oplyst, at udformningen og ajourføringen af baserne ville ske  \r\n\r\n efter de samme standarder som baserne i  Retsinformation, samt at de lokale  \r\n\r\n baser var helt anonymiserede bortset fra oplysninger om journalnumre. </P>  \r\n\r\n<P> Retsinformationsrådet fandt, at såvel  Socialministeriets lokale kopi af  \r\n\r\n ministeriets baser med afgørelser under  Retsinformation som ministeriets  \r\n\r\n interne base med ikke-offentliggjorte afgørelser og vejledende udtalelser fra  \r\n\r\n ministeriets interne &#187;visdomsbøger&#171; burde opfylde kravene i  \r\n\r\n  Justitsministeriets cirkulære nr. 85 af 8. juli 1988 om indlæggelse af  \r\n\r\n afgørelser i  Retsinformation (cirkulæret er optrykt som bilag 12 til  \r\n\r\n Registertilsynets årsberetning 1988).  Retsinformationsrådet havde derfor i  \r\n\r\n sit udkast til registerforskrifter for baserne medtaget en bestemmelse herom.  \r\n\r\n Rådet fandt, at der burde meddeles  Socialministeriet tilladelse til at føre  \r\n\r\n de pågældende databaser i overensstemmelse med dette udkast til  \r\n\r\n registerforskrifter. </P>  \r\n\r\n<P>Registertilsynet tilsluttede sig det af  Retsinformationsrådet anførte og  \r\n\r\n havde ikke indvendinger imod, at  Justitsministeriet i henhold til lov om  \r\n\r\n offentlige myndigheders registre § 1, stk. 5, meddelte  Socialministeriet  \r\n\r\n tilladelse til at føre  Socialministeriets interne søgebaser med sociale  \r\n\r\n afgørelser i overensstemmelse med reglerne i  Retsinformationsrådets udkast  \r\n\r\n til registerforskrifter for baserne. Registertilsynet foreslog dog visse  \r\n\r\n ændringer i forskrifterne, herunder indsættelse af en bestemmelse om  \r\n\r\n fastsættelse af nærmere regler om sikkerhedsforanstaltninger til uddybning af  \r\n\r\n reglerne i selve forskriften. </P>  \r\n\r\n<P> Socialministeriet har efterfølgende fastsat forskrifter for baserne i  \r\n\r\n overensstemmelse med  Retsinformationsrådets udkast med de af  \r\n\r\n Registertilsynet foreslåede ændringer. </P>  \r\n\r\n<P>Det er Registertilsynets opfattelse, at disse forskrifter vil være et  \r\n\r\n egnet grundlag for udarbejdelse af forskrifter for andre offentlige  \r\n\r\n myndigheders baser, indeholdende informationer af samme karakter som  \r\n\r\n  Socialministeriets baser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1989 </P>  \r\n\r\n<P>(* 2) Oprindeligt lovbekendtgørelse nr. 621 af 2. oktober 1987. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881107325"
        },
        {
            "displayName": "Entydig dokumentidentifikation",
            "displayValue": "CA007647"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11073"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "22/11/1988"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1988-20003-19"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}