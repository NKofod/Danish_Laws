{
    "id": 35826,
    "title": "Registrering, helbredsoplysninger, videregivelse, samtykke, ansøgere, headhuntervirksomhed, psykologiske test ",
    "documentTypeId": "240",
    "isSagsforlobPeriodValid": false,
    "shortName": "KEN nr 11087 af 23/04/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at et såkaldt &#187;headhunterfirma&#171; kan registrere  \r\n\r\n oplysninger af følsom karakter i det omfang, ansøgeren frivilligt har afgivet  \r\n\r\n de pågældende oplysninger samt udtrykkeligt givet samtykke til  \r\n\r\n registreringen. Det forudsattes, at samtykket kan tilbagekaldes. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registrering, helbredsoplysninger,  \r\n\r\n videregivelse, samtykke, ansøgere, headhuntervirksomhed, psykologiske test  \r\n\r\n</H1>  \r\n\r\n<P></P>  \r\n\r\n<P>Et headhunterfirmas virksomhed består i at finde egnede kandidater til  \r\n\r\n ledende og højere stillinger. Disse kandidater skal besidde visse egenskaber  \r\n\r\n for at kunne bestride de pågældende stillinger. Firmaerne udfinder og opsøger  \r\n\r\n typisk selv mulige kandidater til stillingerne. Det forekommer, at  \r\n\r\n interesserede personer selv henvender sig til firmaerne. </P>  \r\n\r\n<P>Firmaet registrerer ud over identifikationsoplysninger og oplysninger om  \r\n\r\n uddannelse, arbejdsplads og tidligere stillinger også oplysninger om helbred  \r\n\r\n samt eventuelt oplysninger om økonomi m.v. Der gennemføres med samtykke fra  \r\n\r\n den mulige kandidat til en ledende eller højere stilling eventuelt en  \r\n\r\n psykologisk udvælgelsestestning. Ligeledes med samtykke fra den mulige  \r\n\r\n kandidat forekommer det, at resultatet af denne test registreres og  \r\n\r\n videregives. Der bliver ikke i de af Registertilsynet undersøgte tilfælde  \r\n\r\n registreret og videregivet oplysninger om de mulige kandidaters seksuelle  \r\n\r\n vaner. </P>  \r\n\r\n<P>Registertilsynet udtalte, at tilsynet ikke fandt at kunne afvise, at der i  \r\n\r\n forbindelse med udøvelsen af den pågældende virksomhed kan foreligge et  \r\n\r\n særligt behov for registrering af detaljerede oplysninger om de mulige  \r\n\r\n kandidater. Registertilsynet fandt således, at der i et vist omfang kunne  \r\n\r\n være behov for registrering af oplysninger af sensitiv karakter.  \r\n\r\n Registertilsynet lagde herved bl.a. vægt på, at der var tale om virksomheder,  \r\n\r\n der har til formål at finde egnede kandidater til besættelse af ledende og  \r\n\r\n højere stillinger i erhvervsvirksomheder. </P>  \r\n\r\n<P>Registertilsynet tilkendegav herefter den opfattelse, at det ikke kan  \r\n\r\n antages at stride imod bestemmelsen i lov om private registre m.v. § 3, stk.  \r\n\r\n 2, at foretage registrering i det omfang, ansøgeren frivilligt har afgivet de  \r\n\r\n pågældende oplysninger samt udtrykkeligt givet samtykke til registreringen.  \r\n\r\n Tilsynet fandt endvidere, at de således registrerede oplysninger vil kunne  \r\n\r\n videregives til firmaets klient under forudsætning af, at ansøgeren ligeledes  \r\n\r\n har givet udtrykkeligt samtykke til videregivelsen, jf. hermed lov om private  \r\n\r\n registre m.v. § 4, stk. 1. Registertilsynet tilkendegav i forbindelse hermed,  \r\n\r\n at et givet samtykke til enhver tid kan tilbagekaldes, ligesom ansøgeren kan  \r\n\r\n gøre samtykket betinget af udlevering eller destruktion af oplysninger, der  \r\n\r\n måtte være fremkommet i forbindelse med firmaets arbejde. Registertilsynet  \r\n\r\n forudsatte, at ansøgeren gøres bekendt hermed. </P>  \r\n\r\n<P>Registertilsynet bemærkede, at registrering af en psykologisk  \r\n\r\n udvælgelsestest efter tilsynets opfattelse vil være omfattet af lov om  \r\n\r\n private registre m.v. § 3, stk. 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1986. Der henvises til Justitsministeriets  \r\n\r\n bekendtgørelse nr. 523 af 11. august 1986 om virksomheder, der  \r\n\r\n erhvervsmæssigt yder bistand ved stillingsbesættelse. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19861108725"
        },
        {
            "displayName": "Entydig dokumentidentifikation",
            "displayValue": "CA003761"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11087"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "23/04/1986"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1985-1125-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}