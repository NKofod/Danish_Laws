{
    "id": 90836,
    "title": "Forslag til folketingsbeslutning om udvidelse af det danske bidrag til den internationale sikkerhedsstyrke ISAF i Afghanistan",
    "documentTypeId": "480",
    "isSagsforlobPeriodValid": true,
    "shortName": "2003/1 BSF 57",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 18. november 2003 af  \r\n\r\n udenrigsministeren&nbsp;(Per&nbsp;Stig&nbsp;Møller)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om udvidelse af det danske bidrag til den internationale  \r\n\r\n<BR>  \r\n\r\n sikkerhedsstyrke ISAF i Afghanistan  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst1Sp\">  \r\n\r\n Folketinget meddeler sit samtykke til, at et forøget antal danske  \r\n\r\n styrker stilles til rådighed for den FN-bemyndigede internationale  \r\n\r\n sikkerhedsstyrke i Afghanistan.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til beslutningsforslaget  \r\n\r\n</P>  \r\n\r\n<P class=\"NormalInd9\">  \r\n\r\n I. FNs Sikkerhedsråd har efter anmodning fra den afghanske  \r\n\r\n overgangsregering ved resolution 1386 af 20. december 2001 og resolution 1510  \r\n\r\n af 13. oktober 2003 bemyndiget oprettelsen af en international  \r\n\r\n sikkerhedsstyrke, der skal bistå den afghanske overgangsregering med  \r\n\r\n opretholdelse af sikkerheden i Kabul og andre områder af Afghanistan.  \r\n\r\n</P>  \r\n\r\n<P class=\"NormalInd9\">  \r\n\r\n NATO har den 11. august 2003 overtaget ledelsen af den  \r\n\r\n internationale sikkerhedsstyrke ISAF i Afghanistan, og har således kommandoen  \r\n\r\n over det danske bidrag til sikkerhedsstyrken på ca. 50 personer, der pt. er  \r\n\r\n udsendt i medfør af beslutningsforslag B 45 om dansk militær deltagelse i en  \r\n\r\n international sikkerhedsstyrke i Afghanistan. NATO har tilkendegivet, at  \r\n\r\n sikkerhedsstyrken på grundlag af Sikkerhedsrådets resolution 1510 gradvist og  \r\n\r\n fleksibelt vil kunne påtage sig opgaver også uden for Kabul.  \r\n\r\n</P>  \r\n\r\n<P class=\"NormalInd9\">  \r\n\r\n Danmark vil i slutningen af november 2003 udsende et  \r\n\r\n militært observatørhold på seks personer under det britiske Provincial  \r\n\r\n Reconstruction Team til den bjergrige Samangan-provins i det nordlige  \r\n\r\n Afghanistan. Der foreligger som grundlag herfor en invitation fra de  \r\n\r\n afghanske  \r\n\r\n myndigheder. De militære observatørers opgaver vil foruden monitorering af  \r\n\r\n sikkerhedssituationen i Samangan bl.a. omfatte forbindelsesvirksomhed til de  \r\n\r\n lokale afghanske myndigheder og militære enheder. En civil dansk rådgiver  \r\n\r\n ventes udsendt til det britiske Provincial Reconstruction Team i begyndelsen  \r\n\r\n af  \r\n\r\n 2004.  \r\n\r\n</P>  \r\n\r\n<P class=\"NormalInd9\">  \r\n\r\n II. Der er, på trods af markante fremskridt, alvorlig  \r\n\r\n bekymring for den fortsatte politiske stabilitet og for sikkerhedssituationen  \r\n\r\n i  \r\n\r\n Afghanistan. Den forværrede sikkerhedssituation gør, at genopbygningen i de  \r\n\r\n mest usikre provinser i Afghanistan er gået i stå. Den afghanske hær og  \r\n\r\n politistyrke er under genopbygning, men vil først om et par år selvstændigt  \r\n\r\n kunne varetage sikkerhedsopgaverne. I mellemtiden er det internationale  \r\n\r\n samfunds bidrag derfor afgørende for at fremme sikkerheden i landet, herunder  \r\n\r\n i  \r\n\r\n de afghanske provinser.  \r\n\r\n</P>  \r\n\r\n<P class=\"NormalInd9\">  \r\n\r\n Den afghanske overgangsregering har under henvisning til  \r\n\r\n den forværrede sikkerhedssituation, og med støtte fra bl.a. FN og EU, gennem  \r\n\r\n længere tid udtrykt ønske om, at sikkerhedsstyrkens indsats også udbredes til  \r\n\r\n andre dele af Afghanistan.  \r\n\r\n</P>  \r\n\r\n<P class=\"NormalInd9\">  \r\n\r\n NATO behandler p.t. en operationsplan, der i første omgang  \r\n\r\n skaber det nødvendige grundlag for en snarlig udsendelse af en tysk enhed  \r\n\r\n (Provincial Reconstruction Team eller PRT) under ISAF-paraply til Kunduz i  \r\n\r\n det  \r\n\r\n nordlige Afghanistan. NATO forventes herefter løbende at ville tage stilling  \r\n\r\n til eventuelle yderligere udvidelser, under hensyntagen til, om de nødvendige  \r\n\r\n styrkebidrag kan mønstres.  \r\n\r\n</P>  \r\n\r\n<P class=\"NormalInd9\">  \r\n\r\n III. De afghanske parter indgik den 5. december 2001 i Bonn  \r\n\r\n en aftale om de fremtidige forhold i landet. Aftalen indebar dannelsen af en  \r\n\r\n overgangsadministration bestående af en midlertidig regering under ledelse af  \r\n\r\n Hamid Karzai, en kommission til forberedelse af et traditionelt ældreråd  \r\n\r\n (Loya  \r\n\r\n Jirga) og en højesteret.  \r\n\r\n</P>  \r\n\r\n<P class=\"NormalInd9\">  \r\n\r\n Den ambitiøse tidsplan for demokratiseringsprocessen, som  \r\n\r\n blev vedtaget i Bonn, er hidtil gennemført tilfredsstillende. Ikke mindst set  \r\n\r\n i  \r\n\r\n lyset af de betydelige problemer Afghanistan stod over for efter to årtiers  \r\n\r\n krig. Det afghanske samfund er på vej mod demokratiske tilstande. De næste  \r\n\r\n milepæle er vedtagelse af en forfatning og afholdelse af frie valg.  \r\n\r\n</P>  \r\n\r\n<P class=\"NormalInd9\">  \r\n\r\n Udkastet til Afghanistans forfatning blev offentliggjort  \r\n\r\n den 3. november 2003. Forfatningsudkastet sikrer som udgangspunkt lige ret  \r\n\r\n for  \r\n\r\n alle borgere, kvinder som mænd og uanset etnisk tilhørsforhold. Afghanistan  \r\n\r\n bliver ifølge forfatningsudkastet en islamisk stat, men det ses som en sejr  \r\n\r\n for  \r\n\r\n den sekulære linie, at sharia-lovene ikke er nævnt. Alt i alt er udkastet  \r\n\r\n mere  \r\n\r\n positivt end ventet. Ældrerådet (Loya Jirga) mødes i december for at drøfte  \r\n\r\n og  \r\n\r\n forhåbentlig vedtage forfatningen.  \r\n\r\n</P>  \r\n\r\n<P class=\"NormalInd9\">  \r\n\r\n Ifølge forfatningsudkastet skal der afholdes præsidentvalg  \r\n\r\n efter et halvt år og parlamentsvalg efter ét år. Den forværrede  \r\n\r\n sikkerhedssituation i Afghanistan vanskeliggør imidlertid  \r\n\r\n vælgerregistreringen og  \r\n\r\n vil måske forsinke valgene.  \r\n\r\n</P>  \r\n\r\n<P class=\"NormalInd9\">  \r\n\r\n Forbedring af sikkerheden er således en grundlæggende  \r\n\r\n forudsætning for Bonn-processen gennemførelse. Det er desuden en nødvendighed  \r\n\r\n for at sikre de overordnede rammer for en fortsættelse af  \r\n\r\n genopbygningsindsatsen. Genopbygningen er afgørende for at vise den afghanske  \r\n\r\n befolkning, at den midlertidige regering formår at skabe bedre levevilkår i  \r\n\r\n landet.  \r\n\r\n</P>  \r\n\r\n<P class=\"NormalInd9\">  \r\n\r\n IV. Som led i tilvejebringelsen af styrker til  \r\n\r\n sikkerhedsstyrken har NATO anmodet Danmark om at udsende en dansk  \r\n\r\n kommunikations- og informationsenhed (Deployable Communications and  \r\n\r\n Information  \r\n\r\n System Module eller DCM) på ca. 40 personer til ISAF i perioden fra januar  \r\n\r\n til  \r\n\r\n marts 2004. Endvidere har NATO anmodet Danmark og andre allierede om at  \r\n\r\n bidrage  \r\n\r\n til ISAF med en række specielle nøglekapaciteter af mere begrænset omfang.  \r\n\r\n Det  \r\n\r\n danske bidrag hertil omfatter tre personer til driften af Kabuls  \r\n\r\n Internationale  \r\n\r\n Lufthavn, når NATO overtager driften af lufthavnen fra Tyskland medio februar  \r\n\r\n 2004, samt to personer til et team, der bl.a. skal varetage oplysning til  \r\n\r\n lokalbefolkningen om ISAFs virke.  \r\n\r\n</P>  \r\n\r\n<P class=\"NormalInd9\">  \r\n\r\n Endelig vil der være behov for udsendelse af et mindre  \r\n\r\n dansk støtteelement på fem til ti personer i forbindelse med, at en dansk  \r\n\r\n generalmajor medio januar 2004 ventes indsat i stillingen som  \r\n\r\n næstkommanderende  \r\n\r\n for ISAF.  \r\n\r\n</P>  \r\n\r\n<P class=\"NormalInd9\">  \r\n\r\n Udsendelse af de skitserede supplerende danske bidrag til  \r\n\r\n ISAF vil medføre, at det samlede danske bidrag til ISAF vil udgøre ca. 100  \r\n\r\n personer fra januar til marts 2004, hvorefter bidraget vil falde til ca. 65  \r\n\r\n personer.  \r\n\r\n</P>  \r\n\r\n<P class=\"NormalInd9\">  \r\n\r\n V. Det danske bidrag til den internationale  \r\n\r\n sikkerhedsstyrke er indsat i Kabul og omkringliggende områder. Der kan  \r\n\r\n imidlertid blive tale om opgaver også i andre byer og områder i Afghanistan i  \r\n\r\n takt med, at overvejelserne i NATO om udvidelse af ISAFs opgaver udmøntes.  \r\n\r\n Herunder  \r\n\r\n kan der blive behov for, at dansk personel fra ISAF på det logistiske område  \r\n\r\n støtter det danske bidrag ved det britiske Provincial Reconstruction Team i  \r\n\r\n Samangan.  \r\n\r\n</P>  \r\n\r\n<P class=\"NormalInd9\">  \r\n\r\n Den afghanske overgangsadministration underskrev den 31.  \r\n\r\n december 2001 en militærteknisk aftale, der bl.a. vedrører den retlige status  \r\n\r\n for personel udsendt som en del af den internationale sikkerhedsstyrke.  \r\n\r\n</P>  \r\n\r\n<P class=\"NormalInd9\">  \r\n\r\n Indsættelse af det udvidede danske militære bidrag i  \r\n\r\n Afghanistan vil være forbundet med risiko. Forsvarets Efterretningstjeneste  \r\n\r\n vurderer p.t. den militære trussel fra sammenstød mellem regionale  \r\n\r\n krigsherrer  \r\n\r\n som høj i det nordlige Afghanistan og middel i Kabul. Aktuelt er situationen  \r\n\r\n imidlertid rolig omkring Mazar-e-sharif og i Samangan provinsen.  \r\n\r\n Terrortruslen  \r\n\r\n vurderes som høj i Kabul og middel i det nordlige Afghanistan. Minefaren og  \r\n\r\n truslen fra ueksploderet ammunition vurderes at være høj i hele Afghanistan.  \r\n\r\n<B>  \r\n\r\n</SPAN>  \r\n\r\n</B>  \r\n\r\n</P>  \r\n\r\n<P class=\"NormalInd9\">  \r\n\r\n VI. Det danske styrkebidrag består dels af fastansat  \r\n\r\n personel, dels af kontraktansat personel, herunder personel på  \r\n\r\n reaktionsstyrkekontrakt fra Den Danske Internationale Brigade. Personellets  \r\n\r\n uddannelse, erfaring og motivation er på højt niveau. Styrkebidragene råder  \r\n\r\n over moderne udrustning, herunder personlig udrustning. Med personellets  \r\n\r\n uddannelse og træning, materiellets beskaffenhed samt iagttagelsen af  \r\n\r\n nødvendige procedurer vil der blive taget de bedst mulige forholdsregler over  \r\n\r\n for mulige faremomenter.  \r\n\r\n</P>  \r\n\r\n<P class=\"NormalInd9\">  \r\n\r\n Forsvarets personel vil under udsendelsen være omfattet af  \r\n\r\n forsvarets særlige erstatnings- og godtgørelsesordning.  \r\n\r\n</P>  \r\n\r\n<P class=\"NormalInd9\">  \r\n\r\n VII. De danske styrker udsendes på grundlag af FNs  \r\n\r\n sikkerhedsråds resolution 1386 af 20. december 2001 og resolution 1510 af 13.  \r\n\r\n oktober 2003.  \r\n\r\n</P>  \r\n\r\n<P class=\"NormalInd9\">  \r\n\r\n FNs sikkerhedsråd har i henhold til FN-pagtens kapitel VII  \r\n\r\n bemyndiget den internationale sikkerhedsstyrke i Afghanistan til at anvende  \r\n\r\n alle nødvendige midler med henblik på at opfylde sine opgaver. FNs  \r\n\r\n sikkerhedsråd har herved bemyndiget den internationale sikkerhedsstyrke,  \r\n\r\n herunder det danske bidrag, til i fornødent omfang at anvende militær magt i  \r\n\r\n selvforsvar og til at gennemføre de af Sikkerhedsrådet pålagte opgaver.  \r\n\r\n</P>  \r\n\r\n<P class=\"NormalInd9\">  \r\n\r\n VIII. Danmark deltager i den internationale  \r\n\r\n sikkerhedsstyrke for at medvirke til at give den politiske overgangsproces og  \r\n\r\n genopbygningsindsatsen i Afghanistan de rette sikre rammer. Regeringen agter  \r\n\r\n i  \r\n\r\n lyset heraf at supplere det militære danske bidrag til sikkerhedsstyrken med  \r\n\r\n ca. 50 personer, så det samlede danske bidrag til den internationale  \r\n\r\n sikkerhedsstyrke i Afghanistan vil kunne udgøre ca. 100 personer.  \r\n\r\n</P>  \r\n\r\n<P class=\"NormalInd9\">  \r\n\r\n Et fortsat og styrket dansk bidrag til den internationale  \r\n\r\n militære tilstedeværelse i Afghanistan vil sende et klart signal om et  \r\n\r\n fortsat  \r\n\r\n helhjertet dansk engagement i landets fremtid.  \r\n\r\n</P>  \r\n\r\n<P class=\"NormalInd9\">  \r\n\r\n IX. Regeringen har fundet det hensigtsmæssigt, at anmode  \r\n\r\n Folketinget om at meddele sit samtykke til, at et forøget antal danske  \r\n\r\n militære  \r\n\r\n styrker stilles til rådighed for den FN-bemyndigede internationale  \r\n\r\n sikkerhedsstyrke i Afghanistan, jf. grundlovens §&nbsp;19, stk.&nbsp;2.  \r\n\r\n</P>  \r\n\r\n<P class=\"NormalInd9\">  \r\n\r\n X. Regeringen vil løbende vurdere det danske bidrags  \r\n\r\n sammensætning med henblik på at sikre en effektiv opgaveløsning. Såfremt det  \r\n\r\n skulle vise sig hensigtsmæssigt at justere bidraget væsentligt, eller såfremt  \r\n\r\n der skulle ske en væsentlig ændring i opgavernes karakter, vil regeringen  \r\n\r\n rådføre sig med Det Udenrigspolitiske Nævn herom eller om nødvendigt på ny  \r\n\r\n forelægge sagen for Folketinget.  \r\n\r\n</P>  \r\n\r\n<P class=\"NormalInd9\">  \r\n\r\n XI. Det samlede og udvidede danske bidrag til den  \r\n\r\n internationale sikkerhedsstyrke vil kunne indebære udgifter i  \r\n\r\n størrelsesordenen  \r\n\r\n 15 mio. kr.  \r\n\r\n<B>  \r\n\r\n</B>  \r\n\r\n for en seks måneders  \r\n\r\n udsendelse, idet det bemærkes, at kommunikations- og informationsenheden vil  \r\n\r\n blive hjemtaget efter tre måneders udsendelse. De samlede merudgifter vil  \r\n\r\n kunne  \r\n\r\n afholdes inden for den ramme, der er afsat til forsvarets internationale  \r\n\r\n aktiviteter,  \r\n\r\n inkl. reserven på i alt 750 mio. kr. øremærket til forsvarets internationale  \r\n\r\n aktiviteter.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2003/1 BF 57",
            "stateLabel": "Vedtaget",
            "references": [
                {
                    "shortName": "2003/1 SF. B 57",
                    "title": "Skriftlig fremsættelse (18. november 2003) - B 57",
                    "presentationName": "Skriftlig fremsættelse af besl. forslag",
                    "documentTypeId": 390,
                    "documentId": 90839,
                    "eliUri": "/eli/ft/20031XX00087",
                    "externalLink": ""
                },
                {
                    "shortName": "2003/1 BSF 57",
                    "title": "Forslag til folketingsbeslutning om udvidelse af det danske bidrag til den internationale sikkerhedsstyrke ISAF i Afghanistan",
                    "presentationName": "Beslutningsforslag som fremsat",
                    "documentTypeId": 480,
                    "documentId": 90836,
                    "eliUri": "/eli/ft/20031BB00057",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20031/beslutningsforslag_oversigtsformat/B57.htm"
                },
                {
                    "shortName": "2003/1 BTB  57",
                    "title": "Betænkning Forslag til folketingsbeslutning om udvidelse af det danske bidrag til den internationale sikkerhedsstyrke ISAF i Afghanistan",
                    "presentationName": "Betænkning over beslutningsforslag",
                    "documentTypeId": 500,
                    "documentId": 96693,
                    "eliUri": "/eli/ft/20031DB00128",
                    "externalLink": ""
                },
                {
                    "shortName": "2003/1 BSV 57",
                    "title": "Folketingsbeslutning om udvidelse af det danske bidrag til den internationale sikkerhedsstyrke ISAF i Afghanistan",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 96695,
                    "eliUri": "/eli/ft/20031CB00057",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/11/2003"
        },
        {
            "displayName": "Accession",
            "displayValue": "20031BB00057"
        },
        {
            "displayName": "Entydig dokumentidentifikation",
            "displayValue": "AS000596"
        },
        {
            "displayName": "Dato for førstegangsindlæggelse",
            "displayValue": "18/11/2003"
        },
        {
            "displayName": "Dato for indlæggelse",
            "displayValue": "18/11/2003"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "57"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}