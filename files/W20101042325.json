{
    "id": 153327,
    "title": "Ankestyrelsens principafgørelse 249-10 om arbejdsskade - anerkendelse - tyggeskade - ulykke - forøget risiko - tandskade - arbejdets forhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10423 af 30/11/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 249-10 om arbejdsskade - anerkendelse - tyggeskade - ulykke - forøget risiko - tandskade - arbejdets forhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsens praksis om, at sikrede selv bærer risikoen for tandskader opstået i forbindelse med spisning i arbejdstiden, er fortsat udgangspunktet, også når spisningen er en del af arbejdet.</p>\r\n   <p class=\"TekstGenerel\">I sag nr. 1 (Principafgørelse 249-10) fandt Ankestyrelsen, at sikrede havde godtgjort, at der i forbindelse med spisningen havde været en konkret forøget risiko, som skyldtes arbejdets forhold. Arbejdsgiver måtte således bære risikoen for den tandskade der opstod, da hun tyggede på et stykke glas i noget mad tilberedt i samarbejde med hjerneskadede unge.</p>\r\n   <p class=\"TekstGenerel\">I sag nr. 2 (Principafgørelse 250-10) fandt Ankestyrelsen, at sikrede ikke havde godtgjort, at der i forbindelse med spisningen havde været en konkret forøget risiko. Arbejdsgiverskulle således ikke bære risikoen for den tandskade, der opstod, da sikrede tyggede på en knogle/brusk, selvom spisning var et integreret led i det pædagogiske arbejde.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 5 og § 6, stk.1</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse om den tandskade du pådrog dig i forbindelse med spisning på dit arbejde den 3. december 2008 er omfattet af arbejdsskadesikringsloven.</p>\r\n<p>Vi har behandlet sagen principielt for at afklare praksis for anerkendelse af tyggeskader, som ulykker efter arbejdsskadesikringsloven.</p>\r\n<p class=\"BilagtekstListe\">Resultatet er</p>\r\n<p class=\"Liste1\">\r\n   <span class=\"Liste1Nr\">–</span> Tandskaden, som du fik den 3. december 2008, da du tyggede i et stykke glas mens du spiste, skyldes arbejdets forhold og er en ulykke.</p>\r\n<p>Vi ændrer således Arbejdsskadestyrelsens afgørelse.</p>\r\n<p>Der var enighed på mødet.</p>\r\n<p>Du vil høre fra Arbejdsskadestyrelsen.</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>Din tyggeskade skyldes arbejdet eller de forhold hvorunder det er foregået og kan anerkendes som en ulykke efter loven.</p>\r\n<p>Det er oplyst, at du tyggede i et stykke glas, og knækkede en kindtand, mens du spiste, som led i dit arbejde på et bosted for unge hjerneskadede. Maden var tilberedt af de unge i samarbejde med personalet.</p>\r\n<p>Vi har lagt vægt på, at der har været tale om en uforsvarlig tilberedelse af maden. Vi finder således, at du har dokumenteret en konkret forøget risiko for tandskaden, som din arbejdsgiver må bære risikoen for.</p>\r\n<p>I vurderingen er indgået, at den mad du indtog blev tilberedt af hjerneskadede unge med støtte fra personalet og at glasstykket formentlig stammede fra en dekoration på bordet, hvor der blev lavet mad. De hjerneskadede unge, som opholder sig på institutionen kommer normalt ikke ting i maden, men vil på den anden side ikke evne at fjerne eventuelle fremmedlegemer fra maden.</p>\r\n<p>Vi har derudover lagt vægt på, at det, at du tyggede på glasstykket har været egnet til at medføre en skade på din kindtand.</p>\r\n<p>Ved en arbejdsskade forstås en ulykke, der er en følge af arbejdet eller de forhold, det er foregået under. Ved en ulykke forstås efter arbejdsskadeloven en personskade, som er forårsaget af en hændelse eller en påvirkning, som sker pludseligt eller inden for 5 dage.</p>\r\n<p>Tyggeskader kan som udgangspunktet ikke anerkendes efter loven.</p>\r\n<p>Hovedreglen kan fraviges, hvis sikrede dokumenterer en konkret forøget risiko for at tandskaden skyldes arbejdet eller de forhold, det er foregået under. Herudover skal det der tygges i være egnet til at medføre tandskaden.</p>\r\n<p>Det er således ikke tilstrækkeligt, at en tyggeskade indtræder mens sikrede spiser som led i arbejdet. Vurderingen af om der foreligger en konkret forøget risiko, i forhold til at spise hjemme, må tage udgangspunkt i om der er et decideret fremmedlegeme i maden (skrue, glas mv) og ikke blot brusk, knogle, kerner eller lignende. Hvordan fremmedlegemet er havnet i maden vil ofte være uvist. Det er dog nærliggende at lægge til grund, at fremmedlegemer i mad tilberedt på arbejdspladsen kan tyde på en uforsvarlig tilberedning, som arbejdsgiver må bære risikoen for.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det er oplyst i sagen, at du er ansat på en døgninstitution for hjerneskadede personer i aldersgruppen 18 til 30 år. Institutionen har det som formål, at tilbyde unge hjerneskadede i hele landet en bomulighed over længere tid med støtte sammen med ligestillede. Indsatsen er rettet mod udvikling af både praktiske og sociale kompetencer. Eleverne står derfor for madlavningen med støtte fra personalet. Det er en del af personalets arbejdsbeskrivelse at deltage i tilberedningen af maden og derefter indtage måltiderne med eleverne. Det er ikke tilladt personalet at have egen mad med til måltiderne.</p>\r\n<p>Den 3. december 2008 skulle du spise aftensmad med de unge. Du tyggede i et stykke glas, der var i maden og knækkede en kindtand. Glasset stammede formentlig fra en borddekoration, hvor eleverne tilberedte maden.</p>\r\n<p>Oplysningerne fremgår særligt af anmeldelsen, din besvarelse af Arbejdsskadestyrelsens spørgeskema, din arbejdsgivers brev af 25. juni 2010, telefonnotat af 29. juni 2010, hvor din arbejdsgiver fremkom med uddybende oplysninger, institutionens handlingsplan samt din besvarelse af vores spørgsmål ved mail af 21. juni 2010.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>de oplysninger, som forelå, da Arbejdsskadestyrelsen traf afgørelse i sagen</p>\r\n<p>Arbejdsskadestyrelsens afgørelse af 15. april 2009. Ved denne afgørelse fik du afslag på anerkendelse af ulykken den 3. december 2008 som arbejdsskade.</p>\r\n<p>klagen til Ankestyrelsen</p>\r\n<p>Arbejdsskadestyrelsens brev om genvurdering</p>\r\n<p>din arbejdsgivers brev af 25. juni 2010, telefonnotat af 29. juni 2010, hvor din arbejdsgiver fremkom med uddybende oplysninger, institutionens handlingsplan samt din mail af 21. juni 2010.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 11. november 2019, idet den er erstattet af principafgørelse nr. 52-19."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101042325"
        },
        {
            "displayName": "Entydig dokumentidentifikation",
            "displayValue": "BS006130"
        },
        {
            "displayName": "Dato for indlæggelse",
            "displayValue": "12/11/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10423"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/11/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1211153-09"
        },
        {
            "displayName": "Stikord",
            "displayValue": "249-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}