{
    "id": 119506,
    "title": "PERSONBESKATNING 1987   AFSNIT PN - FORMUEOPGØRELSEN ",
    "documentTypeId": "1490",
    "isSagsforlobPeriodValid": true,
    "shortName": "STV nr 20015 af 01/01/1987",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P><A HREF=\"#A1\">1. Bruttoformuen </A> </P>  \r\n\r\n<UL>  \r\n\r\n<LI><A HREF=\"#A1.1\">1.1. Båndlagt kapital </A> <BR>  \r\n\r\n<LI><A HREF=\"#A1.2\">1.2. Indtægtsnydelse af fast ejendom </A> <BR>  \r\n\r\n<LI><A HREF=\"#A1.3\">1.3. Interessentskabsandele </A> <BR>  \r\n\r\n</UL>  \r\n\r\n<P><A HREF=\"#A2\">2. Skattefri formue </A> </P>  \r\n\r\n<P><A HREF=\"#A3\">3. Værdiansættelsen af formuen </A> </P>  \r\n\r\n<UL>  \r\n\r\n<LI><A HREF=\"#A3.1\">3.1. Værdipapirer </A> <BR>  \r\n\r\n<LI><A HREF=\"#A3.2\">3.2. Driftsmidler </A> <BR>  \r\n\r\n<LI><A HREF=\"#A3.3\">3.3. Varelagre </A> <BR>  \r\n\r\n<LI><A HREF=\"#A3.4\">3.4. Besætninger </A> <BR>  \r\n\r\n</UL>  \r\n\r\n<P><A HREF=\"#A4\">4. Fradrag i bruttoformuen </A> </P>  \r\n\r\n<UL>  \r\n\r\n<LI><A HREF=\"#A4.1\">4.1. Gæld </A> <BR>  \r\n\r\n<LI><A HREF=\"#A4.2\">4.2. Kursansættelse af gælden </A> <BR>  \r\n\r\n<LI><A HREF=\"#A4.3\">4.3. Kapitalværdien af løbende ydelser m.v. </A> <BR>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Afsnit PN - Formueopgørelsen </H1>  \r\n\r\n<P></P>  \r\n\r\n<A NAME=\"\"A1\"\"></A>\r\n\r\n<DIV CLASS=REFPUNKT ID=\"A1\">  \r\n\r\n<P>1. Bruttoformuen </P>  \r\n\r\n<P>Litteratur: C. Helkett: Opgørelse af den skattepligtige formue </P>  \r\n\r\n<P>Renee Mikkelsen og Elisabeth Rask Jørgensen: Formuebeskatning </P>  \r\n\r\n<P>Bikuben 1979: Beskatning ved familieoverdragelser kap.III og kap.X (Povl  \r\n\r\n Herler). </P>  \r\n\r\n<P>Reglerne om formuebeskatningen findes bl.a. i SL §§ 12 -14 og LL §§ 15 L,  \r\n\r\n 18, 18 A, B og C, 19, 20, 21 og 21 A. </P>  \r\n\r\n<P>§ 12 litra a-e angiver ved eksemplifikation aktiver, der medregnes ved  \r\n\r\n formueopgørelsen. Opregningen er ikke udtømmende, og fastlæggelsen af, hvad  \r\n\r\n der skal medregnes til den skattepligtige formue, sker ved fortolkning af  \r\n\r\n nævnte lovbestemmelse. </P>  \r\n\r\n<P>§ 12 nr. 1-3 angiver hvilke aktiver, der ikke medregnes ved  \r\n\r\n formueopgørelsen. </P>  \r\n\r\n<P>§ 13 bestemmer i hvilket omfang, der indrømmes fradrag i den  \r\n\r\n skattepligtige formue. </P>  \r\n\r\n<P>§ 14 omhandler værdiansættelsen af de enkelte formueaktiver. </P>  \r\n\r\n<P> <I>Betingede rettigheder </I>  </P>  \r\n\r\n<P>Den omstændighed, at en formuerettighed er betinget, bevirker ikke uden  \r\n\r\n videre, at der bortses fra aktivet ved formueopgørelsen. </P>  \r\n\r\n<P>Hvis en rettighed er resolutivt betinget, d.v.s. at rettigheden ophører,  \r\n\r\n når og hvis en bestemt fremtidig begivenhed indtræder, skal rettigheden  \r\n\r\n medregnes i formuen, hvilket fremgår af en modsætningsslutning fra § 12,  \r\n\r\n nr.2, der indeholder en udtrykkelig bestemmelse om, at suspensivt betingede  \r\n\r\n formuerettigheder ikke skal medtages i formueopgørelsen. Som eksempler på  \r\n\r\n suspensivt betingede formuerettigheder nævner loven retten til en endnu ikke  \r\n\r\n forfalden livsforsikringssum, retten til den fremtidige besiddelse af en  \r\n\r\n kapital, hvoraf en anden foreløbig har rentenydelsen, o.lign. </P>  \r\n\r\n<P>Hvis kapitalen allerede er overgået til fri rådighed til den til kapitalen  \r\n\r\n berettigede, imod at han svarer renten eller en del deraf til giveren eller  \r\n\r\n tredjemand, er kapitalejeren formueskattepligtig af kapitalen, men kan i  \r\n\r\n formuen fradrage et til rentenydelsens kapitalværdi svarende beløb, se N 4.3.  \r\n\r\n</P>  \r\n\r\n</DIV>  \r\n\r\n<A NAME=\"\"A1.1\"\"></A>\r\n\r\n<DIV CLASS=REFPUNKT ID=\"A1.1\">  \r\n\r\n<P> <I>1.1. Båndlagt kapital </I>  </P>  \r\n\r\n<P>At en kapital er båndlagt, bevirker ikke, at kapitalejeren kan undlade at  \r\n\r\n medregne kapitalen i sin formueopgørelse. I de hyppigst forekommende  \r\n\r\n tilfælde, hvor kapitalen tilhører den person, der er berettiget til formuens  \r\n\r\n afkast, skal kapitalen medregnes som formue, hvadenten kapitalejeren er helt  \r\n\r\n afskåret fra at røre den båndlagte kapital i levende live, eller  \r\n\r\n båndlæggelsen blot udstrækkes til opnåelse af en vis alder, indgåelse af  \r\n\r\n ægteskab o.lign. Selv om ejeren i og for sig også har afskåret sig fra at  \r\n\r\n råde over kapitalen efter sin død, f.eks. ved uigenkaldeligt at testere over  \r\n\r\n kapitalen, må han dog anses som ejer af kapitalen, hvilket blandt andet viser  \r\n\r\n sig ved, at hans kreditorer kan søge fyldestgørelse i formuen ved  \r\n\r\n båndlæggelsens bortfald ved hans død, losr. 1937.123 og lsr. 1943.88. </P>  \r\n\r\n<P> <I>1.1.1. Rentenydelseskapitaler </I>  </P>  \r\n\r\n<P>Er rentenyderens ret til kapitalen afhængig af visse fremtidige  \r\n\r\n begivenheders indtræden, f.eks. af at han når en vis alder, gifter sig, tager  \r\n\r\n en bestemt eksamen o.lign., skal rentenyderen ikke svare formueskat af  \r\n\r\n kapitalen, så længe betingelsen ikke er pfyldt. </P>  \r\n\r\n<P>Der er dog i § 12, nr. 2 gjort en væsentlig undtagelse, hvis den, der er  \r\n\r\n berettiget til kapitalen, er descendent af eller arveberettiget efter  \r\n\r\n rentenyderen, idet rentenyderen i sådanne tilfælde bliver formueskattepligtig  \r\n\r\n af kapitalen, selv om han aldrig nogen sinde kan blive ejer af den. Det  \r\n\r\n fremgår af motiverne til bestemmelsen i § 12, nr.2, at den er givet for at  \r\n\r\n forhindre, at en families medlemmer unddrager sig formuebeskatningen ved  \r\n\r\n hjælp af transaktioner, hvorefter et af medlemmerne nyder renten, medens  \r\n\r\n kapitalen skal tilhøre andre. Se f.eks. skd.39.293. </P>  \r\n\r\n<P>En persons descendenter er hans afkom, d.v.s. børn, børnebørn o.s.v. Det  \r\n\r\n er ikke nødvendigt for at anse rentenyderen for formueskattepligtig af den  \r\n\r\n båndlagte rentenydelseskapital, at det er de nærmeste descendenter, der er  \r\n\r\n ejer af kapitalen (eller vil blive ejer). Der kan godt mellem rentenyderen og  \r\n\r\n kapitalejeren være et mellemliggende slægtled, jfr. lsr. 1942.18. </P>  \r\n\r\n<P>Hvis rentenyderens descendenter ikke er berettigede til kapitalen, men kun  \r\n\r\n til at succedere i rentenydelsen, er rentenyderen ikke formueskattepligtig af  \r\n\r\n kapitalen. Det medfører heller ikke formueskattepligt, at der som  \r\n\r\n kapitalberettigede descendenter er indsat personer, hvis muligheder for at  \r\n\r\n erhverve kapitalen ligger meget langt ude i fremtiden, således at det er  \r\n\r\n uvist, om der overhovedet til sin tid vil eksistere descendenter, som er  \r\n\r\n berettigede til kapitalen. Der skal på formueopgørelsestidspunktet eksistere  \r\n\r\n en descendent, der opfylder betingelserne for at erhverve kapitalen, for at  \r\n\r\n rentenyderen kan anses for formueskattepligtig, lsr. 1941.85 og 1943.179.  \r\n\r\n</P>  \r\n\r\n<P>Ved arveberettiget forstås personer, der er berettigede til arv efter  \r\n\r\n loven, altså i henhold til slægtskab, ægteskab eller adoption, hvorimod det  \r\n\r\n ikke er tilstrækkeligt, at rentenyderen har indsat den kapitalberettigede ved  \r\n\r\n testamente. Det er en forudsætning for rentenyderens formueskattepligt, at  \r\n\r\n der foreligger en aktuel arveret, og det er altså ikke tilstrækkeligt, at den  \r\n\r\n kapitalberettigede hører til de grupper af slægtninge, der efter loven tager  \r\n\r\n arv efter en afdød, der ikke har testeret over sin formue. Det fremgår af  \r\n\r\n lsr. 1941.82, at der kun statueres formueskattepligt for rentenyderen i det  \r\n\r\n brøkforhold, hvori den kapitalberettigede er arveberettiget efter  \r\n\r\n rentenyderen. </P>  \r\n\r\n<P>Såfremt en skatteyder har bortgivet sin formue eller en del deraf, således  \r\n\r\n at formuen indtil videre er båndlagt til rentenydelse for ham selv, er det i  \r\n\r\n SL § 12, nr.2, ud fra ønsket om at hindre omgåelse bestemt, at rentenyderen i  \r\n\r\n disse tilfælde skal formuebeskattes af den bortskænkede kapital. Hvis han  \r\n\r\n ikke forbeholder sig hele kapitaludbyttet, men kun en del heraf eller et  \r\n\r\n bestemt årligt beløb, skal han kun formuebeskattes af en tilsvarende del af  \r\n\r\n kapitalen, jfr. UfR 1936.823 ØLD. </P>  \r\n\r\n<P>I de tilfælde, hvor en person har bortgivet en rentenydelse, men  \r\n\r\n forbeholdt sig kapitalen, som er båndlagt til sikring af den berettigedes  \r\n\r\n rentenydelse, svarer giveren formueskat af kapitalen, men vil kunne fratrække  \r\n\r\n rentenydelsens kapitaliserede værdi. </P>  \r\n\r\n<P>Har en person fraskrevet sig arveretten til en kapital imod at få tillagt  \r\n\r\n rentenydelse af arven, kan han ikke formuebeskattes af kapitalen, medmindre  \r\n\r\n kapitalen ved hans død skal tilfalde hans descendenter eller personer, der er  \r\n\r\n arveberettigede efter ham. </P>  \r\n\r\n<P> <I>1.1.2. Renten tillægges kapitalen </I>  </P>  \r\n\r\n<P>SL § 12, nr. 2, bestemmer endvidere, at personer, der har båndlagt en  \r\n\r\n kapital til fordel for andre, men således at renten foreløbig skal tillægges  \r\n\r\n kapitalen, vedvarende svarer formueskat af denne. I praksis forstås reglen  \r\n\r\n dog således, at i tilfælde, hvor en kapital er endelig tillagt en bestemt  \r\n\r\n fysisk person, må denne person svare indkomst- og formueskat, uanset at  \r\n\r\n kapitalen med renter først kan hæves på et senere tidspunkt. </P>  \r\n\r\n</DIV>  \r\n\r\n<A NAME=\"\"A1.2\"\"></A>\r\n\r\n<DIV CLASS=REFPUNKT ID=\"A1.2\">  \r\n\r\n<P> <I>1.2. Indtægtsnydelse af fast ejendom </I>  </P>  \r\n\r\n<P>Ifølge praksis kan indtægtsnydelse af en fast ejendom ikke sidestilles med  \r\n\r\n rentenydelse af en kapital, hvorfor den, der har indtægtsnydelsen af en  \r\n\r\n ejendom, der er båndlagt til fordel for en anden, aldrig kan anses  \r\n\r\n formueskattepligtig af ejendommens værdi, selv om den kapitalberettigede er  \r\n\r\n indtægtsnyderens descendenter eller er arveberettiget efter indtægtsnyderen.  \r\n\r\n Se skd. 38.205 og losr. 1937.124. </P>  \r\n\r\n<P>Den kapitalberettigede anses derimod formueskattepligtig af ejendommens  \r\n\r\n værdi, jfr. UfR 1975.35 H, men kan fratrække kapitalværdien af  \r\n\r\n indtægtsnydelsen. Kapitalejeren er endvidere indkomstskattepligtig af afdrag  \r\n\r\n på prioritetsgælden, såfremt disse afholdes af ejendommens driftsoverskud og  \r\n\r\n dermed reducerer indtægtsnydelsen. </P>  \r\n\r\n<P>En arving, som havde testationsret vedrørende den båndlagte kapital, blev  \r\n\r\n anset for at være aktuel ejer af en båndlagt fast ejendom. Med amtets  \r\n\r\n tilladelse blev ejendommen solgt og, selv om provenuet ved salget blev  \r\n\r\n båndlagt, skulle han beskattes af fortjenesten ved salget, lsr. 1982.32. </P>  \r\n\r\n</DIV>  \r\n\r\n<A NAME=\"\"A1.3\"\"></A>\r\n\r\n<DIV CLASS=REFPUNKT ID=\"A1.3\">  \r\n\r\n<P> <I>1.3. Interessentskabsandele </I>  </P>  \r\n\r\n<P>En andel i et interessentskab medregnes ved formueopgørelsen med en  \r\n\r\n forholdsmæssig del af interessentskabets skattepligtige formue. </P>  \r\n\r\n</DIV>  \r\n\r\n<A NAME=\"\"A2\"\"></A>\r\n\r\n<DIV CLASS=REFPUNKT ID=\"A2\">  \r\n\r\n<P>2. Skattefri formue m.v. </P>  \r\n\r\n<P>Ifølge SL § 12, nr. 1, skal værdien af privat indbo, antikviteter,  \r\n\r\n kunstgenstande, smykker, maleri- og bogsamlinger, frimærke- og møntsamlinger  \r\n\r\n ikke medregnes i formueopgørelsen. </P>  \r\n\r\n<P>I lsr. 1979.48 blev det statueret, at en veteranbil kun skal medtages ved  \r\n\r\n formueopgørelsen, hvis den er indregistreret eller anvendes i erhvervsmæssigt  \r\n\r\n øjemed. </P>  \r\n\r\n<P>Anvender den skattepligtige foran nævnte genstande i sin næring, eller  \r\n\r\n driver han handel med dem eller besidder dem i forretningsøjemed, skal  \r\n\r\n værdien dog medregnes som varelager. </P>  \r\n\r\n<P>Besidder den pågældende ædelmetaller i uforarbejdet stand, f.eks. guld-,  \r\n\r\n sølv- og platinbarrer og ensartede guldmønter, som eksempelvis Krugerrands, i  \r\n\r\n stort antal, skal værdien heraf altid medregnes ved formueopgørelsen, selv om  \r\n\r\n den skattepligtige ikke driver handel med dem eller besidder dem i  \r\n\r\n forretningsøjemed, jfr. lsr.1982.44. </P>  \r\n\r\n<P>Til brug for formueopgørelsen offentliggør statsskattedirektoratet hvert  \r\n\r\n år i et cirkulære handelspriserne ultimo kalenderåret på ædelmetallerne guld,  \r\n\r\n sølv og platin. </P>  \r\n\r\n<P>En beholdning af 27 diamanter blev anset for et formueskattepligtigt  \r\n\r\n pengerepræsentativ, jfr. SL § 12, litra d. Diamanterne var indkøbt til  \r\n\r\n ensartede priser og var forsynet med internationalt certifikat, der gav  \r\n\r\n garanti for stenenes kvalitet. Under hensyn hertil kunne diamanterne hverken  \r\n\r\n betragtes som smykker eller som en formueskattefri privat samling, lsr.  \r\n\r\n 1980.167. </P>  \r\n\r\n<P>Indestående på indekskonti, selvpensionerings- og børneopsparingskonti  \r\n\r\n medregnes ikke ved opgørelsen af den skattepligtige formue i  \r\n\r\n bindingsperioden, jfr. pensionsbeskatningslovens §§ 22 og 51. </P>  \r\n\r\n<P>Indestående i en kapitalopsparing eller en rateopsparing i pensionsøjemed  \r\n\r\n skal heller ikke medregnes ved formueopgørelsen, jfr.  \r\n\r\n pensionsbeskatningslovens § 22. </P>  \r\n\r\n<P>Beløb bundet i henhold til lov nr.137 af 6.april 1985 om bunden opsparing  \r\n\r\n skal i henhold til § 5, stk.2, ikke medregnes til den skattepligtige formue i  \r\n\r\n bindingsperioden. </P>  \r\n\r\n<P>Om de suspensivt betingede formuerettigheder henvises til N 1. </P>  \r\n\r\n<P>Brugsrettigheder eller krav på periodiske ydelser, der er tillagt enkelte  \r\n\r\n personer for livstid eller kortere, ubestemt tid, såsom ret til en livrente,  \r\n\r\n overlevelsesrente, aftægts- eller anden underholdsydelse, medtages ikke i  \r\n\r\n formueopgørelsen. Dette gælder dog kun, hvis rettigheden er uoverdragelig.  \r\n\r\n</P>  \r\n\r\n<P>Efter praksis anses værdien af goodwill samt aktiverede forudbetalte  \r\n\r\n omkostninger ikke som formueskattepligtige aktiver. </P>  \r\n\r\n<P>Værdien af igangværende arbejder anses som et formueskattepligtigt aktiv.  \r\n\r\n Om værdiansættelsen, se L 3.6.2. </P>  \r\n\r\n<P>En lejer er ikke formueskattepligtig af boligindskud i form af forudbetalt  \r\n\r\n husleje, jfr. lsr.1940.92. Derimod skal depositum til dækning for eventuelle  \r\n\r\n krav mod lejeren ved dennes fraflytning medregnes ved opgørelsen af lejerens  \r\n\r\n skattepligtige formue. </P>  \r\n\r\n<P>Ved periodisering af forud forfaldne renter (jfr. F 3.1.2) skal den del af  \r\n\r\n den forudbetalte rente, der ikke kan fratrækkes i indkomsten for det  \r\n\r\n pågældende år, medregnes som aktiv i formueopgørelsen. </P>  \r\n\r\n<P>En frugthandler, der havde afholdt udgifter til installation af en  \r\n\r\n elevator og til ny gulvbelægning i nogle lejede lokaler, blev ikke anset  \r\n\r\n formueskattepligtig heraf, hvorimod han var formueskattepligtig af de i  \r\n\r\n lokalerne opsatte inventardele og driftsmidler m.v., lsr. 1974.140. </P>  \r\n\r\n</DIV>  \r\n\r\n<A NAME=\"\"A3\"\"></A>\r\n\r\n<DIV CLASS=REFPUNKT ID=\"A3\">  \r\n\r\n<P>3. Værdiansættelsen af formuen </P>  \r\n\r\n<P>Regler om vurderingen af aktiver, der skal medregnes i formueopgørelsen,  \r\n\r\n findes i SL § 14, samt i LL §§ 4B, 15L, 18-21A. </P>  \r\n\r\n<P> <I>Fast ejendom </I>  </P>  \r\n\r\n<P>Med hensyn til værdiansættelsen af fast ejendom henvises i det hele til  \r\n\r\n afsnit G 5.3. </P>  \r\n\r\n</DIV>  \r\n\r\n<A NAME=\"\"A3.1\"\"></A>\r\n\r\n<DIV CLASS=REFPUNKT ID=\"A3.1\">  \r\n\r\n<P> <I>3.1. Værdipapirer </I>  </P>  \r\n\r\n<P> <I>3.1.1. Aktier </I>  </P>  \r\n\r\n<P>Ved opgørelse af den skattepligtige formue medregnes aktier og anparter  \r\n\r\n efter nedenstående regler: I. Aktier, som noteres på Københavns Fondsbørs  \r\n\r\n eller på en børs i udlandet, medregnes til den noterede kurs på tidspunktet  \r\n\r\n for formueopgørelsen, evt. den nærmest forud herfor noterede kurs. </P>  \r\n\r\n<P>II. Aktier, som ikke noteres på børsen, samt anparter i anpartsselskaber  \r\n\r\n medregnes i formuen til en af statsskattedirektoratet beregnet kurs.  \r\n\r\n Aktionærer, der har kalenderåret som regnskabsår, skal ved opgørelse af  \r\n\r\n formuen for indkomståret 1987 (pr. 1. januar 1988) anvende en kurs, der er  \r\n\r\n beregnet efter de regler, som anføres nedenfor. Aktionærer, der for  \r\n\r\n indkomståret 1987 skal opgøre deres formue på et tidspunkt forud for den 31.  \r\n\r\n december 1987, skal anvende den kurs, der blev beregnet pr. 1. januar 1987.  \r\n\r\n Om muligheden for at fravige de beregnede kurser, se nedenfor. </P>  \r\n\r\n<P>For selskaber, der har optaget et konvertibelt obligationslån, er den  \r\n\r\n beregnede kurs fra og med kursen pr. 1.januar 1984 en fælles urs for  \r\n\r\n selskabets aktier/anparter og de konvertible obligationer. </P>  \r\n\r\n<P>Ved kursberegningen pr. 1. januar 1988 er anvendt følgende komponenter:  \r\n\r\n</P>  \r\n\r\n<P>1) Indtjeningsevnen. Herved forstås et gennemsnit af selskabets  \r\n\r\n driftsresultat - over- eller underskud - i procent af aktiekapitalen i det  \r\n\r\n regnskabsår, der danner grundlag for selskabets seneste skatteansættelse,  \r\n\r\n samt i de to foregående år. </P>  \r\n\r\n<P>Som driftsresultat anvendes selskabets skattepligtige indkomst inden evt.  \r\n\r\n fradrag for skattemæssigt underskud fra tidligere skatteår, men med tillæg af  \r\n\r\n evt. skattefrit udbytte. Heri fratrækkes fortjeneste hidrørende fra  \r\n\r\n selskabets særlige skattepligtige indkomst, medens tab herved tillægges. Det  \r\n\r\n herefter fremkomne beløb formindskes med det indkomstskattebeløb, der kan  \r\n\r\n beregnes af denne indkomst. Indtjeningsevnen ansættes ikke lavere end 0. </P>  \r\n\r\n<P>2) Det deklarerede udbytte. Der anvendes den udbytteprocent, som er  \r\n\r\n vedtaget for det regnskabsår, som danner grundlag for selskabets seneste  \r\n\r\n skatteansættelse. </P>  \r\n\r\n<P>3) Aktiernes indre værdi. Herved forstås selskabets samlede formue  \r\n\r\n (egenkapital) i procent af aktiekapitalen. Formuen opgøres efter  \r\n\r\n skattelovgivningens almindelige regler om formueopgørelse på grundlag af  \r\n\r\n selskabets statusopgørelse ved udgangen af det regnskabsår, som benyttes ved  \r\n\r\n selskabets seneste skatteansættelse forud for kursberegningen. </P>  \r\n\r\n<P>Ved beregningen af den indre værdi foretages fradrag for de på  \r\n\r\n statustidspunktet endnu ikke forfaldne beløb, der medgår til betaling af  \r\n\r\n udbytte for selskabets senest afsluttede regnskabsår, samt for  \r\n\r\n selskabsskatter, som er eller kan forventes pålignet selskabet for tiden  \r\n\r\n forud for opgørelsesdagen, jfr. LL § 19. </P>  \r\n\r\n<P>A. Den almindelige beregningsregel </P>  \r\n\r\n<P>Kursen beregnes som gennemsnittet af 1) indtjeningsevnen kapitaliseret med  \r\n\r\n 5 og 2) udbytteprocenten kapitaliseret med 19, og 3) 80 pct. af den indre  \r\n\r\n værdi. </P>  \r\n\r\n<P>B. Hovedaktionærselskaber </P>  \r\n\r\n<P>Såfremt over halvdelen af de stemmeberettigede aktier i et selskab  \r\n\r\n (hvorved forstås over halvdelen af aktiernes stemmeværdi) ejes af en enkelt  \r\n\r\n aktionær, af en person og dennes nærmeste familie (ægtefælle og mindreårige  \r\n\r\n børn), af et andet selskab, en koncern eller lignende, beregnes kursen som et  \r\n\r\n gennemsnit af 1) indtjeningsevnen kapitaliseret med 5 og 2) 80 pct. af den  \r\n\r\n indre værdi. </P>  \r\n\r\n<P>C. Den &#187;modificerende&#171; regel </P>  \r\n\r\n<P>I tilfælde hvor en kurs, der er beregnet efter reglen under A eller B,  \r\n\r\n overstiger den fulde indre værdi, foretages der en ny beregning, forudsat at  \r\n\r\n indtjeningsevnen er større end 10 pct. </P>  \r\n\r\n<P>Ved denne beregning kapitaliseres indtjeningsevnen således: De første 10  \r\n\r\n pct. af indtjeningsevnen kapitaliseres med 5 og den overskydende del med 2,5.  \r\n\r\n Som formuekurs anvendes den således beregnede kurs, hvis den fortsat er  \r\n\r\n større end den indre værdi, ellers anvendes den indre værdi. </P>  \r\n\r\n<P>D. Ejendomsselskaber </P>  \r\n\r\n<P>Kursberegningen for disse selskaber foretages efter den under A, B eller C  \r\n\r\n anførte regel, men kursen kan dog ikke blive lavere end 90 pct. af den indre  \r\n\r\n værdi. </P>  \r\n\r\n<P>E. &#187;90 pct.-selskaber&#171; </P>  \r\n\r\n<P>Ved kursberegningen for følgende selskaber bortses der fra indtjeningsevne  \r\n\r\n og deklareret udbytte. Kursen beregnes til 90 pct. af den indre værdi. Dette  \r\n\r\n gælder: </P>  \r\n\r\n<P>1) Selskaber, der er trådt i likvidation, 2) selskaber, hvis virksomhed  \r\n\r\n hovedsagelig består i at eje aktier i et eller flere andre selskaber i et  \r\n\r\n sådant omfang, at disses virksomhed kan kontrolleres af det aktieejende  \r\n\r\n selskab og hvis indtægt væsentligst består i udbytte fra andre selskaber  \r\n\r\n (holdingselskaber), 3) selskaber, hvis aktiver hovedsagelig består i  \r\n\r\n bankindestående, værdipapirer o.lign., når indtægterne fortrinsvis hidrører  \r\n\r\n fra afkastet af aktiverne. </P>  \r\n\r\n<P>F. Datterselskaber </P>  \r\n\r\n<P>Når alle aktier i et selskab (datterselskabet) ejes af et andet selskab  \r\n\r\n (moderselskabet), beregnes der ingen kurs på aktierne i datterselskabet. Ved  \r\n\r\n opgørelse af moderselskabets egenkapital medregnes datterselskabsaktierne  \r\n\r\n normalt til en værdi svarende til datterselskabets egenkapital opgjort på  \r\n\r\n grundlag af status nærmest forud eller samtidig med moderselskabets status. I  \r\n\r\n tilfælde hvor kursen på moderselskabets aktier beregnes til 90 pct. af den  \r\n\r\n indre værdi efter reglen under pkt.E, medregnes datterselskabsaktierne dog i  \r\n\r\n moderselskabets egenkapital til en værdi opgjort efter en kurs, beregnet  \r\n\r\n efter reglerne under pkt. B-E. </P>  \r\n\r\n<P>G. Nystiftede selskaber </P>  \r\n\r\n<P>Hertil hører selskaber, hvis første regnskabsår udløber på et sådant  \r\n\r\n tidspunkt, at selskabet ikke har været pligtigt at indsende den første  \r\n\r\n selvangivelse, inden kursberegningen foretages. Kursen på aktier i disse  \r\n\r\n selskaber ansættes til pari. </P>  \r\n\r\n<P>Fælles regler </P>  \r\n\r\n<P>Hvor det er oplyst, at et selskabs aktiekapital er udvidet med fondsaktier  \r\n\r\n eller ved indbetaling efter udløbet af det regnskabsår, som anvendes ved  \r\n\r\n kursberegningen, vil kursen blive beregnet til det beløb, som aktiekapitalens  \r\n\r\n kursværdi før udvidelsen og den ved udvidelsen tilførte kapital udefra udgør  \r\n\r\n i procent af aktiekapitalen efter udvidelsen. </P>  \r\n\r\n<P>På samme måde vil der blive beregnet en fælles kurs for aktier og  \r\n\r\n bligationer, hvis det er oplyst, at selskabet har optaget et konvertibelt  \r\n\r\n obligationslån efter udløbet af det regnskabsår, der anvendes ved  \r\n\r\n kursberegningen. </P>  \r\n\r\n<P>Alle kurser afrundes nedad til nærmeste med 5 delelige tal. Hvor særlige  \r\n\r\n forhold foreligger, kan de anførte beregningsregler være fraveget. </P>  \r\n\r\n<P>I den af statsskattedirektoratet udarbejdede kursliste for unoterede  \r\n\r\n aktier og anparter januar 1988 er ovennævnte regler anvendt ved beregning af  \r\n\r\n de i listen anførte kurser, såvel for de selskaber, der omfattes af LL § 19,  \r\n\r\n som for andre selskaber. </P>  \r\n\r\n<P>De i kurslisten anførte kurser kan ikke ved formueansættelsen fraviges af  \r\n\r\n de lignende myndigheder. Men i tilfælde hvor en aktionær mener at kunne  \r\n\r\n godtgøre, at der ved kursberegningen ikke er taget hensyn til forhold, som  \r\n\r\n kan have betydning for bedømmelse af aktiernes værdi på tidspunktet for  \r\n\r\n formueansættelsen, kan henvendelse om en eventuel ændring af den beregnede  \r\n\r\n kurs ske til det amtsskatteinspektorat, i hvis distrikt selskabet er  \r\n\r\n skatteansat. For selskaber der er skatteansat i København og på Frederiksberg  \r\n\r\n må henvendelse rettes til skattedirektoratet. </P>  \r\n\r\n<P>Kurserne i statsskattedirektoratets kursliste er skattekurser beregnet til  \r\n\r\n brug ved formueansættelsen, og de kan ikke uden videre forventes godkendt som  \r\n\r\n grundlag for overdragelser eller ved afgiftsberegninger, se herom K 3.5.4.3  \r\n\r\n og ligningsvejledningen for selskaber, S.C. 1.2.5.3. </P>  \r\n\r\n<P>Værdiansættelsen af en aktiepost skal foretages uden hensyntagen til en  \r\n\r\n forkøbsret, selv om der er fastsat en bestemt kurs, hvortil salg i henhold  \r\n\r\n til forkøbsretten skal ske, lsr. 1971.12 og 1971.113. </P>  \r\n\r\n<P>En aktionær havde i en årrække ikke benyttet statsskattedirektoratets  \r\n\r\n skattekurser ved opgørelsen af sin formue, men havde værdiansat aktierne til  \r\n\r\n en lavere kurs, der beroede på adskillige handler i det frie marked til  \r\n\r\n almindelige investorer på normale handelsvilkår. De påberåbte handler  \r\n\r\n udgjorde dog kun en beskeden del af aktiekapitalen i selskabet. </P>  \r\n\r\n<P>Østre Landsret fandt, at skatteyderen ikke ved syn og skøn eller ved de  \r\n\r\n iøvrigt foreliggende oplysninger om aktiernes værdi havde godtgjort, at der  \r\n\r\n med hensyn til hans samlede aktiebesiddelse i selskabet, forelå sådanne klare  \r\n\r\n og særlige omstændigheder, som kunne begrunde en lavere værdiansættelse end  \r\n\r\n de i overensstemmelse med de almindeligt anvendte principper for sådanne  \r\n\r\n ansættelser fastsatte, ØLD af 18.juni 1982 (skd.64.52). </P>  \r\n\r\n<P> <I>3.1.2. Konvertible obligationer </I>  </P>  \r\n\r\n<P>Konvertible obligationer udstedt af aktieselskaber, hvis aktier er  \r\n\r\n børsnoterede, er optaget til notering på børsen. Obligationer medregnes i  \r\n\r\n formuen til den noterede kurs. </P>  \r\n\r\n<P>For konvertible obligationer udstedt af selskaber med unoterede aktier  \r\n\r\n skal der udregnes en fælles kurs for obligationer og aktier. Denne fælles  \r\n\r\n gennemsnitlige kurs fremkommer ved at udfinde det procentvise forhold mellem  \r\n\r\n på den ene side de eksisterende aktiers nominelle beløb med tillæg af det  \r\n\r\n aktiebeløb, der kan tegnes ved konvertering af obligationerne, og på den  \r\n\r\n anden side kursværdien af de eksisterende aktier efter aktiekursen, jfr. N  \r\n\r\n 3.1.1, med tillæg af det beløb, der er indbetalt ved tegning af de  \r\n\r\n konvertible obligationer. </P>  \r\n\r\n<P> <I>Eksempel </I>  </P>  \r\n\r\n<P>Et aktieselskab med en aktiekapital på 200.000 kr. optager et lån på  \r\n\r\n 100.000 kr. ved udstedelse af konvertible obligationer. Skattekursen uden  \r\n\r\n hensyn til obligationerne er 300. Obligationerne er indbetalt til kurs 100 og  \r\n\r\n har konverteringsret til aktier med samme pålydende som obligationerne. </P>  \r\n\r\n<PRE>  \r\n\r\n          Kursberegning:  \r\n\r\n          Aktier         200.000 kr. a kurs 300 = 600.000 kr.  \r\n\r\n          Obligationer   100.000 kr. a kurs 100 = 100.000 kr.  \r\n\r\n                         -----------              -----------  \r\n\r\n                         300.000 kr.              700.000 kr.  \r\n\r\n</PRE>  \r\n\r\n<P>hvorved der fremkommer en fælles kurs på aktier og obligationer på 233  \r\n\r\n 1/3, afrundet til 230. </P>  \r\n\r\n<P> <I>3.1.3. Investeringsbeviser m.v. </I>  </P>  \r\n\r\n<P>Certifikater i investeringsforeninger skal ved formueopgørelsen medregnes  \r\n\r\n til omsætningsværdien på opgørelsestidspunktet. </P>  \r\n\r\n<P>Medlemmer af kontoførende investeringsforeninger skal medregne deres  \r\n\r\n indestående med indskudskontoens pålydende på opgørelsestidspunktet. </P>  \r\n\r\n<P> <I>3.1.4. Offentlige obligationer </I>  </P>  \r\n\r\n<P>Offentlige obligationer medregnes med den kursværdi, der er fastsat ved  \r\n\r\n notering på formueopgørelsestidspunktet på Københavns fondsbørs. Er en  \r\n\r\n obligation ikke noteret - dagligt eller ekstraordinært - skal den medregnes  \r\n\r\n til pålydende, medmindre det skønnes, at dens værdi er forskellig herfra.  \r\n\r\n</P>  \r\n\r\n<P>Den på børsen noterede kurs på indeksobligationer skal til brug for  \r\n\r\n formueopgørelsen omregnes ved hjælp af den på formueopgørelsestidspunktet  \r\n\r\n gældende indeksfaktor for kreditor (restgæld/obligationer), som findes i  \r\n\r\n Fondsbørsens kursliste. Pr. 31.dec. 1987 var faktoren 2.118. </P>  \r\n\r\n<P> <I>3.1.5. Private pantebreve </I>  </P>  \r\n\r\n<P>Private pantebreve medregnes i formueopgørelsen til kursværdien. Denne  \r\n\r\n fastsættes efter et skøn ud fra dels pantebrevets sikkerhedsmæssige placering  \r\n\r\n i prioritetsordenen for en fast ejendom, dels de vilkår for låneforholdet,  \r\n\r\n der er fastsat i pantebrevet. Der tages herved hensyn til forrentning,  \r\n\r\n afdrags- og opsigelsesvilkår, samt om pantebrevet indeholder særlige  \r\n\r\n klausuler som f.eks. rykningsklausuler. </P>  \r\n\r\n<P>SD udsender hvert kvartal et cirkulære om kursansættelse af private  \r\n\r\n pantebreve med opgørelsen af bl.a. formueværdien. For 1987: Pr. 1. april:  \r\n\r\n SDcirk. 1987-17, pr. 1. juli: SDcirk. 1987-37, pr. 1. okt.: SDcirk. 1988-2 og  \r\n\r\n pr. 1. januar 1988: Herom udsendes SDcirk. jan.-febr. 1988. </P>  \r\n\r\n<P> <I>Mellem nært pårørende </I>  </P>  \r\n\r\n<P>Kursværdien af pantebreve, der oprettes i familieforhold, f.eks. mellem  \r\n\r\n forældre og børn, fastsættes også skønsmæssigt og i praksis beror ansættelsen  \r\n\r\n på en konkret afvejning i hvert enkelt tilfælde af pantebrevets vilkår og de  \r\n\r\n forhold, hvorunder udstedelsen er sket. </P>  \r\n\r\n<P>I U 1978.37H har Højesteret antaget, at kursen for et pantebrev, der efter  \r\n\r\n sit indhold var omsætteligt, men på grund af sit indhold ikke var bestemt til  \r\n\r\n at blive omsat, fastsættes med udgangspunkt i de almindelige retningslinier  \r\n\r\n samt med hensyntagen til de afvigelser i kursen, pantebrevsvilkårene  \r\n\r\n tilsiger. Der skal med andre ord ses bort fra, at pantebrevet er oprettet  \r\n\r\n mellem nært pårørende. </P>  \r\n\r\n<P> <I>3.1.6. Gældsbreve o.lign. </I>  </P>  \r\n\r\n<P>Ved HD af 30. april 1984 (skd. 70.568), der drejede sig om kursansættelse  \r\n\r\n af et uforrentet gældsbrev, der skulle afdrages over 10 år uden  \r\n\r\n sikkerhedsstillelse, udstedt som betaling for goodwill i forbindelse med et  \r\n\r\n revisionsfirmas optagelse af en ny kompagnon, blev der taget stilling til,  \r\n\r\n hvorledes kursværdien af gældsbrevet skulle ansættes. </P>  \r\n\r\n<P>Skatteyderen, der i maj 1976 havde solgt gældsbrevet til en uafhængig  \r\n\r\n tredjemand til kurs 40, havde ved formueopgørelsen og opgørelsen af den  \r\n\r\n særlige indkomst for indkomståret 1974 selvangivet gældsbrevet til kurs 40.  \r\n\r\n Landsskatteretten fastsatte kursen til 55, hvilket Højesteret - under hensyn  \r\n\r\n til gældsforholdets særlige karakter - ikke fandt grundlag for at  \r\n\r\n tilsidesætte. </P>  \r\n\r\n<P>Højesteret udtalte bl.a.: &#187;Fordringer som de i sagen omhandlede er  \r\n\r\n ikke bestemt til og bliver - i modsætning til pantebreve i fast ejendom - kun  \r\n\r\n sjældent omsat på det frie marked, og det må efter de to skønserklæringer  \r\n\r\n antages, at salgspriserne efter gældsforholdenes særlige karakter kan variere  \r\n\r\n inden for ret vide grænser. Den ved salget i maj 1976 opnåede kurs findes  \r\n\r\n under de foreliggende omstændigheder ikke at kunne anses som udtryk for  \r\n\r\n fordringens værdi. Denne værdi findes heller ikke at kunne fastsættes efter  \r\n\r\n en sammenligning med kursen på pantebreve i fast ejendom. Der må ved værdiens  \r\n\r\n fastsættelse bl.a. tages betydeligt hensyn til debitors betalingsevne&#171;.  \r\n\r\n</P>  \r\n\r\n<P>HR. fandt herefter ikke grundlag for at fastslå, at landsskatterettens  \r\n\r\n afgørelse er truffet på urigtigt eller ufuldstændigt grundlag, eller at  \r\n\r\n afgørelsen går ud over rammerne for det skøn, som må tilkomme  \r\n\r\n skattemyndighederne ved fastsættelsen af værdien af en fordring som den i  \r\n\r\n sagen omhandlede. </P>  \r\n\r\n<P> <I>Nødlidende fordringer </I>  </P>  \r\n\r\n<P>Fordringer, der må anses som uerholdelige på grund af debitors konkurs,  \r\n\r\n eller som forgæves er søgt inddrevet ved en udlægsforretning, medregnes ikke  \r\n\r\n ved formueopgørelsen. </P>  \r\n\r\n<P> <I>3.1.7. Andre værdipapirer </I>  </P>  \r\n\r\n<P>Andre værdipapirer - end de foran omtalte - ansættes efter hovedreglen i  \r\n\r\n statsskattelovens § 14, nr.2. De skal derfor ansættes til pari, medmindre  \r\n\r\n deres værdi skønnes at være højere eller lavere. </P>  \r\n\r\n</DIV>  \r\n\r\n<A NAME=\"\"A3.2\"\"></A>\r\n\r\n<DIV CLASS=REFPUNKT ID=\"A3.2\">  \r\n\r\n<P> <I>3.2. Driftsmidler og skibe </I>  </P>  \r\n\r\n<P>Ifølge LL § 18 A skal maskiner, inventar og lignende driftsmidler, der  \r\n\r\n omfattes af bestemmelserne i AL afsnit I, ansættes til aldoværdien ved  \r\n\r\n indkomstårets udgang, for formueskattepligtige personer og dødsboer dog med  \r\n\r\n et nedslag på 40 pct. af saldoværdien. </P>  \r\n\r\n<P>Ved lov nr.176 af 4.apr. 1987 er formuenedslagsprocenten for fysiske  \r\n\r\n erhvervsaktiver forhøjet fra 30 pct. til 40 pct. med virkning fra og med  \r\n\r\n indkomståret 1986. </P>  \r\n\r\n<P>Småaktiver o.lign., for hvilke anskaffelsessummen er bragt til fradrag i  \r\n\r\n anskaffelsesåret (jfr. AL §3), medregnes ikke i formuen. </P>  \r\n\r\n<P>Skibe og maskiner, inventar og lignende driftsmidler, der omfattes af  \r\n\r\n bestemmelserne i AL afsnit V A (leasing), ansættes ved formueopgørelsen til  \r\n\r\n den i AL § 34 C nævnte saldoværdi ved indkomstårets udgang, for  \r\n\r\n formueskattepligtige personer og dødsboer dog med et nedslag på 40 pct. af  \r\n\r\n saldoværdien. </P>  \r\n\r\n<P>De i den nu ophævede AL § 6 A omhandlede &#187;dyre&#171; biler, som er  \r\n\r\n anskaffet før den 17. maj 1983 og således fortsat skal afskrives på særskilt  \r\n\r\n konto, skal medregnes med anskaffelsessummen med tillæg af forbedringer og  \r\n\r\n med fradrag af foretagne afskrivninger. Her gives ikke formuenedslag. </P>  \r\n\r\n<P>En negativ saldoværdi og forskudsafskrivning efter AL afsnit IV A kan ikke  \r\n\r\n fradrages ved formueopgørelsen. </P>  \r\n\r\n<P>Blandede driftsmidler skal i anskaffelsesåret ansættes til  \r\n\r\n anskaffelsessummen med fradrag af de beregnede afskrivninger. I de følgende  \r\n\r\n indkomstår skal driftsmidlerne ansættes til den pristalsregulerede uafskrevne  \r\n\r\n del af anskaffelsessummen efter fradrag af de beregnede afskrivninger  \r\n\r\n (medmindre den skattepligtige har benyttet sig af adgangen til  \r\n\r\n restafskrivning, hvorved saldoen bortfalder.), skd. 68.17. </P>  \r\n\r\n<P>Skibe, der er omfattet af AL afsnit III, medregnes med saldoværdien. </P>  \r\n\r\n<P>Forskudsafskrivning på skibe kan ikke fratrækkes ved formueopgørelsen,  \r\n\r\n lsr.1963.135. Er der sket forudbetalinger på skibsbygningskontrakter m.v.,  \r\n\r\n skal forudbetalingerne medregnes i formuen. </P>  \r\n\r\n<P>Andre formueskattepligtige løsøregenstande - bortset fra varer, omfattet  \r\n\r\n af varelagerloven - medregnes med deres værdi i handel og vandel. Udelukkende  \r\n\r\n privat benyttede biler, motorcykler og lign. medtages i formueopgørelsen med  \r\n\r\n anskaffelsessummen reduceret med 15 pct. afskrivning på anskaffelsessummen  \r\n\r\n pr. år. Et lystfartøj kan normalt optages til 75 pct. af forsikringssummen,  \r\n\r\n jfr. lsr. 1981.158. </P>  \r\n\r\n</DIV>  \r\n\r\n<A NAME=\"\"A3.3\"\"></A>\r\n\r\n<DIV CLASS=REFPUNKT ID=\"A3.3\">  \r\n\r\n<P> <I>3.3. Varelagre </I>  </P>  \r\n\r\n<P>Den skattepligtige kan vælge at optage sit varelager på grundlag af  \r\n\r\n dagsprisen, eller indkøbsprisen med tillæg af fragt, told og lignende  \r\n\r\n (fakturaprisen) eller til fremstillingsprisen, jfr. L 3.6.1.4. Har  \r\n\r\n skatteyderen foretaget nedskrivninger på varelageret, er det varelagerets  \r\n\r\n nedskrevne værdi, der skal anvendes i formueopgørelsen. </P>  \r\n\r\n</DIV>  \r\n\r\n<A NAME=\"\"A3.4\"\"></A>\r\n\r\n<DIV CLASS=REFPUNKT ID=\"A3.4\">  \r\n\r\n<P> <I>3.4. Besætninger </I>  </P>  \r\n\r\n<P>Ved formueopgørelsen skal landbrugere opgøre værdien af deres besætninger  \r\n\r\n på grundlag af: 1) normalhandelsværdien eller 2) handelsværdien, dog ikke et  \r\n\r\n beløb mindre end normalhandelsværdien. I det således opgjorte beløb kan der  \r\n\r\n med virkning for formueopgørelsen foretages nedskrivning med indtil 33-1/3  \r\n\r\n pct. </P>  \r\n\r\n<P>Et ikke-brugt forskelsbeløb (ifølge overgangsreglerne) skal ikke medtages  \r\n\r\n i formueopgørelsen, se evt. R 1.3. </P>  \r\n\r\n</DIV>  \r\n\r\n<A NAME=\"\"A4\"\"></A>\r\n\r\n<DIV CLASS=REFPUNKT ID=\"A4\">  \r\n\r\n<P>4. Fradrag i bruttoformuen </P>  \r\n\r\n</DIV>  \r\n\r\n<A NAME=\"\"A4.1\"\"></A>\r\n\r\n<DIV CLASS=REFPUNKT ID=\"A4.1\">  \r\n\r\n<P> <I>4.1. Gæld </I>  </P>  \r\n\r\n<P>Værdien af enhver forpligtelse af konkretiseret økonomisk indhold kan  \r\n\r\n fradrages i formuen, når der er tale om en egentlig retlig forpligtelse.  \r\n\r\n Værdien af forpligtelser, der ikke kan opfyldes ved betaling af penge, kan  \r\n\r\n dog ikke fradrages. Skyldgrunden er uden betydning for retten til fradrag  \r\n\r\n ligesom det som hovedregel er uden betydning, om gælden er forfalden eller  \r\n\r\n ikke. Det er en forudsætning, at der foreligger en retskraftig  \r\n\r\n gældsforpligtelse, således at en forældet gæld ikke kan fradrages. </P>  \r\n\r\n<P> <I>Skatter og afgifter </I>  </P>  \r\n\r\n<P>I lsr. 1983.112 har landsskatteretten anerkendt, at restskat, der er  \r\n\r\n pålignet i slutligningsåret, påhviler den skattepligtige som en aktuel gæld,  \r\n\r\n der i henhold til SL § 13 litra a, kan fradrages ved formueopgørelsen, uanset  \r\n\r\n at den ikke er forfalden på formueopgørelsestidspunktet, jfr. Skat  \r\n\r\n 1987.8.602. </P>  \r\n\r\n<P>Herefter kan den restskat, der er angivet på årsopgørelsen og som endnu  \r\n\r\n ikke er betalt på statustidspunktet, fradrages ved formueopgørelsen for det  \r\n\r\n indkomstår, hvori årsopgørelsen er modtaget. Dette gælder også, selv om  \r\n\r\n beløbet ikke opkræves særskilt, men indregnes i forskudsskatten for det  \r\n\r\n efterfølgende år. </P>  \r\n\r\n<P>Restskat er også fradragsberettiget, når der er givet henstand med  \r\n\r\n betalingen, også selv om henstanden er givet på grund af klagebehandling.  \r\n\r\n</P>  \r\n\r\n<P>Der er derimod ikke fradragsret for indkomstårets beregnede estskat, jfr.  \r\n\r\n lsr. 1981.159. </P>  \r\n\r\n<P>Restancer af bunden opsparing kan ikke fradrages. </P>  \r\n\r\n<P>Når der i medfør af KL § 89 A gives pensionister henstand med den del af  \r\n\r\n formueskatten, der vedrører deres ejerbolig, kan de skyldige beløb fratrækkes  \r\n\r\n ved formueopgørelsen. </P>  \r\n\r\n<P>Skatteydere, der på formueopgørelsestidspunktet har afgivet  \r\n\r\n tilbudserklæring i bøde- og efterbetalingssager, kan fradrage hele det  \r\n\r\n opgjorte efterbetalings- og bødebeløb, lsr. 1947.186. </P>  \r\n\r\n<P>Selv om en gaveanmeldelse først indsendes i januar i det efter gaveydelsen  \r\n\r\n følgende år, kan den skyldige, uforfaldne gaveafgift for kontante gaver  \r\n\r\n fradrages ved formueopgørelsen ultimo gaveåret, da gaveafgiften allerede på  \r\n\r\n dette tidspunkt kan beregnes, lsr. 1979.47. </P>  \r\n\r\n<P>En pålignet frigørelsesafgift anses for fradragsberettiget, uanset der er  \r\n\r\n givet henstand med betalingen, lsr. 1984.50. </P>  \r\n\r\n<P> <I>I øvrigt </I>  </P>  \r\n\r\n<P>Der kan ikke foretages fradrag i formuen for skyldige indbetalinger på  \r\n\r\n indekskontrakter, lsr. 1973.124. </P>  \r\n\r\n<P>Lån, der er optaget mod sikkerhed i livsforsikringspolicer, tegnede i  \r\n\r\n tiden efter 30.november 1939, kan kun bringes til fradrag i den  \r\n\r\n skattepligtige formue for så vidt angår den del af lånesummen, der overstiger  \r\n\r\n forsikringens tilbagekøbsværdi. Bestemmelsen kommer dog ikke til anvendelse  \r\n\r\n på forsikringer, for hvis vedkommende præmiebetalingen strækker sig over  \r\n\r\n mindst 10 år, og hvis tilbagekøbsværdi ikke er vilkårligt forøget ved  \r\n\r\n ekstraordinære præmieindskud, jfr. LL § 18, stk.1 og 3. </P>  \r\n\r\n<P> <I>Mellem nært pårørende </I>  </P>  \r\n\r\n<P>Gældsforpligtelser kan normalt fratrækkes med deres pålydende, men der  \r\n\r\n foreligger en ret omfattende praksis, hvorefter gældsfradraget begrænses, når  \r\n\r\n gældsforpligtelsen er mindre byrdefuld end sædvanligt, navnlig når der er  \r\n\r\n tale om gavegæld. </P>  \r\n\r\n<P>I UfR 1962.854H havde en moder som gave udstedt gældsbeviser på 100.000  \r\n\r\n kr. til hvert af sine børn. Beviserne, der blev forrentet med 3 1/2 pct.  \r\n\r\n p.a., var uopsigelige fra kreditors side i debitors levetid, men kunne når  \r\n\r\n som helst indfries af debitor. I dommen anføres, at SL § 13 må antages at  \r\n\r\n have sædvanlige gældsforhold for øje, hvorfor den ikke udelukker, at  \r\n\r\n skattemyndighederne i særlige tilfælde, hvor gældsforholdet afviger  \r\n\r\n væsentligt fra det sædvanlige, ansætter fradragsbeløbet efter et skøn over  \r\n\r\n den med gælden forbundne reelle byrde. Højesteret lagde vægt på, at der var  \r\n\r\n tale om et gaveforhold og tiltrådte skattemyndighedernes skønsmæssige  \r\n\r\n ansættelse af fradragsbeløbet til 70% af gældens nominelle beløb. </P>  \r\n\r\n<P>En skatteyder, der til hvert af sine tre børn havde udstedt pantebreve i  \r\n\r\n sin faste ejendom med et pålydende på 24.000 kr., kunne ved formueopgørelsen  \r\n\r\n ikke fratrække et større beløb end svarende til gældsforpligtelsernes reelle  \r\n\r\n byrde, hvilket ansås at være 25% af pantebrevenes pålydende, da disse var  \r\n\r\n rente- og afdragsfri og bortset fra ejerskifte først kunne forlanges  \r\n\r\n indfriet, når pantedebitor og dennes ægtefælle var afgået ved døden,  \r\n\r\n lsr.1981.49. </P>  \r\n\r\n<P>I lsr. 1959.88 forelå der ingen gældsforpligtelse, idet de foreliggende  \r\n\r\n gældsbreve slet ikke pålagde debitorerne nogen byrde i levende live. Se  \r\n\r\n endvidere lsr. 1972.87 og lsr. 1975.95 hvor beløb, der alene figurerede som  \r\n\r\n henholdsvis passiv- og aktivposter i klagerens og hans børns  \r\n\r\n formueopgørelser, ikke blev anset som egentlige gældsforpligtelser. </P>  \r\n\r\n<P>I lsr. 1983.35 blev der ikke godkendt fradrag for gæld til klagerens børn,  \r\n\r\n idet landsskatteretten ikke fandt, at det var fyldestgørende dokumenteret, at  \r\n\r\n der forelå en gældsforpligtelse. </P>  \r\n\r\n<P>Ifølge en vedtagelse i ligningsrådet kræves der udstedt et arveforskuds-  \r\n\r\n eller gældsbevis for, at arveforskud og gavegæld til børnene skal kunne  \r\n\r\n fratrækkes ved forældrenes formueopgørelse. </P>  \r\n\r\n<P>Med hensyn til den nærmere udformning af sådanne gældsbeviser gælder, at  \r\n\r\n fradragsretten betinges af, at der er tale om en reel ældsbyrde, hvortil  \r\n\r\n kræves enten at gælden afdrages eller forfalder på anfordring eller på et  \r\n\r\n forud fastsat tidspunkt, der indeholder en reel forfaldsmulighed før debitors  \r\n\r\n død, eller at der løbende betales renter af gælden, jfr. bl.a. VLD af 23.jan.  \r\n\r\n 1986 (Skat 1986.2.126). </P>  \r\n\r\n<P>Hvis gælden ikke forrentes eller forrentes med en lavere rente end den  \r\n\r\n normalt gældende, vil der eventuelt kun blive tale om fradrag med et  \r\n\r\n reduceret beløb, lsr. 1974.92 og 1981.49. </P>  \r\n\r\n<P>Et gældsbrev, der først forfalder ved debitors død, og hvoraf der ikke  \r\n\r\n løbende betales renter, kan således ikke fradrages ved formueopgørelsen. </P>  \r\n\r\n</DIV>  \r\n\r\n<A NAME=\"\"A4.2\"\"></A>\r\n\r\n<DIV CLASS=REFPUNKT ID=\"A4.2\">  \r\n\r\n<P> <I>4.2. Kursansættelse af gælden </I>  </P>  \r\n\r\n<P>Ifølge LL § 21 A skal der ved opgørelsen af den skattepligtige formue i  \r\n\r\n visse situationer ske kursansættelse af den skattepligtiges gæld. Denne regel  \r\n\r\n skal ses i sammenhæng med reglerne om omregning af ejendomsvurderingerne til  \r\n\r\n kontantværdi. </P>  \r\n\r\n<P>Gælden skal som udgangspunkt fradrages med sit pålydende. </P>  \r\n\r\n<P>Ifølge LL § 21 A, stk.2, gøres der dog en undtagelse herfra, hvor den  \r\n\r\n fordring, der modsvarer gælden, ved formueopgørelsen kan ansættes til en  \r\n\r\n kursværdi, der er forskellig fra fordringens pålydende. I disse tilfælde skal  \r\n\r\n gælden som udgangspunkt kursansættes efter tilsvarende principper, som gælder  \r\n\r\n for kursansættelse af den modsvarende fordring. </P>  \r\n\r\n<P>Gæld skal herefter kursansættes, når gældens forrentnings-, afdrags- og  \r\n\r\n opsigelsesvilkår må antages at indebære, at den reelle byrde for låntageren  \r\n\r\n afviger fra gældens pålydende. </P>  \r\n\r\n<P>Den sikkerhed, der f.eks. ved pant eller kaution er stillet for lånets  \r\n\r\n tilbagebetaling, vil normalt være uden betydning for gældens tyngde for  \r\n\r\n debitor, og vil derfor som hovedregel være uden betydning ved kursansættelse  \r\n\r\n af gæld. En undtagelse herfra kan dog gælde i tilfælde, hvor det må anses for  \r\n\r\n godtgjort, at låntager er helt ude af stand til at betale gælden. </P>  \r\n\r\n<P>Kursansættelse af gæld skal ikke nødvendigvis ske efter den samme kurs,  \r\n\r\n som gælder for kursansættelse af den modsvarende fordring. Det er således  \r\n\r\n forudsat i forarbejderne til LL § 21 A, at kursansættelse af gæld normalt må  \r\n\r\n ske på grundlag af den kurs, som en fordringshaver ifølge en tilsvarende  \r\n\r\n fordring vil sælge til, d.v.s. sælgerkursen, medens kursansættelse af  \r\n\r\n fordringer sker på grundlag af den kurs, som det må antages, at en køber vil  \r\n\r\n betale, d.v.s. køberkursen. Ligeledes kan låntagers kursansættelse af gælden  \r\n\r\n påvirkes af, at det efter handelssædvaner kan påhvile sælger at betale  \r\n\r\n eventuelle stempelafgifter m.v. ved overdragelse af fordringen til køber.  \r\n\r\n</P>  \r\n\r\n<P>Ligningsmyndighederne vil i almindelighed ikke have anledning til at søge  \r\n\r\n kursansættelsen af gælden hos en låntager afstemt med kursansættelsen af den  \r\n\r\n tilsvarende fordring hos långiver. En undtagelse herfra må gælde, hvor det må  \r\n\r\n antages, at der er aftalt usædvanlige lånevilkår med hensyn til  \r\n\r\n forrentnings-, afdrags- og opsigelsesvilkår med særligt henblik på at opnå en  \r\n\r\n høj kursansættelse af gælden for dermed at nedbringe formueansættelsen. </P>  \r\n\r\n<P>Ved kursansættelse af gæld i forbindelse med opgørelsen af den  \r\n\r\n skattepligtige formue må kursansættelsen ske efter kurs- og renteforholdene  \r\n\r\n på tidspunktet for opgørelsen af den skattepligtige formue samt efter  \r\n\r\n forrentnings-, afdrags- og opsigelsesvilkår for gælden på det samme  \r\n\r\n tidspunkt. </P>  \r\n\r\n<P> <I>4.2.1. Hovedregel pålydende værdi </I>  </P>  \r\n\r\n<P>Hovedreglen er - som hidtil - at gæld skal trækkes fra med det beløb, den  \r\n\r\n lyder på. </P>  \r\n\r\n<P>Det gælder således alle gældsposter på under 25.000 kr. Er der flere lån  \r\n\r\n hos samme långiver, og er lånene optaget i samme anledning, skal lånenes  \r\n\r\n restgæld lægges sammen ved afgørelsen af, om lånet er over eller under 25.000  \r\n\r\n kr. Dette gælder også, hvor der i forbindelse med en ejendoms opdeling i  \r\n\r\n ejerlejligheder sker opdeling af lånene i hovedejendommen på de respektive  \r\n\r\n ejerlejligheder. </P>  \r\n\r\n<P>Herudover kan følgende gældsposter fradrages med pålydende værdi: </P>  \r\n\r\n<P>- Gæld med en restlåneperiode på mindre end 4 år. Det kan være lån til køb  \r\n\r\n af bil, køb af radio og fjernsyn m.v. og kontokøb. </P>  \r\n\r\n<P>- Gæld der af långiver kan opsiges til betaling inden 4 år. </P>  \r\n\r\n<P>- Gæld der som bank- og sparekasselån forrentes med en varierende rente,  \r\n\r\n som ikke er under Danmarks Nationalbanks diskonto. </P>  \r\n\r\n<P>- Gæld der løbende justeres i takt med prisudviklingen (indekslån). </P>  \r\n\r\n<P>- Gæld i fast ejendom der skal indfries fuldt ud ved ejerskifte. </P>  \r\n\r\n<P>Sådanne vilkår findes bl.a. ved: </P>  \r\n\r\n<P>- lån til yngre landmænd, </P>  \r\n\r\n<P>- statslån givet inden 1971 efter love til oprettelse af nye landbrug, køb  \r\n\r\n af tillægsjord og bygningsinvesteringer samt </P>  \r\n\r\n<P>- henstandslån til landmænd og gartnere. </P>  \r\n\r\n<P>- Gæld i udenlandsk mønt og gæld der løbende justeres i takt med fremmed  \r\n\r\n valuta. </P>  \r\n\r\n<P>For skibskreditlån finder reglerne om kursansættelse af gæld i fast  \r\n\r\n ejendom tilsvarende anvendelse. Lån, der forfalder ved ejerskifte, kan  \r\n\r\n således optages til pari. </P>  \r\n\r\n<P> <I>4.2.2. Gæld der skal kursansættes </I>  </P>  \r\n\r\n<P>Gæld til realkreditinstitutter </P>  \r\n\r\n<P>Realkreditinstitutterne giver låntagerne skriftlig meddelelse om  \r\n\r\n kontantværdien af lånene. </P>  \r\n\r\n<P>Såfremt reglerne under pkt.4.2.1 fører til en højere kurs, kan denne kurs  \r\n\r\n anvendes i stedet. </P>  \r\n\r\n<P>Anden gæld der skal kursansættes </P>  \r\n\r\n<P>Kursfastsættelsen kan ske ved benyttelse af følgende (ændrede) tabel: </P>  \r\n\r\n<PRE>  \r\n\r\n          ------------------------------------------------------------------  \r\n\r\n          Rentefod p.a.             Restløbetid  \r\n\r\n          ------------------------------------------------------------------  \r\n\r\n                                    Fra 4   Fra 7   Fra 10  Fra 15  20 år og  \r\n\r\n                                    til     til     til     til     derover  \r\n\r\n                                    under   under   under   under  \r\n\r\n                                    7 år    10 år   15 år   20 år  \r\n\r\n          ------------------------------------------------------------------  \r\n\r\n                     under  6 %     75-85   70-80   60-75   55-70   50-65  \r\n\r\n          fra  6 til under  8 %     80-90   75-85   70-80   65-75   60-70  \r\n\r\n          fra  8 til under 10 %     85-95   80-90   80-90   75-85   70-80  \r\n\r\n          fra 10 til under 12 %     90-100  90-100  85-95   85-95   80-95  \r\n\r\n          fra 12 til under 14 %     95-105  95-105  95-105  95-105  95-105  \r\n\r\n          fra 14 til under 16 %    100-105 105-110 105-115 105-115 110-120  \r\n\r\n          fra 16 til under 18 %    105-110 110-115 115-120 120-130 120-135  \r\n\r\n          fra 18 til under 20 %    110-115 120-125 125-130 135-140 135-145  \r\n\r\n              20 % og derover      120-125 125-130 135-140 145-150 150-160  \r\n\r\n          ------------------------------------------------------------------  \r\n\r\n</PRE>  \r\n\r\n<P>Eksempel </P>  \r\n\r\n<P>Gældens kursværdi findes ved at gange den pålydende restgæld med en kurs  \r\n\r\n inden for det interval, der er angivet i tabellen, og derefter dividere med  \r\n\r\n 100. Et sælgerpantebrev med en restgæld på 70.000 kr., der forfalder til  \r\n\r\n endelig indfrielse i løbet af 10 år, og som forrentes med 9 pct. p.a., kan  \r\n\r\n ifølge tabellen ansættes til en kurs op til 90. Kursen gange den pålydende  \r\n\r\n restgæld bliver 6.300.000, hvilket divideret med 100 giver en kursværdi på  \r\n\r\n 63.000 kr. </P>  \r\n\r\n<P>For lån, hvor tilbagebetalings- og rentevilkårene ændres til på forhånd  \r\n\r\n fastlagte tidspunkter, beregnes kontantværdien efter rente- og  \r\n\r\n afdragsforholdene på statustidspunktet. </P>  \r\n\r\n<P>For de særlige K-lån, der ydes til landbruget som 30-årige lån med en fast  \r\n\r\n lav rente i de første 10 år, hvorefter restgælden refinansieres ved optagelse  \r\n\r\n af et obligationslån, foretages kursansættelsen i den første 10-års periode  \r\n\r\n ved benyttelse af tabellen ovenfor, idet der skal tages hensyn til, at der er  \r\n\r\n tale om et lån, der udløber ved refinansieringen og er ydet til den særlige  \r\n\r\n lave rente. </P>  \r\n\r\n<P>K-lån til besætningsudvidelse kan sættes til kurs 100, idet lån af denne  \r\n\r\n art forfalder til indfrielse ved ejerskifte. </P>  \r\n\r\n<P>Gæld, som kan indfries ved betaling af restgælden Gæld, som kan indfries  \r\n\r\n ved betaling af gældens pålydende beløb (til kurs 100), kan ikke fratrækkes  \r\n\r\n med et større beløb end det, gælden lyder på. </P>  \r\n\r\n</DIV>  \r\n\r\n<A NAME=\"\"A4.3\"\"></A>\r\n\r\n<DIV CLASS=REFPUNKT ID=\"A4.3\">  \r\n\r\n<P> <I>4.3. Kapitalværdien af løbende ydelser m.v. </I>  </P>  \r\n\r\n<P>Kapitalværdien af underholdsbidrag og andre løbende ydelser kan i medfør  \r\n\r\n af bestemmelsen i LL § 21 fradrages ved opgørelsen af den skattepligtige  \r\n\r\n formue i de tilfælde, hvor den årlige ydelse kan fradrages ved opgørelsen af  \r\n\r\n den skattepligtige indkomst, jfr. LL §§ 10, 11 og 12. </P>  \r\n\r\n<P>Kapitalværdien af bidrag til børn tillades i almindelighed ved  \r\n\r\n formueopgørelsen ansat til et afrundet beløb, der ikke overstiger årsydelsen  \r\n\r\n multipliceret med antallet af år til forpligtelsens udløb. </P>  \r\n\r\n<P>For så vidt angår bidrag til ægtefælle, må kapitaliseringen foretages med  \r\n\r\n kapitaliseringsfaktor 6 i analogi med reglerne i § 2 i finansministeriets  \r\n\r\n bekendtgørelse nr.505 af 20.okt. 1983, dog således at fradraget ikke kan  \r\n\r\n blive større, end det ville blive ved kapitalisering efter livrenteberegning  \r\n\r\n &#187;på kortest liv&#171;. </P>  \r\n\r\n<P>Kapitalisering efter livrenteberegning &#187;på kortest liv&#171;  \r\n\r\n foretages ved hjælp af de i &#187;Meddelelserne&#171; offentliggjorte  \r\n\r\n tabeller for enkelt liv (tabel I) og for længst liv (tabel II) som i følgende  \r\n\r\n eksempel: </P>  \r\n\r\n<P>Tabel I </P>  \r\n\r\n<PRE>  \r\n\r\n          Mandens alder 50. Kapitaliseringsfaktor ..................  7.93  \r\n\r\n          Kvindens alder 40. Kapitaliseringsfaktor .................  8.47  \r\n\r\n                                                                    ------  \r\n\r\n          Tilsammen ................................................ 16.40  \r\n\r\n                                                                    ------  \r\n\r\n          Tabel II  \r\n\r\n          Mandens alder 50.  \r\n\r\n          Kvindens alder 40. Kapitaliseringsfaktor .................  8.64  \r\n\r\n                                                                    ------  \r\n\r\n          Kapitaliseringsfaktoren for kortest liv er lig forskellen   7.76  \r\n\r\n                                                                    ------  \r\n\r\n</PRE>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19872P00014"
        },
        {
            "displayName": "Entydig dokumentidentifikation",
            "displayValue": "AN008464"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1987"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}