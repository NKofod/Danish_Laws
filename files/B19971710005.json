{
    "id": 83894,
    "title": "Bestemmelser om anvendelse af geografiske koordinater ",
    "documentTypeId": "60",
    "isSagsforlobPeriodValid": false,
    "shortName": "BEK nr 17100 af 23/01/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om anvendelse af geografiske  \r\n\r\n koordinater </H1>  \r\n\r\n<P></P>  \r\n\r\n<P>I medfør af § 52 og § 149, stk. 10, i lov om luftfart, jf.  \r\n\r\n lovbekendtgørelse nr. 162 af 7. marts 1994, fastsætter Statens Luftfartsvæsen  \r\n\r\n herved efter bemyndigelse fra Trafikministeriet følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 Annex 14 til Chicago-konventionen, Aerodromes, Volume I og II, seneste  \r\n\r\n udgave. </P>  \r\n\r\n<P>1.2 Eurocontrol Document &#187;Surveying of Navigation Facilities&#171;,  \r\n\r\n seneste udgave. </P>  \r\n\r\n<P>1.3 Eurocontrol Document &#187;WGS-84 Quality Assurance Manual&#171;,  \r\n\r\n seneste udgave. </P>  \r\n\r\n<P>1.4 Kort- og Matrikelstyrelsen. &#187;Implementering af WGS-84.  \r\n\r\n Implementeringshåndbog&#171;, seneste udgave. </P>  \r\n\r\n<P>1.5 Kort- og Matrikelstyrelsen. &#187;Implementering af WGS-84.  \r\n\r\n Kvalitetshåndbog&#171;, seneste udgave. </P>  \r\n\r\n<P>1.6 National Oceanic and Atmospheric Administration &#187;Geodesy for the  \r\n\r\n Layman&#171;, seneste udgave. </P>  \r\n\r\n<P>1.7 De dokumenter, der er nævnt i pkt. 1.1 - pkt. 1.6, kan købes ved  \r\n\r\n henvendelse til Statens Luftfartsvæsen, Luftfartsinformationstjenesten,  \r\n\r\n Ellebjergvej 50, 2450 København SV. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P> <I>Flyveplads (Aerodrome):</I>  </P>  \r\n\r\n<P>Et bestemt område på land eller vand (omfattende bygninger, installationer  \r\n\r\n og udstyr) beregnet til anvendelse helt eller delvis ved landing, start og  \r\n\r\n manøvrering af luftfartøjer. </P>  \r\n\r\n<P> <I>Flyvesikringstjeneste (Air Navigation Services):</I>  </P>  \r\n\r\n<P>Fællesbetegnelse for lufttrafiktjeneste, telekommunikationstjeneste og  \r\n\r\n flyvevejrtjeneste. </P>  \r\n\r\n<P> <I>Geoide (Geoid):</I>  </P>  \r\n\r\n<P>En ækvipotential gravitationsflade, der er sammenfaldende med oceanernes  \r\n\r\n middelvandstand og disses forlængelse under kontinenterne. </P>  \r\n\r\n<P> <I>Anm.: Geoiden har en irregulær form som følge af lokale variationer i  \r\n\r\n gravitationen.</I>  </P>  \r\n\r\n<P> <I>Geoide undulation (Geoid undulation):</I>  </P>  \r\n\r\n<P>Afstanden mellem geoiden og ellipsoiden i en bestemt position. </P>  \r\n\r\n<P> <I>Helikopterstart- og landingsområde (Helicopter take-off and landing  \r\n\r\n area):</I>  </P>  \r\n\r\n<P>Et afgrænset område, inden for hvilket den sidste del af en indflyvning  \r\n\r\n samt hovering eller landing med en helikopter kan foregå, og start med en  \r\n\r\n helikopter påbegyndes. Dette område kan være placeret over vand. </P>  \r\n\r\n<P> <I>Helikopterflyveplads (Heliport):</I>  </P>  \r\n\r\n<P>En flyveplads eller et nærmere afgrænset område på bygningsværk, beregnet  \r\n\r\n til udelukkende eller delvis brug for helikoptere, der lander, starter, kører  \r\n\r\n eller manøvrerer i lav højde. </P>  \r\n\r\n<P> <I>Hindring (Obstacle):</I>  </P>  \r\n\r\n<P>Enhver fast, midlertidig eller permanent, eller flytbar genstand eller  \r\n\r\n dele heraf, der befinder sig på et område, der er beregnet til luftfartøjers  \r\n\r\n manøvrering på jorden, eller gennemskærer en nærmere angivet flade, hvis  \r\n\r\n formål er at beskytte luftfartøjer under flyvning. </P>  \r\n\r\n<P> <I>Instrumentvejrforhold (Instrument meteorogical conditions - IMC):</I>  \r\n\r\n</P>  \r\n\r\n<P>Vejrforhold, udtrykt i værdier for sigtbarhed, afstand fra skyer og  \r\n\r\n skydækkehøjde, der er mindre end de minima, der er fastsat for visuelle  \r\n\r\n vejrforhold. </P>  \r\n\r\n<P> <I>Sætningsområde (TLOF):</I>  </P>  \r\n\r\n<P>Et afgrænset bæredygtigt område, hvorpå en helikopter kan sættes ved  \r\n\r\n landing, og hvorfra en helikopter kan lette ved start. </P>  \r\n\r\n<P> <I>Visuelle vejrforhold (Visual meteorological conditions - VMC):</I>  \r\n\r\n</P>  \r\n\r\n<P>Vejrforhold udtrykt i værdier for sigtbarhed, afstand fra skyer og  \r\n\r\n skydækkehøjde, der er lig med eller større end fastsatte minima. </P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>Denne BL fastsætter bestemmelser for geografiske koordinater, der anvendes  \r\n\r\n til stedfæstelse af flyveplads- og en route-anlæg samt hindringer, der er  \r\n\r\n publiceret i AIP Danmark og AIP Grønland og Færøerne. </P>  \r\n\r\n<P CLASS=PUNKT> <B>4.</B> Ansvar </P>  \r\n\r\n<P>Ansvaret for, at geografiske koordinater tilvejebringes i overensstemmelse  \r\n\r\n med bestemmelserne i denne BL påhviler den, der har fået tilladelse til at  \r\n\r\n drive en flyveplads, en flyvesikringstjeneste eller er ejer af en hindring.  \r\n\r\n</P>  \r\n\r\n<P CLASS=PUNKT> <B>5.</B> Geografiske koordinater </P>  \r\n\r\n<P>5.1 Geografiske koordinater, der skal anvendes til stedfæstelse af  \r\n\r\n flyvepladser, flyvesikringstjenesteanlæg eller hindringer, skal udarbejdes i  \r\n\r\n &#187;World Geodetic System - 1984 (WGS-84)&#187;. </P>  \r\n\r\n<P>5.1.1 Tilvejebringelsen af koordinaterne skal ske i overensstemmelse med  \r\n\r\n Kort- og Matrikelstyrelsens &#187;Implementering af WGS-84.  \r\n\r\n Implementeringshåndbog&#171; samt &#187;Implementering af WGS-84.  \r\n\r\n Kvalitetshåndbog&#171;. </P>  \r\n\r\n<P> <I>Anm.: Yderligere vejledning findes i Eurocontrol Document  \r\n\r\n &#187;Surveying of Navigation Facilities&#171;, Eurocontrol Document  \r\n\r\n &#187;WGS-84 Quality Assurance Manual&#171; samt National Oceanic and  \r\n\r\n Atmospheric Administration's &#187;Geodesy for the Layman&#171;, seneste  \r\n\r\n udgaver. </I></P>  \r\n\r\n<P>5.2 De koordinater, der er nævnt i pkt. 5.1, skal forelægges for Statens  \r\n\r\n Luftfartsvæsen. Ved forelæggelsen skal det fremgå, om koordinatbestemmelse er  \r\n\r\n foretaget direkte i WGS-84 (GPS-måling), eller om oplysningerne er  \r\n\r\n konverteret fra et andet koordinatsystem, og om de oprindelige feltopmålinger  \r\n\r\n kan opfylde de krav til nøjagtighed, der er angivet i tabel 1, Horisontale  \r\n\r\n positioner. </P>  \r\n\r\n<P>5.2.1 Ved konvertering fra et andet koordinatsystem skal koordinaterne  \r\n\r\n opfylde de krav, der er anført i bilag 1, afsnit 1. </P>  \r\n\r\n<P>5.3 Feltopmålinger skal have sådanne nøjagtigheder, at de resulterende  \r\n\r\n operationelle navigationsdata for flyvningers forskellige faser vil ligge  \r\n\r\n inden for de grænser, der er nævnt i tabel 1, Horisontale positioner. </P>  \r\n\r\n<P> <I>Anm.: I tabel 2 er til orientering medtaget de værdier, der er  \r\n\r\n foreslået af ICAO for vertikale positioner.</I>  </P>  \r\n\r\n<P>5.3.1 Opmålingerne skal foretages i overensstemmelse med de krav, der er  \r\n\r\n anført i bilag 1, afsnit 2 og 3. </P>  \r\n\r\n<P>5.4 Geografiske koordinater skal foreligge i et format bestående af  \r\n\r\n grader, minutter, sekunder og hundrededele af sekunder. </P>  \r\n\r\n<P>5.5 Geografiske positioner, der opbevares på et elektronisk medie, skal  \r\n\r\n overvåges af en af Statens Luftfartsvæsen godkendt cyklisk redundancekontrol  \r\n\r\n (Cyclic Redundancy Check - CRC) ved anvendelse af en 8-32 bit algoritme. </P>  \r\n\r\n<P CLASS=PUNKT> <B>6.</B> Dispensation </P>  \r\n\r\n<P>Statens Luftfartsvæsen kan i ganske særlige tilfælde dispensere fra  \r\n\r\n bestemmelserne i denne BL, når det skønnes foreneligt med de hensyn, der  \r\n\r\n ligger til grund for de pågældende bestemmelser. </P>  \r\n\r\n<P CLASS=PUNKT> <B>7.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>8.</B> Straf </P>  \r\n\r\n<P>8.1 Med bøde straffes den, der undlader at tilvejebringe de informationer,  \r\n\r\n der er nævnt i afsnit 5, eller tilvejebringer informationer i strid med  \r\n\r\n bestemmelserne i denne BL. </P>  \r\n\r\n<P>8.2 Der kan pålægges selskaber m.v. (juridiske personer) strafansvar efter  \r\n\r\n reglerne i straffelovens 5. kapitel, jf. luftfartslovens § 149, stk. 14. </P>  \r\n\r\n<P CLASS=PUNKT> <B>9.</B> Ikrafttræden </P>  \r\n\r\n<P>Denne BL træder i kraft den 20. januar 1997. </P>  \r\n\r\n<P CLASS=PUNKT> <B>10.</B> Overgangsbestemmelser </P>  \r\n\r\n<P>10.1 For flyvepladser, der er godkendt til VMC-beflyvning, skal der som  \r\n\r\n minimum foreligge matematisk konverterede koordinater i system WGS-84 senest  \r\n\r\n den 1. juli 1997. Disse koordinater skal verificeres/genopmåles, således at  \r\n\r\n de den 1. januar 2000 opfylder kravene i pkt. 5.3. </P>  \r\n\r\n<P>10.2 For flyvepladser, der er godkendt til IMC-beflyvning, og for  \r\n\r\n flyvesikringstjenester skal der foreligge koordinater i system WGS-84 med  \r\n\r\n dokumentation for, at kravene i pkt. 5.3 er opfyldt senest den 1. juli 1997.  \r\n\r\n</P>  \r\n\r\n<P>10.3 For eksisterende hindringer skal der senest den 1. januar 1998  \r\n\r\n foreligge matematisk konverterede koordinater i system WGS-84. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 23. januar  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Asmussen </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n<P> <B>Bilag 1 til BL 3-38</B>  </P>  \r\n\r\n<P CLASS=PUNKT> <B>1.</B> Krav til koordinater, der kan omregnes til WGS-84  \r\n\r\n</P>  \r\n\r\n<P>1.1 Koordinaterne skal opfylde de nøjagtighedskrav, der er nævnt i tabel 1  \r\n\r\n til denne BL. </P>  \r\n\r\n<P>1.2 Koordinaternes oprindelse skal kunne dokumenteres, og der må ikke  \r\n\r\n forekomme uoverensstemmelser i punktnummereringen. </P>  \r\n\r\n<P>a. Hvis koordinaterne er bestemt ved opmåling, skal de kunne verificeres  \r\n\r\n på grundlag af gentagne målinger til punktet. </P>  \r\n\r\n<P>b. Hvis koordinaterne er bestemt på grundlag af digitalisering af analoge  \r\n\r\n eller digitale kort, skal det dokumenteres, hvilket datum og hvilken  \r\n\r\n kortprojektion kortet er udarbejdet i. Desuden skal kortgrundlagets  \r\n\r\n nøjagtighed dokumenteres. </P>  \r\n\r\n<P>1.3 Hvis koordinaterne er bestemt i ED50 med udgangspunkt i nationale  \r\n\r\n fikspunkter koordineret i UTM zone 32, ED50 (på Bornholm UTM zone 33 ED50),  \r\n\r\n kan koordinaterne omregnes ved anvendelse af de officielle  \r\n\r\n transformationsparametre mellem ED50 og WGS-84. </P>  \r\n\r\n<P>1.4 Hvis koordinaterne er bestemt i en lokal referenceramme, fastlægges  \r\n\r\n parametre til en Helmert-transformation på grundlag af mindst 3 punkter, der  \r\n\r\n koordineres i både den lokale referenceramme og WGS-84. </P>  \r\n\r\n<P>1.5 Hvis koordinaterne er bestemt på grundlag af et kort, skal de under  \r\n\r\n hensyntagen til kortprojektion og datum omregnes til WGS-84. Denne omregning  \r\n\r\n gennemføres som nævnt under pkt. 1.3 (ED50 datum) eller pkt. 1.4 (andet  \r\n\r\n datum). </P>  \r\n\r\n<P>1.6 Hvis der kun eksisterer koordinater i planen, må faciliteternes højde  \r\n\r\n bestemmes under hensyntagen til de opstillede krav til indmåling af  \r\n\r\n detailpunkter. </P>  \r\n\r\n<P>1.7 Koordinatomregningen skal dokumenteres ved opgivelse af anvendte  \r\n\r\n transformationparametre, eventuelle fællespunkter, kortprojektioner, lokale  \r\n\r\n referencerammer og ED50 datum. </P>  \r\n\r\n<P>1.8 Da koordinatomregning forringer koordinaternes nøjagtighed, skal det  \r\n\r\n dokumenteres, at koordinaternes nøjagtighed efter omregning overholder de  \r\n\r\n nøjagtighedskrav, der er nævnt i tabel 1 til denne BL. </P>  \r\n\r\n<P CLASS=PUNKT> <B>2.</B> Krav til fikspunktsnet </P>  \r\n\r\n<P>2.1 På alle IMC-flyvepladser skal der etableres et fast opmålingsnet  \r\n\r\n bestående af mindst 4 fikspunkter, der skal være beliggende på flyvepladsens  \r\n\r\n område. Fikspunkterne skal koordineres i både plan og højde. </P>  \r\n\r\n<P>2.2 Fikspunkterne skal etableres permanent og må ikke placeres på baner,  \r\n\r\n rulleveje eller forpladser. Fikspunkterne bør placeres således, at de giver  \r\n\r\n de mest optimale anvendelsesmuligheder i forbindelse med indmåling af  \r\n\r\n detailpunkter. </P>  \r\n\r\n<P>2.3 Fikspunkterne skal indmåles direkte i WGS-84 koordinater ved at knytte  \r\n\r\n til mindst 2 WGS-84 koordinerede nationale fikspunkter (REFDK). </P>  \r\n\r\n<P>2.4 Fikspunkterne skal indmåles med statisk GPS. </P>  \r\n\r\n<P>2.5 Hvert fikspunkt skal indmåles ved mindst 2 uafhængige vektorer, og  \r\n\r\n nettet skal udjævnes. </P>  \r\n\r\n<P>2.6 Fikspunkterne skal bestemmes med en nøjagtighed på 5 cm i både plan og  \r\n\r\n højde. </P>  \r\n\r\n<P>2.7 Der skal udarbejdes fikspunktsbeskrivelser, og netmålingen skal  \r\n\r\n dokumenteres i henhold til Eurocontrol Document &#187;Surveying of Navigation  \r\n\r\n Facilities&#171;, seneste udgave. </P>  \r\n\r\n<P CLASS=PUNKT> <B>3.</B> Krav til indmåling af detailpunkter nævnt i tabel 1  \r\n\r\n til denne BL </P>  \r\n\r\n<P>3.1 Faciliteterne skal indmåles i forhold til det fikspunktsnet, der er  \r\n\r\n etableret på flyvepladsen. </P>  \r\n\r\n<P>3.2 Faciliteterne skal indmåles med overbestemmelse og netudjævning  \r\n\r\n gennemført. </P>  \r\n\r\n<P>3.3 Alt måleudstyr skal verificeres, inden måling påbegyndes.  \r\n\r\n Verifikationen skal dokumenteres. </P>  \r\n\r\n<P>3.4 Indmåling af faciliteter skal dokumenteres i henhold til Eurocontrol  \r\n\r\n Document &#187;Surveying of Navigation Facilities&#171;, seneste udgave. </P>  \r\n\r\n<P>3.5 Faciliteterne skal indmåles med en nøjagtighed, der svarer til den  \r\n\r\n opløsning, som koordinaterne skal opgives med, d.v.s. 10 cm både i planen og  \r\n\r\n i højden. </P>  \r\n\r\n<P> <B>Tabel 1 til BL 3-38 </B></P>  \r\n\r\n<P>Krav til nøjagtighed for horisontale positioner </P>  \r\n\r\n<PRE>  \r\n\r\n =====================================================================  \r\n\r\n                     Flyvepladser og en-route anlæg  \r\n\r\n =====================================================================  \r\n\r\n                        Horisontale positioner          Længde-bredde  \r\n\r\n =====================================================================  \r\n\r\n Flyvepladsreferencepunkt                                   30 m  \r\n\r\n ---------------------------------------------------------------------  \r\n\r\n Radionavigations- og radiolandingshjælpemidler  \r\n\r\n samt kommunikationsanlæg                                    3 m  \r\n\r\n ---------------------------------------------------------------------  \r\n\r\n Hindringer, der gennemskærer de hindringsbegrænsende  \r\n\r\n flader eller har en højde på 100 m eller mere over  \r\n\r\n terræn                                                      3 m  \r\n\r\n ---------------------------------------------------------------------  \r\n\r\n Tærskler                                                    1 m  \r\n\r\n ---------------------------------------------------------------------  \r\n\r\n Baneender                                                   1 m  \r\n\r\n ---------------------------------------------------------------------  \r\n\r\n Banecenterliniepunkter                                      1 m  \r\n\r\n ---------------------------------------------------------------------  \r\n\r\n Punkter på rullevejscenterlinier                           0,5 m  \r\n\r\n ---------------------------------------------------------------------  \r\n\r\n Standpladser samt INS-checkpunkter                         0,5 m  \r\n\r\n =====================================================================  \r\n\r\n                      Helikopterflyvepladser  \r\n\r\n =====================================================================  \r\n\r\n                      Horisontale positioner            Længde-bredde  \r\n\r\n =====================================================================  \r\n\r\n Helikopterflyvepladsreferencepunkt                          30 m  \r\n\r\n ---------------------------------------------------------------------  \r\n\r\n Radiolandingshjælpemidler og kommunikationsanlæg             3 m  \r\n\r\n ---------------------------------------------------------------------  \r\n\r\n Hindringer, der gennemskærer de hindringsbegrænsende flader  3 m  \r\n\r\n ---------------------------------------------------------------------  \r\n\r\n Tærskler på helikopterstart- og landingsområde (FATO)  \r\n\r\n eller sætningsområdets (TLOF) center                         1 m  \r\n\r\n ---------------------------------------------------------------------  \r\n\r\n Centerliniepunkter på rulleveje, hoverlanes og  \r\n\r\n transitruter*/**                                            0,5 m  \r\n\r\n ---------------------------------------------------------------------  \r\n\r\n Standpladser samt INS-checkpunkter*                         0,5 m  \r\n\r\n =====================================================================  \r\n\r\n Noter:  *Disse punkter vil blive specificeret individuelt for hver  \r\n\r\n    flyveplads.  \r\n\r\n Alle de anvigne punkter skal opmåles, bortset fra punkter markeret  \r\n\r\n    med**, der kan beregnes.  \r\n\r\n  Tabel 2 til BL 3-38  \r\n\r\n Forventede kommende krav til vertikale positioner  \r\n\r\n =====================================================================  \r\n\r\n                 Flyvepladser og en-route anlæg  \r\n\r\n =====================================================================  \r\n\r\n                     Vertikale positioner                  Højde  \r\n\r\n =====================================================================  \r\n\r\n Flyvepladshøjde                                           0,5 m  \r\n\r\n ---------------------------------------------------------------------  \r\n\r\n WGS-84 geoide undulation ved position for flyvepladshøjde  0,5 m  \r\n\r\n ---------------------------------------------------------------------  \r\n\r\n Tærskler  \r\n\r\n Ikke-præcisionsindflyvning                                 0,5 m  \r\n\r\n ---------------------------------------------------------------------  \r\n\r\n WGS-84 geoide undulation ved tærskler  \r\n\r\n Ikke-præcisionsindflyvning                                 0,5 m  \r\n\r\n ---------------------------------------------------------------------  \r\n\r\n Tærskler  \r\n\r\n Præcisionsindflyvning                                      0,25 m  \r\n\r\n ---------------------------------------------------------------------  \r\n\r\n WGS-84 geoide undulation ved tærskler  \r\n\r\n Præcisionsindflyvning                                      0,25 m  \r\n\r\n ---------------------------------------------------------------------  \r\n\r\n Hindringer, der gennemskærer de hindringsbegrænsende  \r\n\r\n flader                                                       1 m  \r\n\r\n ---------------------------------------------------------------------  \r\n\r\n Afstandsmåleudstyr (DME/P)                                   3 m  \r\n\r\n =====================================================================  \r\n\r\n                        Helikopterflyvepladser  \r\n\r\n =====================================================================  \r\n\r\n                           Vertikale positioner               Højde  \r\n\r\n =====================================================================  \r\n\r\n Helikopterflyvepladshøjde                                    0,5 m  \r\n\r\n ---------------------------------------------------------------------  \r\n\r\n WGS-84 geoide undulation ved positionen for  \r\n\r\n helikopterflyvepladshøjde                                    0,5 m  \r\n\r\n ---------------------------------------------------------------------  \r\n\r\n Helikopterstart- og landingsområdets tærskler  \r\n\r\n Ikke-præcisionsindflyvning                                   0,5 m  \r\n\r\n ---------------------------------------------------------------------  \r\n\r\n WGS-84 geoide undulation ved helikopterstart- og  \r\n\r\n landingsområdets tærskler eller sætningsområdets center  \r\n\r\n Ikke-præcisionsindflyvning                                   0,25 m  \r\n\r\n ---------------------------------------------------------------------  \r\n\r\n Helikopterstart- og landingsområdets tærskler  \r\n\r\n Præcisionsindflyvning                                        0,25 m  \r\n\r\n ---------------------------------------------------------------------  \r\n\r\n WGS-84 geoide undulation ved helikopterstart- og  \r\n\r\n landingsområdets tærskler eller sætningsområdets center  \r\n\r\n Præcisionsindflyvning                                        0,25 m  \r\n\r\n ---------------------------------------------------------------------  \r\n\r\n Hindringer, der gennemskærer de hindringsbegrænsende flader   1 m  \r\n\r\n ---------------------------------------------------------------------  \r\n\r\n Afstandsmåleudstyr (DME/P)                                    3 m  \r\n\r\n =====================================================================  \r\n\r\n</PRE>  \r\n\r\n</DIV>",
    "isHistorical": false,
    "editorialNotes": [
        "Bilag og tabeller"
    ],
    "alternativeMedia": [],
    "ressort": "Transportministeriet",
    "popularTitle": "BL 3-38, 1. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19971710005"
        },
        {
            "displayName": "Entydig dokumentidentifikation",
            "displayValue": "CM043317"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "18/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17100"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "23/01/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen"
        },
        {
            "displayName": "Ressortministeriets journalnummer",
            "displayValue": "13-0401/0338"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}