{
    "id": 55475,
    "title": "Gasreglementets afsnit C-2 Bestemmelser om konstruktion, funktion og mærkning af gasmateriel (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 4028 af 20/06/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Gasreglementets afsnit C-2 Bestemmelser om  \r\n\r\n konstruktion, funktion og mærkning af gasmateriel (* 1) </H1>  \r\n\r\n<P></P>  \r\n\r\n<BR>  \r\n\r\n<P>Gasreglementets afsnit C-2 er fastsat i henhold til §§15, 17 og 19 stk. 2  \r\n\r\n i lov nr. 250 af 8. juni 1978 om gasinstallationer og installationer i  \r\n\r\n forbindelse med vand- og afløbsledninger. </P>  \r\n\r\n<P>Afsnit C-2 omfatter bestemmelser om konstruktion, funktion og mærkning af  \r\n\r\n gasmateriel, herunder bestemmelser der gennemfører Rådets direktiv nr.  \r\n\r\n 90/396, EF-tidende L196 side 15. </P>  \r\n\r\n<P>Afsnit C-2 indgår i regelkomplekset i Gasreglementets afsnit C, der  \r\n\r\n indeholder: </P>  \r\n\r\n<P> <B>C-1</B> Bestemmelser om overensstemmelsesvurdering, salg,  \r\n\r\n markedsføring og ibrugtagning af gasmateriel. </P>  \r\n\r\n<P> <B>C-2</B> Bestemmelser om konstruktion, funktion og mærkning af  \r\n\r\n gasmateriel. </P>  \r\n\r\n<P> <B>C-3</B> Bestemmelser om typeafprøvning. </P>  \r\n\r\n<P> <B>C-4</B> Bestemmelser om typeoverensstemmelse ved stikprøvekontrol.  \r\n\r\n</P>  \r\n\r\n<P> <B>C-5</B> Bestemmelser om typeoverensstemmelse ved anvendt  \r\n\r\n kvalitetsstyringssystem for produktion og slutkontrol. </P>  \r\n\r\n<P> <B>C-6</B> Bestemmelser om typeoverensstemmelse ved anvendt  \r\n\r\n kvalitetssystem for slutkontrol. </P>  \r\n\r\n<P> <B>C-7</B> Bestemmelser om verifikation. </P>  \r\n\r\n<P> <B>C-8</B> Bestemmelser om enhedsverifikation. </P>  \r\n\r\n<P> <B>C-9</B> Bestemmelser om markedskontrol. </P>  \r\n\r\n<P> <B>C-10</B> Bestemmelser om gasleverandører. </P>  \r\n\r\n<P>Boligministeriet </P>  \r\n\r\n<P>Den 20. juni 1991 </P>  \r\n\r\n<P> <B>Bestemmelser om konstruktion, funktion og mærkning af gasmateriel</B>  \r\n\r\n</P>  \r\n\r\n<P CLASS=PUNKT> <B>1.</B> Gyldighedsområde </P>  \r\n\r\n<P CLASS=PUNKT> <B>2.</B> Klassifikation af gasmateriel </P>  \r\n\r\n<P CLASS=PUNKT> <B>3.</B> Bestemmelser for gasmateriel </P>  \r\n\r\n<P CLASS=PUNKT> <B>4.</B> Straffe, ikrafttrædelses- og overgangsbestemmelser  \r\n\r\n</P>  \r\n\r\n<P CLASS=PUNKT> <B>1.</B> GYLDIGHEDSOMRÅDE OG TERMINOLOGI </P>  \r\n\r\n<P> <B>1.1. Gyldighedsområde</B>  </P>  \r\n\r\n<P>1.1.1. Dette reglement omfatter bestemmelser for gasmateriel, dets  \r\n\r\n konstruktion, funktion og mærkning i henhold til §§ 15, 17 og 19 stk. 2 i lov  \r\n\r\n nr. 250 af 8. juni 1978. </P>  \r\n\r\n<P>Reglementet indeholder bestemmelser, der gennemfører Rådets direktiv nr.  \r\n\r\n 90/396, EF-tidende L 196, s.15. </P>  \r\n\r\n<P>1.1.2. Bestemmelserne gælder for alt gasmateriel i  \r\n\r\n forbrugerinstallationer, fra og med tilslutning til hovedledning eller  \r\n\r\n F-gasbeholder (tank eller flaske), dog kun for gasmateriel med maksimalt  \r\n\r\n tilladeligt driftstryk mindre end eller lig 16 bar. </P>  \r\n\r\n<P>1.1.3. For så vidt angår gasforbrugende apparater omfattet af  \r\n\r\n EF-direktivet 90/396/EØF skal dette direktiv følges. </P>  \r\n\r\n<P>DGP er i henhold til direktivets artikel 9 udpeget som dansk bemyndiget  \r\n\r\n organ. </P>  \r\n\r\n<P>1.1.4. Bestemmelser om overensstemmelsesvurdering af gasmateriel fremgår  \r\n\r\n af Gasreglementets afsnit C-1. </P>  \r\n\r\n<P>1.1.5. Bestemmelser om overensstemmelsesvurderingens enkelte elementer  \r\n\r\n fremgår af Gasreglementets afsnit C-3 til C-8. </P>  \r\n\r\n<P> <B>1.2. Terminologi</B>  </P>  \r\n\r\n<P> <B>Gasmateriel</B>  </P>  \r\n\r\n<P>Herved forstås dels komponenter i gasinstallationer med gasteknisk  \r\n\r\n funktion og dels komponenter beregnet til selve opbygningen af  \r\n\r\n gasinstallationer. </P>  \r\n\r\n<P>Den gastekniske funktion omfatter dels regulering og styring af gasmængden  \r\n\r\n og dels forbrændingstekniske forhold i forbindelse med gasbrænderarrangement  \r\n\r\n og deres montering i forbrændingskamre. </P>  \r\n\r\n<P> <B>Gasforbrugende apparat</B>  </P>  \r\n\r\n<P>Herved forstås gasmateriel, hvori varme udvikles ved forbrænding af gas.  \r\n\r\n</P>  \r\n\r\n<P> <B>Delkomponent</B>  </P>  \r\n\r\n<P>Herved forstås sikkerheds-, kontrol- og justeringsanordninger, der er  \r\n\r\n beregnet til indbygning i et gasforbrugende apparat eller til montering med  \r\n\r\n henblik på at udgøre et gasapparat. </P>  \r\n\r\n<P CLASS=PUNKT> <B>2.</B> KLASSIFIKATION AF GASMATERIEL </P>  \r\n\r\n<P> <B>2.1. Generelt</B>  </P>  \r\n\r\n<P>Gasmateriel klassificeres i henhold til anvendelsesformål og de mulige  \r\n\r\n driftstilstande, materiellet vil blive udsat for. </P>  \r\n\r\n<P>Gasmateriel opdeles i: </P>  \r\n\r\n<P>- materiel, som indgår i forbrugerens forsyningsanlæg </P>  \r\n\r\n<P>- gasforbrugende apparater og tilhørende udstyr. </P>  \r\n\r\n<P> <B>2.2. Klassifikation af gasmateriel, som indgår i forbrugernes  \r\n\r\n forsyningsanlæg</B>  </P>  \r\n\r\n<P>2.2.1. I relation til det maksimale driftstryk på gasinstallationer  \r\n\r\n klassificeres gasmateriel i følgende klasser: </P>  \r\n\r\n<PRE>  \r\n\r\n  Klassebetegnelse      Driftstryk  \r\n\r\n Klasse 0,1             6 mbar&lt;p&lt;=100 mbar  \r\n\r\n Klasse   1           100 mbar&lt;p&lt;=1 bar  \r\n\r\n Klasse   4             1 bar &lt;p&lt;=4 bar  \r\n\r\n Klasse  16             4 bar &lt;p&lt;=16 bar  \r\n\r\n</PRE>  \r\n\r\n<P>2.2.2. For regulatorer er fortrykket bestemmende for klassifikationen, og  \r\n\r\n gasmateriel til flydende gas henregnes til klasse 16 ved normale  \r\n\r\n temperaturpåvirkninger. </P>  \r\n\r\n<P> <B>2.3. Klassifikation af gasforbrugende apparater og tilhørende udstyr  \r\n\r\n</B>  <BR>  \r\n\r\n</P>  \r\n\r\n<P>2.3.1. Gasforbrugende apparater og tilhørende udstyr klassificeres ud fra:  \r\n\r\n</P>  \r\n\r\n<P>- den anvendte gaskvalitet, muligheden for evt. omstilling til anden  \r\n\r\n gaskvalitet og apparatets tilslutningstryk </P>  \r\n\r\n<P>- det maksimale tilslutningstryk. </P>  \r\n\r\n<P>2.3.2. I relation til gaskvaliteten klassificeres de gasforbrugende  \r\n\r\n apparater i kategorier efter de gasfamilier, som apparaterne kan anvendes  \r\n\r\n til. </P>  \r\n\r\n<P>Følgende kategorier kan anvendes: </P>  \r\n\r\n<UL CLASS=PLAIN-LIST>  \r\n\r\n<LI>a) Apparater af <B>kategori I</B> er sådanne, som er konstrueret til at  \r\n\r\n anvende gaskvaliteter inden for kun en gasfamilie ved det fastsatte  \r\n\r\n tilslutningstryk. </LI>  \r\n\r\n</UL>  \r\n\r\n<P> <B>Kategori I 2H</B> apparater beregnet til naturgas, gruppe H alene.  \r\n\r\n</P>  \r\n\r\n<P> <B>Kategori I 3</B> apparater beregnet til F-gas alene. </P>  \r\n\r\n<UL CLASS=PLAIN-LIST>  \r\n\r\n<LI>b) Apparater af <B>kategori II</B> er sådanne, som er konstrueret til at  \r\n\r\n anvende gaskvaliteter inden for to gasfamilier. </LI>  \r\n\r\n</UL>  \r\n\r\n<P> <B>Kategori II 12H</B> apparater beregnet til bygas og naturgas, gruppe  \r\n\r\n H. </P>  \r\n\r\n<P> <B>Kategori II 2H3</B> apparater beregnet til naturgas, gruppe H og  \r\n\r\n F-gas. </P>  \r\n\r\n<UL CLASS=PLAIN-LIST>  \r\n\r\n<LI>c) Apparater af <B>kategori III</B> er sådanne, som er konstrueret til at  \r\n\r\n anvende gaskvaliteter inden for alle tre gasfamilier. </LI>  \r\n\r\n</UL>  \r\n\r\n<P>2.3.3. For gasforbrugende apparater med tilslutningstryk &lt;=35 mbar kan  \r\n\r\n nedenstående tabel over angivne tilslutningstryk anvendes. </P>  \r\n\r\n<PRE>  \r\n\r\n ---------------------------------------------------------------------  \r\n\r\n Type af gas     Normalt gastryk     Minimum gastryk     Maksimum  \r\n\r\n ---------------------------------------------------------------------  \r\n\r\n Bygas                8 mbar              6 mbar          15 mbar  \r\n\r\n Naturgas            18 mbar             15 mbar          23 mbar  \r\n\r\n F-gas               30 mbar             25 mbar          35 mbar  \r\n\r\n ---------------------------------------------------------------------  \r\n\r\n</PRE>  \r\n\r\n<P>2.3.4. Ved større gasinstallationer klassificeres selve brænderen i  \r\n\r\n henhold til pkt. 2.3.2. suppleret med: </P>  \r\n\r\n<P>- en brændergruppe, beregnet til kloak- og biogasser </P>  \r\n\r\n<P>- en brændergruppe, beregnet til andre gas/luftblandinger. </P>  \r\n\r\n<P>2.3.5. Afspærringsventiler, filtre, regulatorer,  \r\n\r\n gas/luftblandearrangementer, magnetventiler m.m. i forbindelse med  \r\n\r\n armaturgrupper til det gasforbrugende udstyr klassificeres i afhængighed af  \r\n\r\n det maksimale driftstryk, som anført under pkt. 2.2.1. </P>  \r\n\r\n<P CLASS=PUNKT> <B>3.</B> BESTEMMELSER FOR GASMATERIEL </P>  \r\n\r\n<P> <B>3.1. Generelle bestemmelser</B>  </P>  \r\n\r\n<P>3.1.1. Gasmateriel skal være konstrueret og fremstillet således, at det  \r\n\r\n kan anvendes sikkert og ved normal anvendelse ikke frembyder fare for  \r\n\r\n mennesker, husdyr og ejendom. </P>  \r\n\r\n<P>3.1.2. Gasmateriel skal kunne installeres i overensstemmelse med kravene i  \r\n\r\n Gasreglementets afsnit A og B, og skal være beregnet til anvendelse med de i  \r\n\r\n bilag 1A til Gasreglementets afsnit A angivne gaskvaliteter. </P>  \r\n\r\n<P>3.1.3. Ved markedsføring af gasmateriel skal det: </P>  \r\n\r\n<P>- ledsages af en teknisk anvisning til installatøren, </P>  \r\n\r\n<P>- ledsages af en brugs- og vedligeholdelsesanvisning til brugeren, </P>  \r\n\r\n<P>- også på emballagen være mærket med relevante advarsler. </P>  \r\n\r\n<P>Anvisningerne og advarslerne skal udfærdiges på dansk. </P>  \r\n\r\n<P>3.1.4. Den tekniske anvisning til installatøren skal indeholde alle de  \r\n\r\n installations-, justerings- og vedligeholdelsesanvisninger, der er nødvendige  \r\n\r\n for korrekt udførelse af disse opgaver og for en sikker anvendelse af  \r\n\r\n gasmateriellet. </P>  \r\n\r\n<P>3.1.5. Brugs- og vedligeholdelsesanvisningen til brugeren skal indeholde  \r\n\r\n alle de nødvendige oplysninger for en sikker anvendelse og skal især gøre  \r\n\r\n brugeren opmærksom på eventuelle indskrænkninger i anvendelsen. </P>  \r\n\r\n<P>3.1.6. Advarslerne på apparatet og emballagen skal på utvetydig måde  \r\n\r\n angive gastype, tilslutningstryk og eventuelle indskrænkninger i anvendelsen.  \r\n\r\n</P>  \r\n\r\n<P>3.1.7. Et udstyr bestemt til anvendelse i et apparat skal være konstrueret  \r\n\r\n og fremstillet på en sådan måde, at det fungerer korrekt ved den tilsigtede  \r\n\r\n brug, når det er monteret i overensstemmelse med den tekniske  \r\n\r\n installationsanvisning. </P>  \r\n\r\n<P>3.1.8. Installations-, justerings-, drifts- og  \r\n\r\n vedligeholdelsesanvisningerne skal leveres sammen med udstyret. </P>  \r\n\r\n<P> <B>3.2. Materialer</B>  </P>  \r\n\r\n<P>3.2.1. Materialer skal være egnet til formålet og kunne modstå de  \r\n\r\n mekaniske, kemiske og termiske påvirkninger, de normalt vil blive udsat for.  \r\n\r\n</P>  \r\n\r\n<P>3.2.2. De materialeegenskaber, som har betydning for sikkerheden, skal  \r\n\r\n garanteres af fabrikanten eller leverandøren. </P>  \r\n\r\n<P> <B>3.3. Konstruktion og funktion af gasmateriel, der indgår i  \r\n\r\n forbrugernes forsyningsanlæg</B>  </P>  \r\n\r\n<P>3.3.1. Gasmateriellets trykbærende dele skal have en styrke, der mindst  \r\n\r\n svarer til den pågældende trykklasse. </P>  \r\n\r\n<P>Materiellet skal kunne tilsluttes gasinstallationen med en godkendt  \r\n\r\n samlingsmetode efter Gasreglementets bestemmelser for den pågældende  \r\n\r\n installation. </P>  \r\n\r\n<P>3.3.2. Alle de i gasmateriellet anvendte materialer, herunder  \r\n\r\n pakningsmaterialer og membraner, skal kunne modstå påvirkninger fra den  \r\n\r\n anvendte gaskvalitet. </P>  \r\n\r\n<P>3.3.3. Gasførende dele i gasmateriellet skal i sig selv være gastætte i  \r\n\r\n forhold til omgivelserne, idet tætheden ikke må være afhængig af regelmæssig  \r\n\r\n tilspænding. </P>  \r\n\r\n<P>Gasmateriel med afspærringsfunktion skal endvidere kunne garantere den  \r\n\r\n indre tæthed ved gasmateriellet. </P>  \r\n\r\n<P>3.3.4. Fastmonteret gasmateriel til udendørs brug skal kunne fungere i  \r\n\r\n temperaturområdet -20 grader C til +50 grader C. </P>  \r\n\r\n<P> <B>3.4. Konstruktion og funktion af gasforbrugende apparater</B>  </P>  \r\n\r\n<P> <B>3.4.1. Generelt</B>  </P>  \r\n\r\n<P>3.4.1.1. Apparatet skal være fremstillet således, at der ved normal  \r\n\r\n anvendelse ikke opstår ustabilitet, formforandringer, brud eller slid, der  \r\n\r\n formindsker sikkerheden. </P>  \r\n\r\n<P>3.4.1.2. Kondensering under opstart og/eller drift må ikke formindske  \r\n\r\n sikkerheden ved anvendelse. </P>  \r\n\r\n<P>3.4.1.3. Apparatet skal være konstrueret og fremstillet således, at  \r\n\r\n risikoen for eksplosion ved ydre brandpåvirkninger reduceres mest muligt.  \r\n\r\n</P>  \r\n\r\n<P>3.4.1.4. Apparatet skal være fremstillet således, at indtrængning af vand  \r\n\r\n og utilsigtet indtrængning af luft i de gasførende dele ikke finder sted.  \r\n\r\n</P>  \r\n\r\n<P>3.4.1.5. I tilfælde af normal variation i tilførslen af hjælpeenergi skal  \r\n\r\n apparatet fortsat fungere sikkert. </P>  \r\n\r\n<P>3.4.1.6. Unormale variationer eller afbrydelser i tilførslen af  \r\n\r\n hjælpeenergi eller genetablering af denne tilførsel må ikke kunne udgøre en  \r\n\r\n risiko. </P>  \r\n\r\n<P>3.4.1.7. Apparatet skal være konstrueret og fremstillet således, at  \r\n\r\n elektriske risici forebygges. Dette krav opfyldes, hvis sikkerhedskravene i  \r\n\r\n forbindelse med elektriske risici i direktiv 73/23/EØF opfyldes. </P>  \r\n\r\n<P>3.4.1.8. Samtlige dele af et apparat, som er under tryk, skal uden  \r\n\r\n deformationer, der kan udgøre en sikkerhedsrisiko, kunne modstå de mekaniske  \r\n\r\n og termiske påvirkninger, de udsættes for. </P>  \r\n\r\n<P>3.4.1.9. Et apparat skal være konstrueret og fremstillet på en sådan måde,  \r\n\r\n at en fejl i sikkerheds-, kontrol- og justeringsanordning ikke kan udgøre en  \r\n\r\n sikkerhedsrisiko. </P>  \r\n\r\n<P>3.4.1.10. Når et apparat er udstyret med sikkerheds- og  \r\n\r\n justeringsanordninger, må sikkerhedsanordningernes funktion ikke  \r\n\r\n besværliggøres af justeringsanordningerne. </P>  \r\n\r\n<P>3.4.1.11. Alle dele af et apparat, som monteres eller justeres ved  \r\n\r\n fabrikationen, og som ikke skal kunne betjenes af brugeren og installatøren,  \r\n\r\n skal være passende beskyttet. </P>  \r\n\r\n<P>3.4.1.12. Håndtag eller betjenings- eller justeringsanordninger skal være  \r\n\r\n tydeligt afmærkede og give sådanne oplysninger, som er nødvendige for at  \r\n\r\n undgå forkerte manøvrer. De skal udformes således, at de forhindrer  \r\n\r\n utilsigtet betjening. </P>  \r\n\r\n<P> <B>3.4.2. Udslip af uforbrændt gas</B>  </P>  \r\n\r\n<P>3.4.2.1. Et apparat skal være fremstillet således, at udsivning af gas er  \r\n\r\n begrænset til en mængde, der ikke medfører nogen risiko. </P>  \r\n\r\n<P>3.4.2.2. Apparaterne skal være fremstillet således, at gasudstrømningen  \r\n\r\n under tænding og gentænding samt efter slukning af flammen er af så begrænset  \r\n\r\n omfang, at en farlig ansamling af uforbrændt gas i apparaterne undgås. </P>  \r\n\r\n<P>3.4.2.3. Apparater, der er bestemt til anvendelse i lokaler, skal være  \r\n\r\n udstyret med en særlig anordning (flammeovervågning), som hindrer en farlig  \r\n\r\n ansamling af uforbrændt gas i lokalerne. </P>  \r\n\r\n<P>Apparater, der ikke er udstyret med en sådan anordning, må kun anvendes i  \r\n\r\n lokaler med tilstrækkelig udluftning således, at en farlig ansamling af  \r\n\r\n uforbrændt gas hindres. </P>  \r\n\r\n<P>Der henvises til Gasreglementets afsnit A og B. </P>  \r\n\r\n<P>Apparater til storkøkkener og apparater, der anvender gas med indhold af  \r\n\r\n giftige stoffer, skal være forsynet med den nævnte anordning. </P>  \r\n\r\n<P> <B>3.4.3. Tænding</B>  </P>  \r\n\r\n<P>Et apparat skal være fremstillet således, at der ved normal anvendelse:  \r\n\r\n</P>  \r\n\r\n<P>- sker en jævn tænding og gentænding, </P>  \r\n\r\n<P>- sker overtænding. </P>  \r\n\r\n<P> <B>3.4.4. Forbrænding</B>  </P>  \r\n\r\n<P>3.4.4.1. Et apparat skal være fremstillet således, at flammen ved normal  \r\n\r\n anvendelse er stabil, og at forbrændingsprodukterne ikke indeholder  \r\n\r\n uacceptable koncentrationer af sundhedsskadelige stoffer. </P>  \r\n\r\n<P>3.4.4.2. Et apparat skal være fremstillet således, at et uforudset udslip  \r\n\r\n af forbrændingsprodukter ikke vil forekomme ved normal anvendelse. </P>  \r\n\r\n<P>3.4.4.3. Et apparat, der er forbundet med aftræk for  \r\n\r\n forbrændingsprodukter, skal være fremstillet således, at der under unormale  \r\n\r\n trækforhold ikke sker en udstrømning af forbrændingsprodukter i farlige  \r\n\r\n mængder i det pågældende lokale. </P>  \r\n\r\n<P>Der henvises til Gasreglementets afsnit A. </P>  \r\n\r\n<P>3.4.4.4. Varmeapparater uden aftræk til anvendelse i boliger må ikke  \r\n\r\n forårsage en kuliltekoncentration i det pågældende rum, som kan medføre  \r\n\r\n sundhedsrisiko for personer, der udsættes herfor, under hensyntagen til den  \r\n\r\n påregnede varighed af udsættelsen. </P>  \r\n\r\n<P>Der henvises til Gasreglementets afsnit A. </P>  \r\n\r\n<P> <B>3.4.5. Rationel energiudnyttelse</B>  </P>  \r\n\r\n<P>Et apparat skal være fremstillet således, at energien udnyttes rationelt,  \r\n\r\n på en måde der svarer til det aktuelle videnskabelige og tekniske niveau og  \r\n\r\n under hensyntagen til de sikkerhedsmæssige aspekter. </P>  \r\n\r\n<P> <B>3.4.6. Temperatur</B>  </P>  \r\n\r\n<P>3.4.6.1. Dele af et apparat, som er bestemt til at blive anbragt nær ved  \r\n\r\n gulvet eller andre overflader, må ikke nå temperaturer, som udgør en fare for  \r\n\r\n omgivelserne. </P>  \r\n\r\n<P>3.4.6.2. Betjeningsknapper og -håndtag på apparaterne må ikke blive så  \r\n\r\n varme, at de udgør en fare for brugeren. </P>  \r\n\r\n<P>3.4.6.3. Bortset fra overflader eller dele, som skal overføre varme, må  \r\n\r\n overfladetemperaturen på udvendige dele af et apparat, som er beregnet til  \r\n\r\n anvendelse i boliger, under driften ikke udgøre en fare for brugeren, og især  \r\n\r\n for børn, hvis reaktionstid der må tages passende hensyn til. </P>  \r\n\r\n<P> <B>3.4.7. Fødevarer og vand til sanitære formål</B>  </P>  \r\n\r\n<P>Uden at tilsidesætte EF-forskrifterne på området må materialer og  \r\n\r\n komponenter, som er anvendt til fremstilling af et apparat, og som kan komme  \r\n\r\n i berøring med fødevarer eller vand til sanitære formål, ikke forringe  \r\n\r\n kvaliteten af disse fødevarer eller dette vand. </P>  \r\n\r\n<P> <B>3.4.8. Mærkning</B>  </P>  \r\n\r\n<P>Gasmateriel, herunder gasforbrugende apparater med tilhørende udstyr skal  \r\n\r\n være forsynet med en holdbar mærkning, der mindst skal indeholde de  \r\n\r\n informationer, der er nødvendige for apparatets korrekte indregulering. </P>  \r\n\r\n<P>Der henvises til Gasreglementets afsnit C-1. </P>  \r\n\r\n<P CLASS=PUNKT> <B>4.</B> STRAFFE-, IKRAFTTRÆDELSES- OG OVERGANGSBESTEMMELSER  \r\n\r\n</P>  \r\n\r\n<P> <B>4.1. Straffebestemmelser</B>  </P>  \r\n\r\n<P>4.1.1. Overtrædelse af bestemmelserne i dette Gasreglementets afsnit C-2  \r\n\r\n straffes med bøde. </P>  \r\n\r\n<P>4.1.2. For overtrædelser, der begås af aktieselskaber, andelsselskaber  \r\n\r\n eller lignende, kan der pålægges selskabet som sådan en bødestraf, jfr. §19,  \r\n\r\n stk. 3 i lov nr. 250 af 8. juni 1978. </P>  \r\n\r\n<P>4.1.3. Forældelsesfristen for straffeansvar er 10 år, jfr. §19, stk. 4 i  \r\n\r\n lov nr. 250 af 8. juni 1978. </P>  \r\n\r\n<P> <B>4.2. Ikrafttrædelsesbestemmelser</B>  </P>  \r\n\r\n<P>4.2.1. Dette Gasreglementets afsnit C-2 træder i kraft den 1. januar 1992  \r\n\r\n med de modifikationer, der fremgår af afsnit 4.3. </P>  \r\n\r\n<P>4.2.2. Fra samme dato ophæves Gasreglementets afsnit C af 1. januar 1983.  \r\n\r\n</P>  \r\n\r\n<P> <B>4.3. Overgangsbestemmelser</B>  </P>  \r\n\r\n<P>4.3.1. Kravet i pkt. 3.4.2.3. om en særlig anordning (flammeovervågning)  \r\n\r\n på alle gasapparater træder, for så vidt angår kogeblus på gaskomfurer til  \r\n\r\n husholdningsanlæg, først i kraft den 1. juli 1992. </P>  \r\n\r\n<P>4.3.2. Kravet i pkt. 3.4.4.3. om særlig anordning (aftrækssikring) på  \r\n\r\n gasapparater med åbent forbrændingskammer træder først i kraft den 1. juli  \r\n\r\n 1992. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Gasreglementet består af i alt tre hovedafsnit, afsnit A, B og C. Afsnit A omhandler almindelige bestemmelser og generelle installationsforskrifter for gasinstallationer hos den almindelige forbruger. Afsnit B omhandler installationsforskrifter for særlige typer af installationer, og det bliver udbygget i takt med behovet. Afsnit C omhandler generelle og specielle bestemmelser vedrørende DGPs afprøvning og godkendelse af gasmateriel, herunder DGPs prøvningsregler for varierende typer gasmateriel. De specielle bestemmelser vil blive udbygget med prøvningsregler i takt med behovet. Af afsnit C er alene generelle bestemmelser indlagt i Retsinformation."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19910402805"
        },
        {
            "displayName": "Entydig dokumentidentifikation",
            "displayValue": "CM014364"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "31/01/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "4028"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "20/06/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Danmarks Gasmateriel Prøvning"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}