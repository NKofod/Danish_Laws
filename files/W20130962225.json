{
    "id": 158875,
    "title": "Ophævelse af afgørelse på Grund af tvivl om rette adressat",
    "documentTypeId": "240",
    "isSagsforlobPeriodValid": true,
    "shortName": "KEN nr 9622 af 30/08/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ophævelse af afgørelse på Grund af tvivl om rette adressat</p>\r\n<div class=\"Resume\">\r\n   <p class=\"TekstGenerel\">Arbejdstilsynet foretog et tilsynsbesøg på en byggeplads for at undersøge en arbejdsulykke, der var sket samme dag, hvor en ansat fik ammoniak i ansigtet i forbindelse med oversavning af et rør, der indeholdt ammoniak under tryk.</p>\r\n   <p class=\"TekstGenerel\">Arbejdstilsynet gav virksomheden påbud om at planlægge og tilrettelægge arbejdet således, at det kan udføres sikkerheds- og sundhedsmæssigt fuldt forsvarligt. Herunder effektivt sikre, at der ikke kan ske udslip af ammoniak.</p>\r\n   <p class=\"TekstGenerel\">Nævnet ophævede afgørelsen, idet nævnet fandt, at Arbejdstilsynet ikke i tilstrækkelig grad havde sandsynliggjort/dokumenteret, at modtageren af påbuddet var rette modtager af påbuddet.</p>\r\n   <p class=\"TekstGenerel\">Nævnet lagde herved vægt på, at Arbejdstilsynet ved tilsynsbesøget fik oplyst, at det var en anden virksomhed, som havde ført tilsyn med arbejdet på pladsen, og som havde givet instruktion om arbejdet, herunder oplyst, at alle forsyninger var afbrudt, herunder ammoniakforsyningen.</p>\r\n   <p class=\"TekstGenerel\">Nævnet lagde endvidere vægt på, at virksomheden havde fremlagt kopi af fakturaer udstedt af virksomheden til den anden virksomhed vedrørende leje af diverse materiel og personel vedrørende byggepladsen.</p>\r\n</div>\r\n<p class=\"NormalInd\">Arbejdsmiljøklagenævnet har på møde den 27. august 2013 behandlet virksomhedens klage over Arbejdstilsynets afgørelse af den 6. juli 2012, hvorved virksomheden fik påbud om straks at planlægge og tilrettelægge arbejdet på byggepladsen, [navn udeladt] således, at det kan udføres sikkerhedsmæssigt fuldt forsvarligt, herunder effektivt at sikre, at der ikke kan ske udslip af ammoniak.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet ophæver Arbejdstilsynets afgørelse af den 6. juli 2012 om, at virksomheden på [navn udeladt] straks skulle planlægge og tilrettelægge arbejdet således, at det kan udføres sikkerhedsmæssigt fuldt forsvarligt, herunder effektivt at sikre, at der ikke kan ske udslip af ammoniak.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Nævnet finder, at Arbejdstilsynet ikke har sandsynliggjort/dokumenteret, at Entreprenør [navn udeladt] er rette modtager af Arbejdstilsynets påbud om straks at planlægge og tilrettelægge arbejdet på byggepladsen [navn udeladt] således, at det kan udføres sikkerheds- og sundhedsmæssigt fuldt forsvarligt.</p>\r\n<p class=\"NormalInd\">Nævnet lægger herved vægt på, at Arbejdstilsynet ved tilsynsbesøg den 29. juni 2012 i forbindelse med en undersøgelse af en arbejdsulykke, hvor en maskinfører kom til skade, da han savede et rør til en ammoniakkøler over, fik oplyst, at det var firmaet [navn udeladt], som havde ført tilsyn med arbejdet på pladsen, og som havde givet instruktion om arbejdets udførelse, herunder oplyst, at alle forsyninger var afbrudt, inklusive ammoniakforsyningen.</p>\r\n<p class=\"NormalInd\">Nævnet lægger endvidere vægt på, at [navn udeladt] har fremlagt kopi af fakturaer udstedt af [navn udeladt] til [navn udeladt] vedrørende leje af diverse materiel og personel vedrørende byggepladsen.</p>\r\n<p class=\"NormalInd\">Nævnet lægger ved afgørelsen til grund, at Arbejdstilsynet traf afgørelse af den 6. juli 2012 efter tilsynsbesøg den 29. juni 2012 på byggepladsen i [navn udeladt] i forbindelse med en undersøgelse af en arbejdsulykke samme dag, hvor en maskinfører, som var beskæftiget på byggepladsen kom til skade, da han skulle save et rør til en ammoniakkøler over med en gnistfri bajonetsav, og der strømmede ammoniak under tryk ud og ramte maskinføreren i hovedet og på halsen.</p>\r\n<p class=\"NormalInd\">Arbejdstilsynet havde på stedet fået oplyst, at tilskadekomne og dennes kollega var blevet informeret om, at alle forsyninger var afbrudt, herunder ammoniakforsyninger, og at der var givet instruktion og ført tilsyn med arbejdet på pladsen af firmaet [navn udeladt].</p>\r\n<p class=\"NormalInd\">Nævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet har ved afgørelsen anvendt følgende regler:</p>\r\n<p>Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>Om arbejdets udførelse:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 4 og § 13, nr. 3, i Arbejdstilsynets bekendtgørelse nr. 559 af 17. juni 2004.</p>\r\n   <p class=\"Liste1\">\r\n      <span class=\"Liste1Nr\">–</span> Reglerne kan læses på de følgende sider.</p>\r\n</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p class=\"NormalInd\">Sagen er afgjort på grundlag af de dokumenter, som klagenævnet har modtaget fra Arbejdstilsynet, virksomhedens breve af den 21. marts og 19. juni 2013, og Arbejdstilsynets brev af den 22. maj 2013.</p>\r\n<p style=\"text-align: center;\">På klagenævnets vegne</p>\r\n<p style=\"text-align: center;\">[navn udeladt]</p>\r\n<p style=\"text-align: center;\">[navn udeladt]</p>\r\n<p class=\"Overskriftstekst1\" style=\"text-align: left;\">Kopi til:</p>\r\n<p>[navn udeladt]</p>\r\n<p>[navn udeladt]</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p>…</p>\r\n<p class=\"Overskriftstekst1\">Kapitel 5</p>\r\n<p class=\"Overskriftstekst1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"NormalInd\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p>…</p>\r\n<p class=\"Overskriftstekst1\">Kapitel 13</p>\r\n<p class=\"Overskriftstekst1\">Arbejdstilsynet</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>…</p>\r\n<p class=\"Overskriftstekst1\" style=\"text-align: left;\">Bekendtgørelse nr. 559 af 17. juni 2004 om arbejdets udførelse</p>\r\n<p>…</p>\r\n<p class=\"Overskriftstekst1\">Kapitel 2</p>\r\n<p class=\"Overskriftstekst1\">Planlægning og tilrettelæggelse af arbejdet</p>\r\n<p class=\"NormalInd\">\r\n   <span class=\"Bold\">§ 4.</span> Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse. Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.</p>\r\n<p class=\"Overskriftstekst1\">Kapitel 3</p>\r\n<p class=\"Overskriftstekst1\">Arbejdets udførelse</p>\r\n<p class=\"Overskriftstekst1\">Almene krav</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 13.</span> Ved udførelsen af arbejdet skal det sikres</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> at der er truffet effektive foranstaltninger til at forebygge risiko for sammenstyrtning, nedstyrtning, sammenskridning, ulykker hidrørende fra elektrisk strøm, rystelser og lignende,</p>\r\n   <p class=\"Liste1\">\r\n      <span class=\"Liste1Nr\">2)</span> at fare for eksplosion, brand, forgiftning og kvælning m.v. er effektivt forebygget,</p>\r\n   <p class=\"Liste1\">\r\n      <span class=\"Liste1Nr\">3)</span> at der træffes effektive foranstaltninger for at forhindre udslip, lækage samt udvikling af støv, røg, damp, lugt, gas m.v., hvor dette kan medføre fare for sikkerhed eller sundhed,</p>\r\n   <p class=\"Liste1\">\r\n      <span class=\"Liste1Nr\">4)</span> at der træffes effektive foranstaltninger for at beskytte de ansatte, hvor arbejdsprocessen eller de forhold, hvorunder arbejdet foregår, rummer mulighed for sygdomssmitte og</p>\r\n   <p class=\"Liste1\">\r\n      <span class=\"Liste1Nr\">5)</span> at klima- og belysningsforholdene er sikkerheds- og sundhedsmæssigt fuldt forsvarlige, under hensyntagen til det arbejde, der skal udføres. Der skal herunder træffes foranstaltninger til at beskytte de ansatte mod stærk hede eller kulde.</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/11/2013"
        },
        {
            "displayName": "Accession",
            "displayValue": "W20130962225"
        },
        {
            "displayName": "Entydig dokumentidentifikation",
            "displayValue": "BE005630"
        },
        {
            "displayName": "Dato for indlæggelse",
            "displayValue": "19/11/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9622"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "30/08/2013"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000109-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}