{
    "id": 72333,
    "title": "Cirkulære om en overenskomst med det britiske statssamfund om fredning af og tilsyn med krigsgrave (Til stiftsøvrighederne) ",
    "documentTypeId": "140",
    "isSagsforlobPeriodValid": false,
    "shortName": "CIR nr 61 af 10/04/1954",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om en overenskomst med det britiske  \r\n\r\n statssamfund om fredning af og tilsyn med krigsgrave </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til stiftsøvrighederne) </P>  \r\n\r\n<BR>  \r\n\r\n<P>Mellem den danske regering og regeringen i Det forenede Kongerige  \r\n\r\n Storbritannien og Nordirland, Canada, Australien, New Zealand, Den  \r\n\r\n sydafrikanske Union, Indien og Pakistan er der den 22. februar d.å. afsluttet  \r\n\r\n en overenskomst angående fredning af og tilsyn med grave på dansk område for  \r\n\r\n medlemmer af det britiske statssamfunds væbnede styrker, som er faldet i  \r\n\r\n krigene 1914-18 og 1939-45. </P>  \r\n\r\n<P>Ifølge overenskomstens artikel 1 anerkender den danske regering den  \r\n\r\n britiske rigskommission for krigsgrave (&#187;The Imperial War Graves  \r\n\r\n Commission&#171;), stiftet ved kongeligt brev af 21. maj 1917, som den eneste  \r\n\r\n permanente officielle myndighed, der har fået overdraget hvervet på det  \r\n\r\n britiske statssamfunds regeringers vegne at føre tilsyn med det britiske  \r\n\r\n statssamfunds krigsgrave. Den danske regering anerkender kommissionens ret  \r\n\r\n til i Danmark at handle som juridisk person i alt, hvad der vedrører det  \r\n\r\n britiske statssamfunds krigsgrave. </P>  \r\n\r\n<P>Endvidere forpligter den danske regering sig ifølge overenskomstens  \r\n\r\n artikel 2 til at opfordre de kompetente stedlige myndigheder til at overdrage  \r\n\r\n kommissionen brugen af de arealer, der rummer det britiske statssamfunds  \r\n\r\n krigsgrave, for et tidsrum af 60 år med mulighed for forlængelse, samt til at  \r\n\r\n henstille til disse myndigheder, at overdragelserne finder sted uden udgift  \r\n\r\n for kommissionen. </P>  \r\n\r\n<P>I overenskomstens artikel 3 er det endelig fastsat, at opgravning af lig  \r\n\r\n bisat i det britiske statssamfunds krigsgrave ikke skal være tilladt, med  \r\n\r\n mindre den foretages eller godkendes af den danske regering og kommissionen.  \r\n\r\n</P>  \r\n\r\n<P>Til at repræsentere sig i Danmark nedsætter kommissionen ifølge artikel 4  \r\n\r\n et fællesudvalg, bestående af to danske medlemmer og to medlemmer fra det  \r\n\r\n britiske statssamfund. De to førstnævnte udpeges af den danske regering.  \r\n\r\n Udvalgets opgave skal være i påkommende tilfælde at virke som et officielt  \r\n\r\n forbindelsesled mellem de danske myndigheder og kommissionen i spørgsmål om  \r\n\r\n det britiske statssamfunds krigsgrave eller om kommissionens ansvar og  \r\n\r\n funktioner i Danmark i almindelighed, samt at vejlede og bistå kommissionen  \r\n\r\n med hensyn til dennes hverv i Danmark. </P>  \r\n\r\n<P>Idet bemærkes, at ministeriet må finde det meget ønskeligt, at de  \r\n\r\n pågældende gravsteder stilles til rådighed på de i overenskomsten anførte  \r\n\r\n vilkår, skal man herved anmode stiftsøvrighederne om at ville indhente  \r\n\r\n udtalelser fra bestyrelserne for de kirkegårde, på hvilke der findes  \r\n\r\n krigsgrave af den omhandlede art, med hensyn til, om kirkegårdsbestyrelserne  \r\n\r\n er villige til at overlade dispositionsretten over gravstederne til  \r\n\r\n kommissionen vederlagsfrit for et tidsrum af 60 år fra 1. april 1954 med  \r\n\r\n mulighed for forlængelse. </P>  \r\n\r\n<P>Det tilføjes, at intet af de omhandlede gravsteder må sløjfes uden  \r\n\r\n nærværende ministeriums samtykke, ligesom også ministeriets samtykke må  \r\n\r\n indhentes, dersom et i de pågældende gravsteder nedsat lig ønskes opgravet  \r\n\r\n eller flyttet, og iøvrigt i alle tilfælde, hvor der bliver spørgsmål om at  \r\n\r\n gøre indgreb i et af disse gravsteder. </P>  \r\n\r\n<P>Det fornødne antal eksemplarer af nærværende cirkulære vedlægges til  \r\n\r\n fordeling blandt vedkommende provstiudvalg og kirkebestyrelser. </P>  \r\n\r\n<P>Vedhæftet findes en blanket, som bedes benyttet af kirkegårdsbestyrelserne  \r\n\r\n ved besvarelsen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 10. april 1954.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Bodil Koch. </P>  \r\n\r\n<P CLASS=MINISTER ALIGN=RIGHT>/Aug. Roesen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/05/1954"
        },
        {
            "displayName": "Accession",
            "displayValue": "C19540006109"
        },
        {
            "displayName": "Entydig dokumentidentifikation",
            "displayValue": "CM031526"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1954"
        },
        {
            "displayName": "Dato for underskrift",
            "displayValue": "10/04/1954"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}