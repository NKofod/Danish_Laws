{
    "id": 55536,
    "title": "Orienteringsskrivelse om nye regler om ydelsesstøtte til indekslån, der finansierer ombygningsarbejder i ejendomme omfattet af en beslutning efter lov om byfornyelse og boligforbedring eller af en godkendt saneringsplan (Til kommunalbestyrelsen i    kommuner med sanerings- og byfornyelsesaktiviteter.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 4014 af 28/02/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orienteringsskrivelse om nye regler om  \r\n\r\n ydelsesstøtte til indekslån, der finansierer ombygningsarbejder i ejendomme  \r\n\r\n omfattet af en beslutning efter lov om byfornyelse og boligforbedring eller  \r\n\r\n af en godkendt saneringsplan </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kommunalbestyrelsen i kommuner med  \r\n\r\n sanerings- og </P>  \r\n\r\n<P CLASS=TITEL-KOMMENTAR ALIGN=CENTER>byfornyelsesaktiviteter.) </P>  \r\n\r\n<BR>  \r\n\r\n<P>Orienteringsskrivelse om nye regler om ydelsesstøtte til indekslån, der  \r\n\r\n finansierer ombygningsarbejder i ejendomme omfattet af en beslutning efter  \r\n\r\n lov om byfornyelse og boligforbedring eller af en godkendt saneringsplan </P>  \r\n\r\n<P>-------------------------------------------------------------------- </P>  \r\n\r\n<P CLASS=PUNKT> <B>1.</B> Ved lov nr. 843 af 20.12.1989 er der for hele det  \r\n\r\n støttede boligområde gennemført ændrede finansieringsregler, der skal  \r\n\r\n medvirke til at bremse stigningen i de statslige udgifter til det støttede  \r\n\r\n byggeri. </P>  \r\n\r\n<P>Nedenfor redegøres for, hvad ændringerne betyder for sanerings- og  \r\n\r\n byfornyelsesområdet. Envidere redegøres der kort for overgangsreglernes  \r\n\r\n betydning. </P>  \r\n\r\n<P CLASS=PUNKT> <B>2.</B> Afdraget på de indekslån, der finansierer de  \r\n\r\n støtteberettigede ombygningsudgifter i ejendomme, der er omfattet af en  \r\n\r\n godkendt saneringsplan, en boligforbedringsbeslutning, en  \r\n\r\n byfornyelsesbeslutning eller en beslutning efter byfornyelseslovens kap.  \r\n\r\n VIII, er nedsat fra 2,4 pct. til 1,4 pct. halvårligt. Dette medfører, at  \r\n\r\n løbetiden ved en inflation på 0 pct. forlænges fra 20 til 35 år. Samtidig er  \r\n\r\n det fastsat, at lånenes maksimale løbetid forlænges fra 35 1/2 år til 50 1/2  \r\n\r\n år. </P>  \r\n\r\n<P>Værdiforøgelse </P>  \r\n\r\n<P>Den ændrede finansiering får ikke konsekvenser for beboernes boligudgift.  \r\n\r\n Beboerne skal således fortsat betale 2,4 pct. pr. termin af den del af de  \r\n\r\n støtteberettigede ombygningsudgifter, der forøger ejendommens leje- og  \r\n\r\n brugsværdi, når udgifterne finansieres med indekslån. </P>  \r\n\r\n<P>Den offentlige støtte til disse lån kaldes ydelsesstøtte og dækker den del  \r\n\r\n af ydelsen på lånet, som overstiger en grundydelse på 2,4 pct. pr. termin af  \r\n\r\n indekslånets bogførte, regulerede hovedstol. Grundydelsen reguleres på samme  \r\n\r\n måde som afdraget på indekslån, hvortil der efter de hidtidige regler ydes  \r\n\r\n rentebidrag. Grundydelsen kan dog ikke reguleres, så den kommer til at  \r\n\r\n overstige den samlede ydelse på de optagne indekslån. </P>  \r\n\r\n<P>I private udlejningsejendomme - herunder ejendomme i sanerings- og  \r\n\r\n byfornyelsesselskabernes eje - har ejeren fortsat ret til at vælge, om de  \r\n\r\n værdiforøgende ombygningsarbejder skal finansieres med nominallån, hvortil  \r\n\r\n der ydes ydelsesbidrag, eller indekslån med ydelsesstøtte. Der er ikke sket  \r\n\r\n ændringer i reglerne om finansiering med nominallån. </P>  \r\n\r\n<P>Ombygningstab </P>  \r\n\r\n<P>Ombygningstabet i alle andre typer ejendomme end ejerboliger og  \r\n\r\n erhvervsejendomme, hvor ejeren selv benytter mindst 80 pct. af ejendommens  \r\n\r\n bruttoetageareal, finansieres med indekslån. Efter de nye regler har et  \r\n\r\n sådant indekslån en maksimal løbetid på 50 1/2 år, svarende til løbetiden på  \r\n\r\n de indekslån, der finansierer de værdiforøgende arbejder. </P>  \r\n\r\n<P>Efter de hidtil gældende regler ydes den offentlige støtte til indekslån,  \r\n\r\n der finansierer ombygningstabet, i form af rentebidrag, der udelukkende  \r\n\r\n betales af staten, og afdragsbidrag, der betales med halvdelen af kommunen og  \r\n\r\n halvdelen af staten. Afdraget på dette lån er som følge af  \r\n\r\n løbetidsforlængelsen ligeledes mindre end på de hidtil ydede indekslån.  \r\n\r\n Støtten til tabsindekslån benævnes ligeledes ydelsesstøtte og afholdes af  \r\n\r\n staten. For at undgå en ændret byrdefordeling ved den løbende offentlige  \r\n\r\n støtte som følge af det reducerede afdrag på de nye indekslån refunderer  \r\n\r\n kommunen for fremtiden staten 6/7 af udgifterne til afdrag på  \r\n\r\n tabsindekslånene. Dette svarer til, hvad kommunen hidtil har skullet betale  \r\n\r\n som halvdelen af afdragsbidraget. </P>  \r\n\r\n<P>De omtalte regler finder ligeledes anvendelse på ejendomme omfattet af  \r\n\r\n saneringsplaner, der er vedtaget efter den 30.6.1983, samt ejendomme, der er  \r\n\r\n omfattet af en saneringsplan vedtaget før 1.7.1983, såfremt ejeren efter  \r\n\r\n udgangen af 1989 efter byfornyelseslovens § 90, stk. 14, har valgt støtte  \r\n\r\n efter byfornyelseslovens kap. VII. </P>  \r\n\r\n<P CLASS=PUNKT> <B>3.</B> De nye regler om indekslån med en maksimal løbetid  \r\n\r\n på 50 1/2 år, hvortil der ydes ydelsesstøtte, træder i kraft 1.1.1990. Der er  \r\n\r\n dog indsat en overgangsbestemmelse om, at de hidtil gældende regler bevarer  \r\n\r\n deres gyldighed, såfremt der til ejeren af en ejendom er meddelt tilsagn om  \r\n\r\n offentlig støtte før 1.1.1990. </P>  \r\n\r\n<P>Dette indebærer, at for beslutninger, der træffes efter lov om byfornyelse  \r\n\r\n og boligforbedring fra 1.1.1990, gælder udelukkende de nye regler. </P>  \r\n\r\n<P>For godkendte saneringsplaner og for byfornyelses- og  \r\n\r\n boligforbedringsbeslutninger truffet før 1.1.1990 gælder følgende: </P>  \r\n\r\n<P>Såfremt der til en ejer af en ejendom er givet tilsagn om offentlig støtte  \r\n\r\n før 1.1.1990, og der efterfølgende viser sig behov for at yde mertilsagn,  \r\n\r\n ydes mertilsagnet efter de gamle regler, dvs. at der til det værdiforøgende  \r\n\r\n indekslån ydes rentebidrag og til tabsindekslånet ydes rente- og  \r\n\r\n afdragsbidrag. Finansiering sker i overensstemmelse hermed fortsat med  \r\n\r\n indekslån med en maximal løbetid på 35 1/2 år. </P>  \r\n\r\n<P>Ejere af ejendomme, der ikke har fået tilsagn om offentlig støtte før  \r\n\r\n 1.1.1990, finansierer arbejderne efter de nye regler, og den offentlige  \r\n\r\n støtte ydes som ydelsesstøtte til indekslån. Ejere af private  \r\n\r\n udlejningsejendomme har dog mulighed for istedet at vælge ydelsesbidrag til  \r\n\r\n nominallån og evt. ydelsesstøtte til tabsindekslånet. </P>  \r\n\r\n<P>Overgangsreglerne finder tilsvarende anvendelse på ejendomme omfattet af  \r\n\r\n saneringsplaner, der er vedtaget efter 30.6.1983. </P>  \r\n\r\n<P>I ejendomme, der er omfattet af en saneringsplan vedtaget før 1.7.1983,  \r\n\r\n kan ejeren efter byfornyelseslovens § 90, stk. 14, have valgt støtte efter  \r\n\r\n lovens kap. VII før 1. januar 1990. I så fald finansieres  \r\n\r\n ombygningsudgifterne med indekslån med maksimal løbetid på 35 1/2 år, eller -  \r\n\r\n hvis der er tale om en privat udlejningsejendom - efter ejerens valg med et  \r\n\r\n 30-årigt nominallån og evt. 35 1/2 - årigt indekslån for så vidt angår  \r\n\r\n ombygningstabet. Har ejeren først valgt støtteform i 1990, gælder de nye  \r\n\r\n regler om indekslån med maksimal løbetid på 50 1/2 år, hvortil der ydes  \r\n\r\n ydelsesstøtte, eller efter ejerens valg nominallån til de værdiforøgende  \r\n\r\n ombygningsudgifter, hvortil der ydes ydelsesbidrag, og evt. tabsindekslån med  \r\n\r\n ydelsesstøtte til private udlejningsejendomme. </P>  \r\n\r\n<P CLASS=PUNKT> <B>4.</B> Som en følge af de ændrede finansieringsregler skal  \r\n\r\n kommunerne i de tilfælde, hvor der opstår et behov for mertilsagn, i  \r\n\r\n forbindelse med anmodningen om mertilsagn angive, i hvilket omfang  \r\n\r\n mertilsagnet vedrører ombygningsarbejder, hvor der til finansieringen skal  \r\n\r\n ydes rentebidrag, rente- og afdragsbidrag, ydelsesbidrag, ydelsesstøtte til  \r\n\r\n værdiforøgende ombygningsudgifter, eller ydelsesstøtte til tabsgivende  \r\n\r\n ombygningsudgifter. </P>  \r\n\r\n<P>For så vidt angår overførsel af udgiftsrammer fra et finansår til et  \r\n\r\n efterfølgende, overføres rammen til rentebidrag til ydelsesstøtte til  \r\n\r\n værdiforøgende ombygningsudgifter, mens rammen til rente- og afdragsbidrag  \r\n\r\n overføres til ydelsesstøtte til tabsgivende ombygningsudgifter. </P>  \r\n\r\n<P>Pdv </P>  \r\n\r\n<P>Bent Fjord </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19900401454"
        },
        {
            "displayName": "Entydig dokumentidentifikation",
            "displayValue": "CM014426"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "18/05/2005"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4014"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/02/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "B2A-4213-11"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}