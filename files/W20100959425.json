{
    "id": 133825,
    "title": "Afslag på anmodning om dispensation til at bruge en saxlift som adgang",
    "documentTypeId": "240",
    "isSagsforlobPeriodValid": true,
    "shortName": "KEN nr 9594 af 31/08/2010",
    "documentHtml": "<div class=\"bjelke\">Den fulde tekst</div><p class=\"Titel2\">Afslag på anmodning om dispensation til at bruge en saxlift som adgang</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Afslag på anmodning om dispensation til at bruge en saxlift som adgang</p>\r\n   <p class=\"TekstGenerel\">En virksomhed søgte om dispensation til at anvende saxlift som adgangsvej til og fra altaner i forbindelse med fjernelse af asbestplader.</p>\r\n   <p class=\"TekstGenerel\">Virksomheden ønsker at kunne forlade liften i løftet stilling, da det er sikkerhedsmæssigt lige så forsvarligt med adgang til altaner fra en saxlift som adgang gennem alle lejligheder med asbest, og nedsætter den ergonomiske belastning, ligesom det er tidsmæssigt hurtigere.</p>\r\n   <p class=\"TekstGenerel\">Arbejdstilsynet besigtigede arbejdet med saxliften og konstaterede en afstand mellem saxlift og altan og at liften bevægede sig, når den var kørt op. Arbejdstilsynet gav derfor afslag på ansøgningen om dispensation.</p>\r\n   <p class=\"TekstGenerel\">Arbejdsmiljøklagenævnet var enig i Arbejdstilsynets afslag, og lagde vægt på, at der er en risiko for at en ansat kan komme i klemme mellem lift og altan, eller risiko for at en ansat kan falde ned fra liften.</p>\r\n</div>\r\n<p class=\"TekstV\">Arbejdsmiljøklagenævnet har på møde den 31. august 2010 behandlet NN´s klage over Arbejdstilsynets afgørelse af 19. marts 2009, hvor virksomheden har fået afslag på ansøgning om dispensation til at anvende saxlift som adgangsvej til altaner.</p>\r\n<p class=\"TekstV\">Nævnet traf følgende</p>\r\n<p class=\"TekstV\" style=\"text-align: Center;\">\r\n   <span class=\"Bold\">A F G Ø R E L S E</span>\r\n</p>\r\n<p class=\"TekstV\">Arbejdsmiljøklagenævnet er enig med Arbejdstilsynet i, at færdsel fra og til saxlift i hævet stilling ikke kan foregå sikkerhedsmæssigt fuldt forsvarligt.</p>\r\n<p class=\"TekstV\">Arbejdsmiljøklagenævnet fastholder således Arbejdstilsynets afgørelse af 19. marts 2009.</p>\r\n<p class=\"TekstV\" style=\"text-align: Center;\">\r\n   <span class=\"Italic\">B E G R U N D E L S E</span>\r\n</p>\r\n<p class=\"TekstV\">Arbejdsmiljøklagenævnet lægger ved afgørelsen vægt på, at der er mulighed for at planlægge arbejdet, så det kan foregå sikkerhedsmæssigt forsvarligt ved anvendelse af en anden adgang til altanerne.</p>\r\n<p class=\"TekstV\">Arbejdsmiljøklagenævnet er enig med Arbejdstilsynet i, at der ved at forlade saxliften er risiko for at saxliftens kurv / platform svinger væk fra eller ind mod facaden, når den belastes ved at den forlades eller entreres i løftet stilling, hvilket kan medføre, at personen styrter ned, eller bliver klemt op imod bygningen, altanens rækværk, eller på anden måde kommer til skade.</p>\r\n<p class=\"TekstV\">Arbejdsmiljøklagenævnet er også enig med Arbejdstilsynet i, at der i forbindelse med saxliften forlades i højden er risiko for, at personen lettere kan snuble og falde, ved færdslen fra en bevægelig saxlift. Arbejdsmiljøklagenævnet lægger herved vægt på, at saxliften befinder sig i en afstand fra facaden på minimum 15-30 cm. Og personen skal træde ind på stige, ved at der skal tages et skridt over rækværkets jernrørs håndliste og herved skal have et forsvarligt fodfæste. Et fald ved denne overgang kan medføre nedstyrtningsfare og klemningsfare.</p>\r\n<p class=\"TekstV\">Det er oplyst, at der er adgang til altanerne gennem lejlighederne.</p>\r\n<p class=\"TekstV\">Arbejdstilsynet har ved et besøg set den pågældende saxlift. Arbejdstilsynet konstaterede i den forbindelse, at der ved opstilling af saxliften og ved kørsel op til 2. sals højde var en afstand på ca. 30 cm ind til facaden, og ved kørsel til øverste altan i 3. sals højde kom saxliften tættere ind på altanen, en afstand på ca. 15 cm. Arbejdstilsynet konstaterede, at der var en del bevægelse i liften, når man bevægede sig på liftens platform.</p>\r\n<p class=\"TekstV\">Det er oplyst, at der ønskes en dispensation til at forlade en saxlift i løftet stilling ved byggesagen [navn udeladt].</p>\r\n<p class=\"TekstV\">Virksomheden har efter Arbejdstilsynets afslag oplyst, at en anden metode til at forlade saxliften vil blive brugt. Blandt andet beskrives, at i stedet for at kravle over saxliftens rækværk placeres en trappe hvilende på saxliftens dæk med benene hvilende på altandækket.</p>\r\n<p class=\"TekstV\">Arbejdstilsynet har oplyst, at det vil kræve en CE mærkning. Virksomheden har herefter præciseret, at der alene ønskes en dispensation til at forlade en saxlift i løftet stilling til byggesagen [navn udeladt].</p>\r\n<p class=\"TekstV\">Arbejdsmiljøklagenævnet skal bemærke, at nævnet har taget stilling til afgørelsen af 19. marts 2009 og virksomhedens klageskrivelser samt Arbejdstilsynets bemærkninger hertil. Nævnet har således ikke taget stilling til, hvorvidt der skal ske en CE mærkning af saxliften, fordi det ikke er en del af Arbejdstilsynets afgørelse.</p>\r\n<p class=\"TekstV\" style=\"text-align: Center;\">R E G L E R</p>\r\n<p class=\"TekstV\">Arbejdsmiljøklagenævnet henviser til:</p>\r\n<p class=\"TekstV\">Om arbejdets udførelse</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38 og 39, i bekendtgørelse nr. 268 af 18. marts 2005 af lov om arbejdsmiljø</p>\r\n   <p class=\"Liste1\">\r\n      <span class=\"Liste1Nr\">–</span> § 4, i bekendtgørelse nr. 559 af 17. juni 2004 om arbejdets udførelse</p>\r\n</p>\r\n<p class=\"TekstV\">Om tekniske hjælpemidler</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 45 og 46, i bekendtgørelse nr. 268 af 18. marts 2005 af lov om arbejdsmiljø</p>\r\n   <p class=\"Liste1\">\r\n      <span class=\"Liste1Nr\">–</span> § 4, § 5, stk. 1 og stk. 2, § 9, § 21 og § 22, i bekendtgørelse nr. 1109 af 15. december 1992 om anvendelse af tekniske hjælpemidler med de ændringer der følger af bekendtgørelse nr. 832 af 27. november 1998og bekendtgørelse nr. 727 af 29. juni 2004</p>\r\n</p>\r\n<p class=\"TekstV\">Afgørelsens retlige grundlag kan læses på de følgende sider.</p>\r\n<p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n<p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"TekstV\">På klagenævnets vegne</p>\r\n<p class=\"TekstV\">Kopi til</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Bekendtgørelse nr. 268 af 18. marts 2005 af lov om arbejdsmiljø</span>\r\n</p>\r\n<p class=\"TekstV\" style=\"text-align: Center;\">Kapitel 5</p>\r\n<p class=\"TekstV\" style=\"text-align: Center;\">\r\n   <span class=\"Italic\">Arbejdets udførelse</span>\r\n</p>\r\n<p class=\"TekstV\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"TekstV\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"TekstV\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p class=\"TekstV\">\r\n   <span class=\"Bold\">§ 40.</span> Hvor hensynet til de ansattes sikkerhed eller sundhed kræver det, kan beskæftigelsesministeren fastsætte regler om,</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> at der skal udarbejdes planer over arbejdsgange, arbejdsprocesser og -metoder, og</p>\r\n   <p class=\"Liste1\">\r\n      <span class=\"Liste1Nr\">2)</span> at sådanne planer og ændringer i dem skal forelægges Arbejdstilsynet til udtalelse eller godkendelse, før de bringes til udførelse.</p>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">Kapitel 7</p>\r\n<p class=\"TekstV\" style=\"text-align: Center;\">\r\n   <span class=\"Italic\">Tekniske hjælpemidler m.v.</span>\r\n</p>\r\n<p class=\"TekstV\">\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p class=\"TekstV\">\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p class=\"TekstV\">\r\n   <span class=\"Bold\">§ 46.</span> Beskæftigelsesministeren kan fastsætte regler om indretning og anvendelse af tekniske hjælpemidler m.v., herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstruktion, udførelse, opstilling, anmeldelse og afprøvning,</p>\r\n   <p class=\"Liste1\">\r\n      <span class=\"Liste1Nr\">2)</span> forelæggelse for Arbejdstilsynet til udtalelse eller godkendelse af planer for konstruktion, udførelse og opstilling,</p>\r\n   <p class=\"Liste1\">\r\n      <span class=\"Liste1Nr\">3)</span> godkendelse fra Arbejdstilsynet af et teknisk hjælpemiddel m.v., før det overdrages eller overlades til brugeren eller tages i brug,</p>\r\n   <p class=\"Liste1\">\r\n      <span class=\"Liste1Nr\">4)</span> anvendelse, vedligeholdelse og pasning.</p>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Bekendtgørelse nr. 1109 af 15. december 1992 om anvendelse af tekniske hjælpemidler med de ændringer der følger af bekendtgørelse nr. 832 af 27. november 1998 og bekendtgørelse nr. 727 af 29. juni 2004</span>\r\n</p>\r\n<p class=\"TekstV\" style=\"text-align: Center;\">Kapitel 2</p>\r\n<p class=\"TekstV\" style=\"text-align: Center;\">\r\n   <span class=\"Italic\">Almindelige bestemmelser</span>\r\n</p>\r\n<p class=\"TekstV\">\r\n   <span class=\"Bold\">§ 4.</span> Anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.</p>\r\n<p class=\"TekstV\">\r\n   <span class=\"Bold\">§ 5.</span> Et teknisk hjælpemiddel, der anvendes ved udførelsen af et arbejde, skal være egnet eller tilpasset hertil, så anvendelsen er sikkerheds- og sundhedsmæssigt fuldt forsvarlig.</p>\r\n<p class=\"TekstV\">\r\n   <span class=\"Italic\">Stk. 2.</span> Valget af et teknisk hjælpemiddel skal ske under hensyn til de forhold, hvorunder det skal anvendes, samt de risici, der måtte opstå ved anvendelsen af det pågældende hjælpemiddel.</p>\r\n<p class=\"TekstV\">\r\n   <span class=\"Italic\">Stk. 3.</span> Ved efterkommelsen af gældende krav vedrørende anvendelsen af et teknisk hjælpemiddel skal der i fuldt omfang tages hensyn til den pågældende arbejdsplads og til arbejdsstillingen under anvendelsen samt øvrige ergonomiske forhold.</p>\r\n<p class=\"TekstV\">\r\n   <span class=\"Italic\">Stk. 4.</span> Såfremt anvendelsen af et teknisk hjælpemiddel desuagtet indebærer risiko for sikkerhed og sundhed, skal denne imødegås med egnede foranstaltninger, som f.eks. afskærmning, udsugning og særligt sikkerhedsudstyr eller andre sikkerhedstekniske forholdsregler, der sikrer en sikkerheds- og sundhedsmæssigt fuldt forsvarlig udførelse af det pågældende arbejde.</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">\r\n   <span class=\"Italic\">Brug m.v.</span>\r\n</p>\r\n<p class=\"TekstV\">\r\n   <span class=\"Bold\">§ 9.</span> Et teknisk hjælpemiddel må kun anvendes til de arbejdsfunktioner og under de betingelser, det er egnet til, så begrænsninger, der følger heraf, ikke overskrides til fare for sikkerhed eller sundhed.</p>\r\n<p class=\"TekstV\">\r\n   <span class=\"Italic\">Stk. 2.</span> Sikringsdele eller andet beskyttelsesudstyr skal anvendes efter hensigten, og foreskrevne sikkerhedsforanstaltninger skal iagttages.</p>\r\n<p class=\"TekstV\">\r\n   <span class=\"Italic\">Stk. 3.</span> Anvendelse må ikke ske under forhold og omstændigheder, som frembyder særlig fare, medmindre der er truffet effektive sikkerhedsforanstaltninger herimod.</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">Kapitel 5</p>\r\n<p class=\"TekstV\" style=\"text-align: Center;\">\r\n   <span class=\"Italic\">Dispensationer og klageadgang</span>\r\n</p>\r\n<p class=\"TekstV\">\r\n   <span class=\"Bold\">§ 21.</span> Direktøren for Arbejdstilsynet kan, hvor særlige forhold foreligger, tillade afvigelser fra bestemmelser i denne bekendtgørelse, når det skønnes rimeligt og forsvarligt, og i det omfang, det er foreneligt med Rådets direktiv nr. 89/655/EØF af 30. november 1989 om minimumsforskrifter for sikkerhed og sundhed i forbindelse med arbejdstagernes brug af arbejdsudstyr under arbejdet,som ændret ved Rådets direktiv nr. 01/45/EF.</p>\r\n<p class=\"TekstV\">\r\n   <span class=\"Bold\">§ 22.</span> Afgørelser efter bekendtgørelsen kan påklages efter § 81 i lov om arbejdsmiljø.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Bekendtgørelse nr. 559 af 17. juni 2004 om arbejdets udførelse</span>\r\n</p>\r\n<p class=\"TekstV\" style=\"text-align: Center;\">Kapitel 2</p>\r\n<p class=\"TekstV\" style=\"text-align: Center;\">\r\n   <span class=\"Italic\">Planlægning og tilrettelæggelse af arbejdet</span>\r\n</p>\r\n<p class=\"TekstV\">\r\n   <span class=\"Bold\">§ 4.</span> Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse. Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.</p>\r\n<p class=\"TekstV\">……….</p>\r\n<p class=\"TekstV\">\r\n   <span class=\"Bold\">2.</span> <span class=\"Bold\">AT-anvisninger, AT-meddelelser m.v.</span></p>\r\n<p class=\"TekstV\">At-meddelelse nr. 2.04.3 om transportable personløftere med arbejdsstandplads</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2010"
        },
        {
            "displayName": "Accession",
            "displayValue": "W20100959425"
        },
        {
            "displayName": "Entydig dokumentidentifikation",
            "displayValue": "BE004345"
        },
        {
            "displayName": "Dato for indlæggelse",
            "displayValue": "04/11/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9594"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "31/08/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelesmin.,<br />Arbejdsmiljøklagenævnet, j.nr. 5900229-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}