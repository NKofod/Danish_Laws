{
    "id": 39624,
    "title": "Bopælspligt - selskabserhvervelse som andelsbrug - bestyrerregel. ",
    "documentTypeId": "240",
    "isSagsforlobPeriodValid": false,
    "shortName": "KEN nr 13531 af 19/06/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Anpartserhvervelse af landbrugsejendom på ca. 162 ha afslået, da ingen  \r\n\r\n af ansøgerne agtede at tage fast bopæl på ejendommen, og da det ikke blev  \r\n\r\n anset for muligt at dispensere fra bopælspligten uden at forringe muligheden  \r\n\r\n for fælles drift i overensstemmelse med hensigterne bag reglerne om  \r\n\r\n etablering af andelsbrug. </I> </P>  \r\n\r\n<P> <I>Bestyrerreglen giver alene adgang til dispensation fra det sædvanlige  \r\n\r\n uddannelseskrav og ikke fra bopælskravet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bopælspligt - selskabserhvervelse som andelsbrug  \r\n\r\n - bestyrerregel. </H1>  \r\n\r\n<P></P>  \r\n\r\n<BR>  \r\n\r\n<P>De har i skrivelse af 7. december 1989 (Deres j.nr. 08.6835 MP) på vegne  \r\n\r\n af Hans Jørgen Nielsen, Jan Vedel Hansen og Claus Burmølle påklaget  \r\n\r\n Jordlovsudvalgets afgørelse af 14. november 1989, hvorefter der meddeltes  \r\n\r\n afslag på ansøgning om tilladelse til erhvervelse af landbrugsejendommen  \r\n\r\n matr. nr. 1 a m.fl. Elvedgård  Hdg., Veflinge af areal 162,2796 ha. </P>  \r\n\r\n<P>Det fremgår af sagen, at Deres klienter ved endeligt skøde underskrevet  \r\n\r\n den 22. juni 1989 har erhvervet ovennævnte ejendom med hver 1/3 anpart.  \r\n\r\n Formålet med erhvervelsen er at realisere planerne om oprettelse af et  \r\n\r\n kursuscenter på et 5,0053 ha stort areal, som Kort- og Matrikelstyrelsen i  \r\n\r\n april 1989 har godkendt udstykket. </P>  \r\n\r\n<P>Det frastykkede areal, hvorpå befinder sig ejendommens hovedbygning, er  \r\n\r\n fraskilt uden landbrugspligt, hvorfor Deres klienters ansøgning om  \r\n\r\n erhvervelsestilladelse alene drejer sig om den ca. 162,3 ha store ejendom.  \r\n\r\n Ejendommen ønskes senere genafhændet, men der er foreløbig søgt dispensation  \r\n\r\n for en periode af 4 år. Den hidtidige ejer ønskes for dette tidsrum ansat som  \r\n\r\n bestyrer. Det er hensigten at søge etableret en golfbane på en del af  \r\n\r\n ejendommens areal. </P>  \r\n\r\n<P>Ansøgerne opfylder ikke landbrugslovens uddannelseskrav, og ingen af  \r\n\r\n ansøgerne agter at tage bopæl på ejendommen. </P>  \r\n\r\n<P>Jordlovsudvalget anfører som begrundelse for afgørelsen, at den manglende  \r\n\r\n opfyldelse af kravene om uddannelse og bopæl medfører, at betingelserne i  \r\n\r\n landbrugslovens § 18a ikke er opfyldt. </P>  \r\n\r\n<P>Jordlovsudvalget bemærker, at tilladelse i medfør af bestyrerreglen ikke  \r\n\r\n kan forventes, da der ikke findes det tilstrækkelige antal boliger på  \r\n\r\n ejendommen. </P>  \r\n\r\n<P>De har i Deres klageskrivelse anført, at ejendommen kan drives af en  \r\n\r\n person med hjælp i høstperioden, og at der på ejendommen findes to boliger,  \r\n\r\n ligesom der er mulighed for beboelse i den nu frastykkede hovedbygning. </P>  \r\n\r\n<P>Jordlovsudvalget har i forbindelse med sagens oversendelse til  \r\n\r\n Landbrugsministeriet oplyst, at man ikke finder, at der i klagen er fremført  \r\n\r\n nye oplysninger, der kan begrunde, at afgørelsen ændres. </P>  \r\n\r\n<P>Allerede fordi ingen af erhververne ønsker at tage bopæl på ejendommen  \r\n\r\n stadfæster Landbrugsministeriet Jordlovsudvalgets afgørelse. </P>  \r\n\r\n<P>Både efter landbrugsloven som gældende fra 15. juli 1986 og efter den  \r\n\r\n nugældende udformning af loven, jf. Landbrugsministeriets lovbekendtgørelser,  \r\n\r\n henholdsvis nr. 424 af 1. juli 1986 og nr. 504 af 17. juli 1989, forudsætter  \r\n\r\n erhvervelse i sameje som ansøgt ifølge § 18a, stk. 2, at mindst en af  \r\n\r\n erhververne tager fast bopæl på ejendommen. Efter de i 1989 lempede regler  \r\n\r\n gælder, at den pågældende desuden skal opfylde landbrugslovens  \r\n\r\n uddannelseskrav og de øvrige krav for personlig erhvervelse af ejendommen,  \r\n\r\n mens de øvrige anpartshavere herefter alene behøver at opfylde den  \r\n\r\n betingelse, at de enten tager bopæl på ejendommen eller deltager i den  \r\n\r\n daglige drift. Også den manglende opfyldelse af uddannelseskravet og den  \r\n\r\n manglende opfyldelse af kravet om, at alle anpartshavere enten tager bopæl på  \r\n\r\n ejendommen eller deltager i den daglige drift af denne, begrunder således det  \r\n\r\n meddelte afslag. </P>  \r\n\r\n<P>Med hensyn til bestyrerreglen bemærkes, at anvendelse af denne regel, der  \r\n\r\n følger af § 1 i Landbrugsministeriets bekendtgørelse nr. 549 af 15. august  \r\n\r\n 1989 om uddannelseskrav og bopælskrav m.v. i henhold til landbrugsloven,  \r\n\r\n forudsætter, at ejendommen er af en sådan størrelse og beskaffenhed, at den  \r\n\r\n kan give fuld beskæftigelse til mindst 2 personer, hvilket efter Deres  \r\n\r\n oplysninger ikke er tilfældet i den foreliggende sag. Anvendelse af  \r\n\r\n bestyrerreglen giver alene adgang til dispensation fra det sædvanlige  \r\n\r\n uddannelseskrav og ikke fra bopælskravet. </P>  \r\n\r\n<P>Med hensyn til muligheden for at opnå dispensation fra kravene i  \r\n\r\n landbrugslovens § 18a, stk. 2, jf. 1986-lovens § 18a, stk. 4, og 1989-lovens  \r\n\r\n § 18a, stk. 6, henvises til Landbrugsministeriets tidligere gældende  \r\n\r\n cirkulære nr. 54 af 19. marts 1987, pkt. 20.4.2 og Landbrugsministeriets  \r\n\r\n nugældende cirkulære nr. 38 af 8. marts 1990, § 71, jf. §§ 53-57. Det fremgår  \r\n\r\n heraf, at dispensation kun kan forventes meddelt i tilfælde, hvor en  \r\n\r\n fravigelse af reglerne ikke vil forringe muligheden for fælles drift i  \r\n\r\n overensstemmelse med hensigterne bag reglerne om etablering af andelsbrug.  \r\n\r\n Det fremgår endvidere, at der som hovedregel ikke kan dispenseres fra  \r\n\r\n bopælskravet. Der ses ikke i den foreliggende sag, at foreligge sådanne  \r\n\r\n forhold, som efter praksis kan tale for en dispensation. </P>  \r\n\r\n<P>Landbrugsministeriet stadfæster Jordlovsudvalgets afgørelse af 14.  \r\n\r\n november 1989, hvorefter der er meddelt Hans Jørgen Nielsen, Jan  \r\n\r\n  Vedel Hansen og Claus Burmølle påbud om at genafhænde hver en 1/3 del anpart  \r\n\r\n i ejendommen matr. nr. 1 a m.fl. Elvedgård Hdg.,  Veflinge i henhold til  \r\n\r\n landbrugslovens regler. Fristen for genafhændelse forlænges til 6 måneder fra  \r\n\r\n nærværende skrivelses dato. </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901353125"
        },
        {
            "displayName": "Entydig dokumentidentifikation",
            "displayValue": "CA007559"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "13531"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "19/06/1990"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "90-315-61"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}