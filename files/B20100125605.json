{
    "id": 133715,
    "title": "Bekendtgørelse om et indkomstregister",
    "documentTypeId": "60",
    "isSagsforlobPeriodValid": true,
    "shortName": "BEK nr 1256 af 09/11/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K1\">Kapitel 1</a>   Registrering og indberetning</p>\r\n<p class=\"Indholdsfortegnelse\">\r\n   <a href=\"#K2\">Kapitel 2</a>   Indberetningernes indhold</p>\r\n<p class=\"Indholdsfortegnelse\">\r\n   <a href=\"#K3\">Kapitel 3</a>   Registrering og behandling af oplysninger</p>\r\n<p class=\"Indholdsfortegnelse\">\r\n   <a href=\"#K4\">Kapitel 4</a>   Adgang til oplysninger i indkomstregisteret</p><div class=\"bjelke\">Den fulde tekst</div><p class=\"Titel2\">Bekendtgørelse om et indkomstregister</p>\r\n<p class=\"Indledning2\">I medfør af § 4, stk.2 og 6, § 7, stk. 5, og § 9 i lov nr. 403 af 8. maj 2006 om et indkomstregister<span class=\"BoldItalic\">, </span>som ændret ved lov nr. 521 af 12. juni 2009<span class=\"BoldItalic\">, </span>og efter aftale med videnskabsministeren fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Registrering og indberetning</p>\r\n<p class=\"ParagrafGruppeOverskrift\">\r\n   <span id=\"Kap1_X1\">Registrering</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Anmeldelse til registrering som indberetningspligtig efter lov om et indkomstregister sker ved anmeldelse til registrering i henhold til følgende regler:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Kildeskattelovens afsnit V efter bestemmelserne i §§ 16 og 17 i kildeskattebekendtgørelsen.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> § 1 i bekendtgørelse om Arbejdsmarkedets Tillægspension.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> §§ 7 A, 7 B, 7 C eller 7 D i skattekontrolloven efter bestemmelserne i § 2 i bekendtgørelse om indberetningspligter mv. efter skattekontrolloven.</p>\r\n<p class=\"ParagrafGruppeOverskrift\">\r\n   <span id=\"Kap1_X2\">Frist for indberetning</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Indberetningspligtige som nævnt i stk. 2, foretager indberetning senest den sidste hverdag (bankdag) i den måned, hvor indkomsten udbetales eller godskrives, når indberetningen vedrører personer, der har fået udbetalt eller godskrevet A-indkomst eller arbejdsmarkedsbidragspligtig indkomst efter kildeskattelovens § 49 B, stk. 1, § 49 D, stk. 4, og § 49 C efter, at retten til indkomsten er erhvervet (bagudlønnede). Indberetningspligtige som nævnt i stk. 2, nr. 1-3 og 6, foretager indberetning senest den første hverdag (bankdag) i den måned indkomsten vedrører, når indberetningen vedrører personer, der har fået udbetalt de i 1. pkt. nævnte indkomster før retten til indkomsten er erhvervet (forudlønnede). Indberetningspligtige som nævnt i stk. 2, nr. 4 og 5, foretager indberetning vedrørende forudlønnede senest den sidste hverdag (bankdag) i måneden før den måned, indkomsten vedrører.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Stk. 1 gælder for:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num1\">1)</span> Ministerier og institutioner, hvis driftsbudget er optaget på statens bevillingslove.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num2\">2)</span> Institutioner, foreninger og fonde, hvor vedkommende minister i henhold til § 2, stk. 2, i lov om statens regnskabsvæsen m.v. har bestemt, at lovens regler om regnskabsvæsen skal finde anvendelse.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num3\">3)</span> Ikke-statslige institutioner, hvor staten yder tilskud til dækning af institutionens driftsudgifter på halvdelen eller mere.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num4\">4)</span> Regionerne og Kommunerne.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num5\">5)</span> Kommunale fællesskaber, jf. § 60 i lov om kommunernes styrelse, hvori der alene deltager kommuner, og hvis regnskab optages i en kommunes regnskab.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num6\">6)</span> Selvejende institutioner med driftsoverenskomst med en region eller en kommune.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Finansministeren træffer afgørelse i de tilfælde, hvor der opstår tvivl om, hvorvidt en indberetningspligtig er omfattet af stk. 2, nr. 1, 2 og 3. Indenrigs- og sundhedsministeren træffer afgørelse i de tilfælde, hvor der opstår tvivl om, hvorvidt en indberetningspligtig er omfattet af stk. 2, nr. 4, 5 og 6.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> For så vidt de oplysninger, som skal indberettes af indberetningspligtige omfattet af § 2 eller af indberetningspligtige omfattet af § 4, stk. 1, 3. pkt., i lov om et indkomstregister, ikke er kendt eller besluttet inden for fristen for indberetning efter de nævnte bestemmelser, skal de indberettes i den efterfølgende måned.</p>\r\n<p class=\"ParagrafGruppeOverskrift\">\r\n   <span id=\"Kap1_X3\">Indberetning</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Indberetning til indkomstregisteret foretages elektronisk efter reglerne i § 4 i lov om et indkomstregister til told- og skatteforvaltningen eller den, told- og skatteforvaltningen anviser, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Den indberetningspligtige kan i stedet for den i stk. 1 nævnte form vælge at foretage indberetningen på særlige blanketter, der kan rekvireres hos told- og skatteforvaltningen. Indberetningen foretages i disse tilfælde til betalingscenteret i Ringkøbing eller den, som told- og skatteforvaltningen anviser.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Indberetningen foretages i danske kroner. Omregningen til danske kroner foretages efter dagskursen på retserhvervelsestidspunktet. Vedrørende A-indkomst og arbejdsmarkedsbidragspligtig indkomst heri indeholdt skat mv. anvendes dog dagskursen på skattepligtstidspunktet for indkomsten, jf. § 20, stk. 1, i kildeskattebekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Indberetning til indkomstregisteret foretages af den indberetningspligtige, medmindre den indberetningspligtige indgår aftale med en leverandør af lønadministrationsydelser om indberetning eller bemyndiger en anden til at forestå indberetningen, jf. stk. 5 og 6.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> En leverandør af lønadministrationsydelser skal 1 måned før påbegyndelse af indberetning til indkomstregisteret på vegne af andre anmode told- og skatteforvaltningen om adgang hertil. Adgangen registreres i told- og skatteforvaltningens Erhvervssystem. Registrering forudsætter, at indberetteren har indgået en aftale med told- og skatteforvaltningen om indberetterens rettigheder og pligter. Told- og skatteforvaltningen kan slette registreringen, hvis leverandøren af lønadministrationsydelser handler i strid med den indgåede aftale.</p>\r\n<p class=\"Stk2\">\r\n   <span class=\"StkNr\" id=\"Par4_Stk6\">Stk. 6.</span> En indberetningspligtig kan via told- og skatteforvaltningens hjemmeside bemyndige andre end leverandører af lønadministrationsydelser registreret efter stk. 5 til at foretage indberetning på vegne af den indberetningspligtige. Told- og skatteforvaltningen fører et register over anmeldte bemyndigelser.</p>\r\n<p class=\"Stk2\">\r\n   <span class=\"StkNr\" id=\"Par4_Stk7\">Stk. 7.</span> Told- og skatteforvaltningen underretter den indberetningspligtige eller den, som indberetter på den indberetningspligtiges vegne, om eventuelle fejl og mangler ved indberetningen. Underretning sker som udgangspunkt elektronisk.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Told- og skatteforvaltningen kan tillade, at en indberetningspligtig efter skattekontrollovens § 7 A, stk. 1, eller § 7 B, stk. 1, som i bestemte måneder ikke udbetaler, godskriver eller uddeler beløb omhandlet i disse bestemmelser, ikke skal foretage indberetning til indkomstregisteret efter disse bestemmelser for de nævnte måneder.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Told- og skatteforvaltningen kan tillade, at indberetningspligtige efter skattekontrollovens § 7, § 7 A, stk. 3, eller § 7 C, som i bestemte måneder ikke udbetaler, godskriver beløb eller yder fordele eller vederlag omhandlet i disse bestemmelser, ikke skal foretage indberetning til indkomstregisteret efter disse bestemmelser for de nævnte måneder.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Hvis en indberetningspligtig har flere virksomheder og har fået tildelt flere SE-numre, skal indberetning ske særskilt for hver enkelt virksomhed.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Told- og skatteforvaltningen fastlægger efter høring blandt repræsentanter for de indberetningspligtige format for såvel elektronisk som papirbaseret indberetning. Format for elektronisk indberetning skal endvidere aftales med Videnskabsministeriet. Format for papirbaseret indberetning offentliggøres på told- og skatteforvaltningens hjemmeside.</p>\r\n<p class=\"ParagrafGruppeOverskrift\">\r\n   <span id=\"Kap1_X4\">Kongehuset og det diplomatiske korps mv.</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Der skal ikke foretages indberetning om:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> Kongen og dennes ægtefælle.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> Medlemmer af det kongelige hus, som er børn af danske konger, eller for hvem der i henhold til grundlovens § 11 er fastsat årpenge samt deres ægtefæller.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> Dødsboer efter de under nr. 1 og 2 nævnte personer.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Der skal heller ikke foretages indberetning om:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num1\">1)</span> Fremmede staters herværende diplomatiske repræsentation.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num2\">2)</span> Diplomatisk anmeldte personer, der er i besiddelse af det af Udenrigsministeriet udstedte identitetskort for diplomater (rødt kort).</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num3\">3)</span> Administrativt og teknisk personale samt tjenestepersonale ved herværende diplomatiske repræsentationer, når de pågældende ikke er danske statsborgere.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Til dokumentation vedrørende de i stk. 2, nr. 3, nævnte personers status tjener det af Udenrigsministeriet udstedte grønne identitetskort.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Reglerne i stk. 2 og 3 finder tilsvarende anvendelse på det diplomatiske personales samt det administrative og tekniske personales familiemedlemmer, der hører til det nævnte personales husstand og ikke er danske statsborgere.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Indberetningernes indhold</p>\r\n<p class=\"ParagrafGruppeOverskrift\">\r\n   <span id=\"Kap2_X1\">Identifikation af den indberetningen vedrører</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Den, der skal foretages indberetning om til indkomstregisteret, skal til brug for indberetningen oplyse den indberetningspligtige om navn og adresse – ved udenlandsk adresse tillige hjemland – og CPR-nr. Har den pågældende ikke CPR-nr., men CVR-nr., oplyses CVR-nr. Har den pågældende hverken CPR- eller CVR-nr., oplyses SE-nr. Har den pågældende heller ikke et gyldigt SE-nr. oplyses i stedet fødselsdato.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> For selskaber, fonde, foreninger, dødsboer og lignende, der hverken har CPR-nr., CVR-nr. eller SE-nr., afgives identifikationsoplysningerne om formanden eller en anden person, der er berettiget til at handle på vegne af den, hvorom indberetning skal foretages.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Kan det ikke afklares ved etableringen af et retsforhold, hvorom indberetning skal foretages, hvem indberetningen skal foretages om, afgives de i stk. 1 og 2 nævnte oplysninger om den, som den indberetningspligtige har etableret retsforholdet med. Når det er afklaret, hvem indberetningen skal foretages om, afgives identifikationsoplysningerne om denne.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Den, hvorom indberetning skal foretages, skal underrette den indberetningspligtige om ændringer i de afgivne identifikationsoplysninger inden 1 måned efter, at ændringen er sket.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Ved afgivelse af identifikationsoplysninger skal der forevises fornøden legitimation over for den indberetningspligtige.</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Identifikation af offentlige ydelser</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Told- og skatteforvaltningen kan fastlægge krav til identifikation af offentlige ydelser. Sådanne krav fastsættes efter inddragelse af de relevante myndigheder.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Registrering og behandling af oplysninger</p>\r\n<p class=\"ParagrafGruppeOverskrift\">\r\n   <span id=\"Kap3_X1\">Sletning</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Oplysninger i indkomstregisteret slettes efter 10 år.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Adgang til oplysninger i indkomstregisteret</p>\r\n<p class=\"ParagrafGruppeOverskrift\">\r\n   <span id=\"Kap4_X1\">Adgang for den, oplysningerne vedrører</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Den, de indberettede oplysninger vedrører, kan via told- og skatteforvaltningens hjemmeside få elektronisk adgang til de oplysninger, der er registreret i indkomstregisteret.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Adgang forudsætter, at brugeren identificerer sig på en måde, der opfylder de krav, der stilles i medfør af persondataloven.</p>\r\n<p class=\"ParagrafGruppeOverskrift\">\r\n   <span id=\"Kap4_X2\">Adgang for den indberetningspligtige</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Den indberetningspligtige kan få elektronisk adgang via told- og skatteforvaltningens hjemmeside til de oplysninger, som den pågældende har indberettet til indkomstregisteret, eller som er indberettet til indkomstregisteret på vegne af den pågældende.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Den indberetningspligtige kan via told- og skatteforvaltningens hjemmeside bemyndige andre til adgang til de pågældende oplysninger. Told- og skatteforvaltningen fører et register over anmeldte bemyndigelser.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Adgang forudsætter, at brugeren identificerer sig på en måde, der opfylder de krav, der stilles i medfør af persondataloven.</p>\r\n<p class=\"ParagrafGruppeOverskrift\">\r\n   <span id=\"Kap4_X3\">Adgang for den, der indberetter på vegne af den indberetningspligtige</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Leverandører af lønadministrationsydelser, der er registreret i told- og skatteforvaltningens Erhvervssystem efter § 4, stk. 5, kan få elektronisk adgang via told- og skatteforvaltningens hjemmeside til de oplysninger, som den pågældende selv har indberettet.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Adgang forudsætter, at brugeren identificerer sig på en måde, der opfylder de krav, der stilles i medfør af persondataloven.</p>\r\n<p class=\"ParagrafGruppeOverskrift\">\r\n   <span id=\"Kap4_X4\">Adgang for offentlige myndigheder og andre brugere af data i indkomstregisteret</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Myndigheder og andre kan indhente oplysninger fra indkomstregisteret via webservice opslag, hvis de efter § 7, stk. 1, i lov om et indkomstregister har adgang hertil, og hvis de med told- og skatteforvaltningen har indgået aftale herom, jf. § 7, stk. 4, i lov om et indkomstregister.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Forud aftalte leverancer af oplysninger fra indkomstregisteret etableres alene i særlige tilfælde, såsom overfor Danmarks Statistik, lovregulerede ordninger administreret af Arbejdsmarkedets Tillægspension og told- og skatteforvaltningen.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Den aftale, den enkelte myndighed mv. indgår med told- og skatteforvaltningen, skal indeholde bestemmelser om, hvilke oplysninger den pågældende myndighed mv. kan få adgang til.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Dataudveksling mellem de myndigheder mv., som har adgang til oplysninger i indkomstregisteret, og indkomstregisteret foregår i et offentligt standardformat fastsat af told- og skatteforvaltningen efter aftale med Videnskabsministeriet, i en kommunikationsløsning, der sikrer autenticitet, integritet, uafviselighed og fortrolighed. Dataudveksling efter § 15, stk. 2, kan efter aftale mellem told- og skatteforvaltningen og den pågældende myndighed ske i et andet format end det i 1. pkt. nævnte.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Sikkerhedsforskrifter og -procedurer, som opfylder kravene i stk. 1, omfatter dels sådanne, som fremgår af lov om behandling af personoplysninger med tilhørende sikkerhedsbekendtgørelse, dels sådanne, som fastlægges i forbindelse med indgåelse af aftale efter § 7, stk. 4, i lov om et indkomstregister mellem den pågældende myndighed mv. og told- og skatteforvaltningen.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Myndigheder mv., som har adgang til oplysninger i indkomstregisteret, og som ønsker en anden adgang eller har andre krav til udtræk af oplysninger end fastlagt i § 15, kan mod betaling af udviklings- og implementeringsomkostninger samt løbende drifts- og vedligeholdelsesudgifter efter aftale med told- og skatteforvaltningen, få etableret anden form for adgang. I tilfælde af uenighed om de i 1. pkt. nævnte omkostninger og udgifter fastsætter told- og skatteforvaltningen disse med mulighed for efterfølgende regulering, hvis ændringer i forholdene nødvendiggør det.</p>\r\n<p class=\"ParagrafGruppeOverskrift\">\r\n   <span id=\"Kap4_X5\">Ikrafttrædelse</span>\r\n</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Bekendtgørelsen træder i kraft den 1. januar 2011 og har virkning for indberetninger vedrørende januar 2011 og senere. Samtidig ophæves bekendtgørelse nr. 1523 af 14. december 2006 om et indkomstregister.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 9. november 2010</p><p class=\"Sign1\" align=\"center\">Troels Lund Poulsen</p><p class=\"Sign2\" align=\"right\">/ K.-H. Ludolph</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/11/2010"
        },
        {
            "displayName": "Accession",
            "displayValue": "B20100125605"
        },
        {
            "displayName": "Entydig dokumentidentifikation",
            "displayValue": "AN010502"
        },
        {
            "displayName": "Dato for førstegangsindlæggelse",
            "displayValue": "16/11/2010"
        },
        {
            "displayName": "Dato for indlæggelse",
            "displayValue": "16/11/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1256"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "09/11/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2010-712-0052"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}