{
    "id": 233520,
    "title": "Arbejdsmiljøklagenævnet fastholdt strakspåbud om at foretage inddækning af etmastede Scanclimber arbejdsplatforme, så det sikres, at de ansatte, under arbejdet med montage af altaner, ikke udsættes for sundhedsskadelige påvirkninger fra vejrliget (byggepladser - inddækning - montering af altaner - scanclimber - vejrlig)",
    "documentTypeId": "240",
    "isSagsforlobPeriodValid": true,
    "shortName": "KEN nr 10156 af 03/11/2022",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt strakspåbud om at foretage inddækning af etmastede Scanclimber arbejdsplatforme, så det sikres, at de ansatte, under arbejdet med montage af altaner, ikke udsættes for sundhedsskadelige påvirkninger fra vejrliget (byggepladser - inddækning - montering af altaner - scanclimber - vejrlig)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at arbejdsstedet på [by udeladt] med de to arbejdsplatforme ikke var indrettet, så det sikkerheds- og sundhedsmæssigt var fuldt forsvarligt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at der var risiko for, at de ansatte blev udsat for sundhedsskadelige påvirkninger fra vejrliget i form af kulde og træk, når de arbejdede fra arbejdsplatformene.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at tre ansatte arbejdede på to helt åbne et-mastede arbejdsplatforme på bygningen i 3. sals højde på sydsiden uden at være skærmet mod vejrliget ved inddækninger eller lignende.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 3. januar 2022 om vinterforanstaltninger.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 28. juni 2022.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 8. december 2021 med strakspåbud til jer om at foretage inddækning af etmastede Scanclimber arbejdsplatforme, opstillet på [adresse udeladt], så det sikres, at de ansatte, under arbejdet med montage af altaner, ikke udsættes for sundhedsskadelige påvirkninger fra vejrliget.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at arbejdsstedet på [by udeladt] med de to arbejdsplatforme på tilsynstidspunktet den 7. december 2021 ikke var indrettet, så det sikkerheds- og sundhedsmæssigt var fuldt forsvarligt.</p>\r\n<p>\r\n</p>\r\n<p>Nævnet vurderer, at der var risiko for, at de ansatte blev udsat for sundhedsskadelige påvirkninger fra vejrliget i form af kulde og træk, når de arbejdede fra arbejdsplatformene.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at Arbejdstilsynet konstaterede, at tre ansatte arbejdede på to helt åbne et-mastede arbejdsplatforme på bygningen i 3. sals højde på sydsiden uden at være skærmet mod vejrliget ved inddækninger eller lignende.</p>\r\n<p>\r\n</p>\r\n<p>Arbejdet, der blev udført, var hårdt fysisk arbejde.</p>\r\n<p>\r\n</p>\r\n<p>Ved besøget kl. 10:53 viste DMI´s lokale måling 1 grad celsius (chillfaktor -2 grader celsius), og det blæste 4 m/s med vindstød på 7 m/s.</p>\r\n<p>\r\n</p>\r\n<p>Nævnet lægger desuden vægt på, at arbejdet med opsætning af altaner på byggepladsen havde været i gang siden september 2021, og det skulle fortsætte til udgangen af januar 2022.</p>\r\n<p>\r\n</p>\r\n<p>I har anført, at I havde taget stilling til vintersikring og havde instrueret alle medarbejdere i, hvornår og hvordan arbejdsplatforme skulle vintersikres i perioden.</p>\r\n<p>\r\n</p>\r\n<p>Arbejdsgivere, medarbejdere og arbejdsledere havde i samarbejde vurderet behov for vintersikring. Arbejdsmiljøorganisationen og arbejdsmiljøgrupper havde vurderet, at der skal opsættes vintersikring, når chillfaktor er minus 10 grader. På kolde dage kunne arbejdet i øvrigt planlægges, så arbejdet foregår mere indenfor og der holdes flere varmepauser.</p>\r\n<p>\r\n</p>\r\n<p>Jeres bemærkninger kan ikke føre til andet resultat. Nævnet vurderer, at der var risiko for, at de ansatte blev udsat for sundhedsskadelige påvirkninger, når de arbejdede fra arbejdsplatformene i 1 grad celsius (med en chillfaktor på minus 2 grader celsius).</p>\r\n<p>\r\n</p>\r\n<p>Til det forhold, at der i virksomheden er lavt sygefravær, skal nævnet bemærke, at arbejdsmiljølovgivningens krav er af forebyggende karakter.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdsstedet skal indrettes, så det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Det følger af reglerne om bygge- og anlægsarbejde, at de beskæftigede skal være beskyttet mod påvirkninger fra vejrliget, som kan bringe deres sikkerhed eller sundhed i fare.</p>\r\n<p>\r\n</p>\r\n<p>På stilladser og lignende åbne konstruktioner, hvor der foregår arbejde i længere perioder, og hvor det må påregnes, at de beskæftigede udsættes for sundhedsskadelige påvirkninger fra vejrliget, skal der i vinterhalvåret foretages inddækninger eller lign. til beskyttelse herimod i det omfang, det er muligt og rimeligt.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 2062 af 16. november 2021 med senere ændringer.</p>\r\n<p>\r\n</p>\r\n<p>Om arbejdsstedets indretning, herunder vinterforanstaltninger</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 42, stk. 1, i lov om arbejdsmiljø, jf. lovbekendtgørelse nr. 2062 af 16. november 2021 med senere ændringer.</p>\r\n<p class=\"Liste1\">\r\n   <span class=\"Liste1Nr\">•</span> § 30, stk. 1 og 3, i bekendtgørelse nr. 1989 af 9. december 2020 om bygge- og anlægsarbejde</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>Arbejdstilsynet, j.nr. 20220000349</p>\r\n<p>[Adressat udeladt] Att: Arbejdsmiljørepræsentanten/De ansatte</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 1989 af 9. december 2020</span> <span class=\"Bold\">af lov om arbejdsmiljø med senere ændringer</span></p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 6</span>\r\n</p>\r\n<p style=\"text-align: center;\">\r\n   <span class=\"Bold\">Arbejdsstedets indretning</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n<p>\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 2107 af 24. november 2021 om bygge- og anlægsarbejde</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p style=\"text-align: center;\">\r\n   <span class=\"Bold\">Almindelige bestemmelser</span>\r\n</p>\r\n<p>\r\n</p>\r\n<p>\r\n   <span class=\"Bold\">Temperatur og vejrlig m.v.</span>\r\n</p>\r\n<p>\r\n   <span class=\"Bold\">§ 30.</span> De beskæftigede skal være beskyttet mod påvirkninger fra vejrliget, som kan bringe deres sikkerhed eller sundhed i fare.</p>\r\n<p>Stk. 2. Hvis der udføres arbejdsoperationer på samme sted i længere tid, skal der træffes foranstaltninger til beskyttelse mod vejrliget, såsom etablering af egnet telt eller halvtag eller henlæggelse af arbejdet til bygning eller skur så vidt muligt med dagslystilgang, medmindre det vil være åbenbart urimeligt eller uhensigtsmæssigt.</p>\r\n<p>Stk. 3. I råhuse, på stilladser og lignende åbne konstruktioner, hvor der foregår arbejde i længere perioder, og hvor det må påregnes, at de beskæftigede udsættes for sundhedsskadelige påvirkninger fra vejrliget, skal der i vinterhalvåret foretages inddækninger eller lign. til beskyttelse herimod i det omfang, det er muligt og rimeligt.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2022"
        },
        {
            "displayName": "Accession",
            "displayValue": "W20221015625"
        },
        {
            "displayName": "Entydig dokumentidentifikation",
            "displayValue": "DH000977"
        },
        {
            "displayName": "Dato for indlæggelse",
            "displayValue": "04/11/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10156"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "03/11/2022"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "22-15334"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}