{
    "id": 32098,
    "title": "Overdragelse af fællesantenneanlæg ",
    "documentTypeId": "240",
    "isSagsforlobPeriodValid": false,
    "shortName": "KEN nr 60584 af 16/05/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Sydals Kommune forespørger om, dels hvorvidt kommunen kan kræve, at  \r\n\r\n alle beboerne i et område skal sammensluttes i en forening eller lignende,  \r\n\r\n dels om en sådan forening i givet fald kan pålægges at overtage ejerskabet af  \r\n\r\n et af kommunen ejet programfordelingsanlæg i det pågældende område.  \r\n\r\n Generaldirektoratets afgør, at der ikke er mulighed for at pålægge alle  \r\n\r\n medlemskab af en sådan forening, samt at der ikke i henhold til reglerne for  \r\n\r\n fællesantenneanlæg er mulighed for at pålægge brugerne at overtage et anlæg.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Overdragelse af fællesantenneanlæg </H1>  \r\n\r\n<P></P>  \r\n\r\n<BR>  \r\n\r\n<P>GENERALDIREKTORATETS AFGØRELSE: </P>  \r\n\r\n<P>Ved brev af 4. maj 1990 har Sydals Kommune forespurgt om, dels hvorvidt  \r\n\r\n kommunen kan kræve, at alle beboerne i et område skal sammensluttes i en  \r\n\r\n forening eller lignende, dels om en sådan forening i givet fald kan pålægges  \r\n\r\n at overtage ejerskabet af et af kommunen ejet programfordelingsanlæg i det  \r\n\r\n pågældende område. </P>  \r\n\r\n<P>Hvad angår det første spørgsmål er det generaldirektoratets opfattelse, at  \r\n\r\n den ret, en fællesantenneejer har til at forlange, at brugerne sammensluttes  \r\n\r\n i en forening eller lignende, jf. § 13c stk. 5, i bekendtgørelsen om  \r\n\r\n fællesantenneanlæg m.v., kun kan gøres gældende i forbindelse med  \r\n\r\n beslutninger om programvalg. Dertil kommer, at der ikke i den forbindelse kan  \r\n\r\n stilles krav om, at samtlige brugere er medlemmer af en sådan forening.  \r\n\r\n Brugere, som ikke ønsker at være medlemmer, har imidlertid givet afkald på  \r\n\r\n muligheden for at få medindflydelse på programvalget, idet kommunen, hvis den  \r\n\r\n har krævet en sådan forening oprettet, ikke har pligt til at inddrage  \r\n\r\n ikke-medlemmer i programvalgsbeslutningerne. </P>  \r\n\r\n<P>Kommunen kan derfor ikke - med henvisning til § 13c, stk. 5 - pålægge alle  \r\n\r\n beboerne i et område medlemskab af en sådan forening. Dertil kommer, at  \r\n\r\n bestemmelsen ikke vedrører spørgsmålet om overdragelse af et  \r\n\r\n fællesantenneanlæg. </P>  \r\n\r\n<P>Reglerne om overdragelse af anlæg fremgår af bekendtgørelsens § 11, stk.  \r\n\r\n 4, som afgrænser, til hvem en brugstilladelse kan overdrages. Principielt er  \r\n\r\n der derfor ikke i henhold til bekendtgørelsen noget til hinder for, at det  \r\n\r\n kommunale anlæg - efter Teleinspektionens godkendelse - overdrages til  \r\n\r\n brugerne. </P>  \r\n\r\n<P>Brugerne skal for at kunne få overdraget anlægget, opfylde betingelserne i  \r\n\r\n bekendtgørelsens § 3, stk. 1. Heraf fremgår, at enten skal samtlige brugere  \r\n\r\n tegne anlægget, eller også skal brugerne have dannet en forening. Er  \r\n\r\n sidstnævnte forhold tilfældet, følger det yderligere, at de brugere, som  \r\n\r\n ønsker at være programforsynet fra anlægget, skal være medlemmer af  \r\n\r\n foreningen. </P>  \r\n\r\n<P>Imidlertid hjemler bekendtgørelsen ingen ret til, at kommunen kan  \r\n\r\n overdrage anlægget eller nogen pligt til, at brugerne skal acceptere en sådan  \r\n\r\n overdragelse. </P>  \r\n\r\n<P>Svaret på kommunens 2. spørgsmål må derfor blive, at der ud fra  \r\n\r\n fællesantennebekendtgørelsen ikke er mulighed for, at kommunen kan forlange,  \r\n\r\n at de pågældende beboere skal sammensluttes i en forening, som skal overtage  \r\n\r\n ejerskabet af det af kommunen ejede programfordelingsanlæg. </P>  \r\n\r\n<P>Den omstændighed, at der i en deklaration for det pågældende område er  \r\n\r\n fastsat tilslutningspligt til et fællesantenneanlæg i området, ændrer ikke  \r\n\r\n ved ovennævnte konklusioner, men vil naturligvis kunne indgå i de eventuelle  \r\n\r\n forhandlinger med brugerne om, på hvilke vilkår en eventuel overdragelse af  \r\n\r\n anlægget til brugerne vil kunne finde sted. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19906058425"
        },
        {
            "displayName": "Entydig dokumentidentifikation",
            "displayValue": "CA000009"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60584"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "16/05/1990"
        },
        {
            "displayName": "Administrerende myndighed",
            "displayValue": "Generaldirektoratet for P&T"
        },
        {
            "displayName": "Ressortministeriets journalnummer",
            "displayValue": "TM.90.1612-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}