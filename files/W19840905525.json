{
    "id": 155323,
    "title": "Ankestyrelsens principafgørelse P-2-84 om tilbagebetaling - oplysningspligt - folkepension - pensions- og ægteskabstillæg",
    "documentTypeId": "240",
    "isSagsforlobPeriodValid": true,
    "shortName": "KEN nr 9055 af 09/02/1984",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-2-84 om tilbagebetaling - oplysningspligt - folkepension - pensions- og ægteskabstillæg</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En gift pensionist, der modtog pensions- og ægteskabstillæg til sin folkepension, skulle tilbagebetale for meget udbetalt pension, fordi beløbet måtte anses for udbetalt mod bedre vidende.</p>\r\n   <p class=\"TekstGenerel\">Pensionistens hustru havde haft erhvervsarbejde i perioden 1. januar 1979 til 31. januar 1981. Pensionen skulle som følge heraf have været omberegnet fra den 1. april 1979. Ankestyrelsen lagde ved afgørelsen vægt på, at pensionisten burde have indset, at der forelå en fejl, da han fortsat fik udbetalt pensions- og ægteskabstillæg efter den 1. april 1979.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om folkepension - lovbekendtgørelse nr. 436 af 9. september 1983 - § 24 og § 25</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde gift med en folkepensionist, der modtog pensions- og ægteskabstillæg til sin folkepension, havde indtægt fra erhvervsarbejde i perioden 10. januar 1979 - 31. januar 1981. Pensionistens pension skulle herefter havde været omregnet pr. 1. april 1979, men ifølge socialforvaltningen blev forvaltningen først bekendt med hustruens arbejdsindtægt, da hun i januar 1981 henvendte sig for at meddele, at hun ville ophøre med erhvervsarbejde med udgangen af januar 1981. Pensionisten havde fået udbetalt 11.962 kr. for meget i pensions- og ægteskabstillæg.</p>\r\n<p>Pensionisten anførte, at hans hustru den 9. januar 1979 umiddelbart inden lukketid henvendte sig i det daværende lokalkontor for at meddele, at hun ville påbegynde erhvervsarbejde den 10. januar 1979. Forinden havde hun været på skattekontoret for at få ændret forskudsskemaer og få overført personfradrag. Pågældende havde videre anført, at på grund af det sene tidspunkt for henvendelsen i lokalkontoret var der ingen sagsbehandler, der havde tid. Ekspedienten i forkontoret udfærdigede herefter et notat til sagsbehandleren, hvorpå der blev noteret cpr.nr. samt årsag til henvendelsen. Pensionistens oplysninger om hændelsesforløbet den 9. januar 1979 kunne ikke bekræftes ved gennemgang af lokalkontorets journal. Ifølge kontoret kunne det dog ikke helt udelukkes, at henvendelsen alligevel havde fundet sted.</p>\r\n<p>Social- og sundhedsforvaltningen lagde til grund, at hustruens oplysning om, at hun henvendte sig til lokalkontoret den 9. januar 1979, ikke kunne bekræftes ved gennemgang af sagsmaterialet. Forvaltningen bemærkede endvidere, at pensionisten ikke havde henvendt sig til lokalkontoret i perioden 1. april 1979 - 31. januar 1981 med henblik på omregning af pensionen, hvilket pensionisten måtte have forventet ville ske ved indtægtsforøgelsen som følge af hustruens overgang til erhvervsarbejde. Forvaltningen fandt herefter, at pensionisten ikke havde opfyldt sin oplysningspligt efter folkepensionslovens § 24, hvorfor det for meget udbetalte beløb skulle tilbagebetales efter lovens § 25. Pensionisten gentog oplysningerne om hændelsesforløbet ved hustruens påståede henvendelse til lokalkontoret den 9. januar 1979. Han anførte endvidere, at han ca. 14 dage senere modtog nyt hoved- og bikort fra skattevæsenet. Hovedkortet blev fremsendt til de sociale myndigheder, og det fremgik heraf, at hans månedlige trækfri beløb var næsten halveret. Dette medførte nogle ændringer i de sociale udbetalinger i negativ retning, som det ikke var muligt for at ham at analysere nøjere, idet betingelserne og regler for udbetaling og tillæg m.v. forekom særdeles uoverskuelige. Primo 1980 blev der endvidere fremsendt et nyt hovedkort til de sociale myndigheder, hvoraf fremgik, at hans hustrus personfradrag ikke figurerede her. Herudover havde de sociale myndigheder i sidste halvdel af 1980 fået meddelelse fra skattemyndighederne om, at hustruen havde haft en væsentlig indtægt i 1979 uden at reagere på dette og kontrollere pensionstillægene.</p>\r\n<p>Socialforvaltningen oplyste, at lokalkontoret ikke modtager forskudsopgørelsen sammen med det nye skattekort, hvorfor lokalkontoret ikke umiddelbart kan se, hvorvidt der er tale om indtægtsændringer, man bør være opmærksom på. Fremsendelse af nyt skattekort kan derfor, efter forvaltningens opfattelse, ikke fritage pensionisten for opfyldelsen af oplysningspligten efter lovens § 24.</p>\r\n<p>Ankestyrelsen modtog endvidere de pensionsbeviser, der havde været fremsendt til pensionisten i den omhandlede periode, til gennemsyn. Det fremgik heraf, at grundbeløbet, ægteskabstillæg og pensionstillæg ikke blev nedsat efter 1. januar 1979, men blev reguleret opad pr. 1. april og 1. oktober 1979 og tilsvarende datoer i 1980, og at ændringerne i de udbetalte beløb skyldtes regulering af kildeskatten.</p>\r\n<p>Ifølge lov om folkepension § 24 påhviler det en pensionist at give det sociale udvalg underretning om enhver forandring i sine økonomiske og personlige forhold, som kan formodes at medføre nedsættelse eller bortfald af pensionen, ligesom det sociale udvalg skal være opmærksom på, om sådanne forandring indtræder.</p>\r\n<p>Efter lovens § 25 skal en pensionist, der har undladt at give oplysninger som krævet i § 24 eller iøvrigt mod bedre vidende uberettiget har oppebåret pension, tilbagebetale det beløb, der med urette er oppebåret.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Uanset om det ikke blev bestridt, at pensionistens hustru havde henvendt sig til lokalkontoret som anført den 9. januar 1979, fandt ankestyrelsen, at pensionisten burde havde indset, at der forelå en fejl, da han fortsat fik udbetalt pensions- og ægteskabstillæg efter 1. april 1979, og at de omhandlede beløb derfor måtte anses som modtaget mod bedre vidende.</p>\r\n<p>Ankestyrelsen tiltrådte derfor, at pågældende burde tilbagebetale det beløb, der med urette var udbetalt i perioden 1. april 1979 - 31. januar 1981, ialt 11.962 kr.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/02/2014"
        },
        {
            "displayName": "Accession",
            "displayValue": "W19840905525"
        },
        {
            "displayName": "Entydig dokumentidentifikation",
            "displayValue": "BS008118"
        },
        {
            "displayName": "Dato for indlæggelse",
            "displayValue": "06/02/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9055"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "09/02/1984"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 10406-82"
        },
        {
            "displayName": "Stikord",
            "displayValue": "P-2-84"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}