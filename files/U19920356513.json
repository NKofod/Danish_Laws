{
    "id": 39122,
    "title": "Kommunernes Landsforening for Græsted-Gilleleje Kommune (advokat Morten Ulrich) mod Funktionærernes og Tjenestemændenes Fællesråd for Børne- og Ungdomspædagogernes Landsforbund (advokat Peder Vesterbæk). Dommere: Friis Christensen, Dresling,    Arnold Hansen, Kardel (retsformand), Gert Kristensen, Tjellesen og Westergaard.  Blokade. Bod 2.3.1. Faglig Voldgift.  Blokade fundet overenskomststridig.(* 1) (* 2) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3565 af 18/08/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kommune foretog ændringer af en institution og opslog en stilling  \r\n\r\n som ny leder af den ændrede institution. Fagforbundet B iværksatte blokade  \r\n\r\n mod stillingen, idet man henviste til, at den tidligere leder af  \r\n\r\n institutionen, der efter flere ændringer alene skulle fungere som  \r\n\r\n stedfortræder for lederen, ikke var blevet varslet om ændringen af hendes  \r\n\r\n arbejdsforhold efter overenskomstens bestemmelser om opsigelsesvarsler. </I>  \r\n\r\n</P>  \r\n\r\n<P> <I>Arbejdsretten fandt, at en sådan varsling burde være sket, og at dette  \r\n\r\n spørgsmål burde have været afgjort under en faglig voldgift. </I> </P>  \r\n\r\n<P> <I>Blokaden blev imidlertid anset som et kollektivt kampskridt, der var  \r\n\r\n et brud på den foreliggende fredspligt mellem parterne. </I> </P>  \r\n\r\n<P> <I>Blokaden blev herefter fundet overenskomststridig, og B idømtes en bod  \r\n\r\n på 80.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommunernes Landsforening for Græsted-Gilleleje  \r\n\r\n Kommune (advokat Morten Ulrich) mod Funktionærernes og Tjenestemændenes  \r\n\r\n Fællesråd for Børne- og Ungdomspædagogernes Landsforbund (advokat Peder  \r\n\r\n Vesterbæk). Dommere: Friis Christensen, Dresling, Arnold Hansen, Kardel  \r\n\r\n (retsformand), Gert Kristensen, Tjellesen og Westergaard.  <B>Blokade. Bod  \r\n\r\n 2.3.1. Faglig Voldgift.</B>  Blokade fundet overenskomststridig.(* 1) (* 2)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Kommunernes Landsforening for Græsted- Gilleleje  \r\n\r\n Kommune indklaget Funktionærernes og Tjenestemændenes Fællesråd for Børne- og  \r\n\r\n Ungdomspædagogernes Landsforbund (BUPL) for Arbejdsretten med endelig påstand  \r\n\r\n om, at den af BUPL - Forbundet for Pædagoger og Klubfolk i Frederiksborg Amt  \r\n\r\n -iværksatte blokade mod lederstillingen ved institutionen Birkevangen har  \r\n\r\n været overenskomststridig, samt med påstand om at BUPL - Forbundet for  \r\n\r\n Pædagoger og Klubfolk og BUPL i Frederiksborg Amt - subsidiært en af disse -  \r\n\r\n tilpligtes for overenskomstbrud at betale en efter Arbejdsrettens skøn  \r\n\r\n fastsat bod. </P>  \r\n\r\n<P>De indklagede har påstået frifindelse, subsidiært at der ikke pålægges  \r\n\r\n bod, mest subsidiært at der kun pålægges en mild bod. </P>  \r\n\r\n<P>Sagens omstændigheder er følgende: </P>  \r\n\r\n<P>Den 30. oktober 1985 ansatte Græsted-Gilleleje Kommune Ulla Hansen som  \r\n\r\n leder af en daginstitution på fuld tid fra den 1. december 1985 med tjeneste  \r\n\r\n for tiden ved daginstitutionen Birkevangen. </P>  \r\n\r\n<P>Ifølge overenskomsten for pædagogisk uddannet personale ved  \r\n\r\n daginstitutioner gælder der i medfør af § 19 et gensidigt opsigelsesvarsel i  \r\n\r\n overensstemmelse med Funktionærloven, ligesom der i § 19, stk. 3 og stk. 4,  \r\n\r\n indeholdes nærmere regler om, hvorledes der skal forholdes ved afskedigelse  \r\n\r\n uden ansøgning. </P>  \r\n\r\n<P>Der er mellem parterne enighed om, at Ulla Hansens ansættelsesforhold  \r\n\r\n giver hende krav på 5 måneders opsigelse. </P>  \r\n\r\n<P>Den 13. marts 1992 fandt der en forhandling sted mellem repræsentanter for  \r\n\r\n de pædagogiske organisationer og kommunen - bl.a. repræsenteret af  \r\n\r\n skoledirektør Bjarne Pedersen. Mødereferatet vedrørende de pågældende  \r\n\r\n forhandlinger er sålydende: </P>  \r\n\r\n<P>&#187;Bjarne Pedersen bød velkommen og gjorde opmærksom på, at der til  \r\n\r\n organisationerne den 6.3.92 var fremsendt kopi af dagsordenen til byrådets  \r\n\r\n møde den 9.3.92, pkt. 50, hvorefter den nuværende Birkevang og den nye  \r\n\r\n institution i den nuværende tandklinik betragtes som een institution med  \r\n\r\n fælles ledelse, forældreråd m.v. for den nye - samlede - institution  \r\n\r\n Birkevang med 126 børn fordelt på 2 bygninger med henholdsvis 60 og 66 børn i  \r\n\r\n hver. </P>  \r\n\r\n<P>Dagsordenen var fremsendt til evt. kommentarer. </P>  \r\n\r\n<P>På sit møde den 9.3.92 besluttede byrådet denne organisering. </P>  \r\n\r\n<P>De pædagogiske organisationer tog informationen til positiv efterretning.  \r\n\r\n</P>  \r\n\r\n<P>Bjarne Pedersen henviste desuden til, at der i skrivelsen af 6.3.92 til De  \r\n\r\n pædagogiske organisationer var anført, at der til Børne- og kulturudvalgets  \r\n\r\n møde den 17.3.92 vil foreligge forslag til, at der ansættes en ny fælles  \r\n\r\n leder. </P>  \r\n\r\n<P>Forslaget vil desuden forudsætte, at den nuværende leder forbliver i  \r\n\r\n Birkevang med funktion som stedfortræder/afdelingsleder, og at den nuværende  \r\n\r\n leder vil bevare sin lønindplacering. Den nuværende stedfortræder flyttes til  \r\n\r\n den nye bygning. </P>  \r\n\r\n<P>Bjarne Pedersen gjorde opmærksom på, at den nuværende leder dermed  \r\n\r\n forbliver daglig leder af Birkevang, men i princippet kun er stedfortræder,  \r\n\r\n da vi ønsker en ny overordnet leder. </P>  \r\n\r\n<P>BP understregede, at der fra kommunens side ikke er kritik af lederens  \r\n\r\n arbejde ved den nuværende institution, men at vi ønsker en ny leder til den  \r\n\r\n nye - større institution. </P>  \r\n\r\n<P>Det var Bupl's opfattelse, at der er ansat en leder af institutionen  \r\n\r\n Birkevangen, og kan ikke medvirke til, at der ansættes en ny overordnet leder  \r\n\r\n af Birkevangen. </P>  \r\n\r\n<P>Det er BUPL's opfattelse, at såfremt man ønsker at ansætte en ny leder, må  \r\n\r\n man først skille sig af med den nuværende leder, hvilket BUPL bestemt  \r\n\r\n fraråder. </P>  \r\n\r\n<P>Såfremt Græsted-Gilleleje kommune fortsat agter at ansætte en ny  \r\n\r\n overordnet leder, vil BUPL straks optage sagen på mæglingsmøde mellem BUPL  \r\n\r\n Forbund og KL. </P>  \r\n\r\n<P>BUPL noterede sig med tilfredshed, at Græsted-Gilleleje kommune ingen  \r\n\r\n kritik havde af den nuværende leder, og anbefalede på den baggrund, at  \r\n\r\n kommunen frafaldt ønsket om at ansætte en ny leder.&#171; </P>  \r\n\r\n<P>I en skrivelse dateret den 23. marts 1992, men som rettelig er af 17.  \r\n\r\n marts 1992, meddelte kommunen, at den på et møde samme dag havde besluttet,  \r\n\r\n at Ulla Hansen som en personlig ordning skulle bevare sine nuværende  \r\n\r\n lønforhold som daglig leder af den nuværende institution, men at der blev  \r\n\r\n ansat en ny fælles leder for den nye samlede institution pr. 1. august 1992.  \r\n\r\n</P>  \r\n\r\n<P>Den 20. marts 1992 anmodede Børne- og Ungdomspædagogernes Landsforbund  \r\n\r\n Kommunernes Landsforening om afholdelse af et mæglingsmøde snarest muligt,  \r\n\r\n idet man anførte, at der reelt var tale om en degradering til en anden  \r\n\r\n stilling med en anden kompetence end den, Ulla Hansen var ansat til, hvorfor  \r\n\r\n overenskomstens bestemmelse om opsigelse efter forbundets opfattelse var  \r\n\r\n omgået. </P>  \r\n\r\n<P>I fagbladet &#187;Børn og Unge&#171; for den 26. marts 1992 var der en  \r\n\r\n annonce fra kommunen, der søgte ny leder til &#187;ny&#171; institution på  \r\n\r\n Birkevangen i Gilleleje. </P>  \r\n\r\n<P>Den 2. april 1992 blev der afholdt møde i Kommunernes Landsforening med  \r\n\r\n repræsentanter for Børne- og Ungdomspædagogernes Landsforbund,  \r\n\r\n Græsted-Gilleleje Kommune og Kommunernes Landsforening. I mødet blev de  \r\n\r\n tidligere tilkendegivne standpunkter opretholdt. </P>  \r\n\r\n<P>Dagen efter meddelte De Pædagogiske Fagforeninger i Frederiksborg Amt  \r\n\r\n kommunen, at BUPL på grund af forhandlingsresultatet blev nødsaget til at  \r\n\r\n meddele blokade af stillingen som leder af den pågældende børneinstitution.  \r\n\r\n Blokaden blev annonceret i lokalbladet Uge - Magasinet samt i Frederiksborg  \r\n\r\n Amts Avis den 7. april 1992. </P>  \r\n\r\n<P>Den 8. april 1992 blev der afholdt fællesmøde. Af fællesmødereferatet  \r\n\r\n fremgår følgende: </P>  \r\n\r\n<P>&#187;I. Kommunernes Landsforening fandt, at den af BUPL - forbundet for  \r\n\r\n pædagoger og klubfolk i Frederiksborg Amt iværksatte blokade mod  \r\n\r\n lederstillingen ved den ny institution &#187;Birkevang&#171; er  \r\n\r\n overens-komststridig. Kommunernes Landsforening pålagde Funktionærernes og  \r\n\r\n Tjenestemændenes Fællesråd og BUPL forbundet for pædagoger og klubfolk at  \r\n\r\n ophæve blokaden og afbøde virkningerne heraf. </P>  \r\n\r\n<P>II. BUPL - forbundet for pædagoger og klubfolk, hovedforbundet, og  \r\n\r\n Funktionærernes og Tjenestemændenes Fællesråd ville ikke umiddelbart medvirke  \r\n\r\n til at ophæve blokaden, idet man fandt at blokaden formentlig var berettiget.  \r\n\r\n Efter BUPL - forbundet for pædagoger og klubfolks/Funktionærernes og  \r\n\r\n Tjenestemændenes Fællesråds opfattelse er kommunen ikke berettiget til at  \r\n\r\n handle som beskrevet i mødereferat af 2. april 1992, ..... </P>  \r\n\r\n<P>BUPL - forbundet for pædagoger og klubfolk anførte </P>  \r\n\r\n<P>1. At der ikke er tale om en ny institution, men om en udvidelse af  \r\n\r\n børnetallet indenfor den samme aldersgruppe. </P>  \r\n\r\n<P>2. At man tidligere i forløbet bl.a. ved den lokale forhandling har  \r\n\r\n fremhævet, at der allerede er ansat en kompetent leder. BUPL - forbundet for  \r\n\r\n pædagoger og klubfolk har noteret sig, at der ikke har været kritik af den  \r\n\r\n pågældende. </P>  \r\n\r\n<P>3. BUPL - forbundet for pædagoger og klubfolk har henvist til adskillige  \r\n\r\n sager der underbygger organisationens synspunkt. Trods gentagne opfordringer  \r\n\r\n er der ikke fra modparten fremlagt sager, som støtter kommunens synspunkt.  \r\n\r\n</P>  \r\n\r\n<P>4. Det kunne konstateres, at man også i Græsted-Gilleleje Kommune ved  \r\n\r\n lignende omstillinger har bevaret ansættelsesforholdet for pågældende ledere.  \r\n\r\n (3 tilfælde). </P>  \r\n\r\n<P>5. Vedrørende blokaden henviste BUPL - forbundet for pædagoger og klubfolk  \r\n\r\n til dommen i Ufr. 62.676. </P>  \r\n\r\n<P>6. På denne baggrund mente BUPL - forbundet for pædagoger og klubfolk at  \r\n\r\n blokaden var berettiget nødværge overfor et overenskomststridigt skridt fra  \r\n\r\n modpartens side. I hvert fald var der næppe tale om noget klart  \r\n\r\n aftalestridigt forhold. </P>  \r\n\r\n<P>III. Kommunernes Landsforening indbringer sagen for arbejdsretten som en  \r\n\r\n hastesag, med påstand om organisationsansvar.' </P>  \r\n\r\n<P>Den 13. april 1992 indbragte Kommunernes Landsforening sagen for  \r\n\r\n Arbejdsretten med påstand om bl.a., at den foreliggende blokade øjeblikkelig  \r\n\r\n blev bragt til ophør. Sagen behandledes som en hastesag og foretoges første  \r\n\r\n gang i Arbejdsretten den 15. april 1992. </P>  \r\n\r\n<P>Det er oplyst, at kommunalbestyrelsen den 11. maj 1992 har truffet  \r\n\r\n bestemmelse om at udsætte ansættelsesproceduren, indtil Arbejdsrettens dom  \r\n\r\n foreligger. </P>  \r\n\r\n<P>Den 19. maj 1992 meddelte De Pædagogiske Fagforeninger i Frederiksborg Amt  \r\n\r\n kommunen, at den tidligere meddelte blokade af lederstillingen ved Birkevang  \r\n\r\n var blevet ophævet. </P>  \r\n\r\n<P>Under sagen er der afgivet vidneforklaring af forvaltningsdirektør Bjarne  \r\n\r\n Pedersen, der har forklaret, at han er ansvarlig chef for Børne- og  \r\n\r\n Kulturafdelingen. Forud for mødet den 13. marts 1992 havde der været afholdt  \r\n\r\n møder med Ulla Hansen, som var fuldstændig orienteret om situationen,  \r\n\r\n herunder om at man ønskede en anden leder end hende til at lede den større  \r\n\r\n institution. Hun søgte ikke stillingen, men var orienteret om, at hun meget  \r\n\r\n vel kunne gøre det. Institutionen forventes nu igangsat den 1. november 1992.  \r\n\r\n Der kom 5 ansøgere inden blokaden. En af disse trak sig tilbage efter  \r\n\r\n blokaden. Den 11. maj besluttede kommunalbestyrelsen at udsætte  \r\n\r\n ansættelsesproceduren, indtil Arbejdsrettens afgørelse foreligger. Denne  \r\n\r\n beslutning er ikke begrundet i en indstilling fra embedsmændene, og i  \r\n\r\n byrådsreferatet er der ingen begrundelse for beslutningen. </P>  \r\n\r\n<P>Klagerne har anført, at etableringen af blokaden er et klart  \r\n\r\n overenskomstbrud - et brud på den fredspligt, der består i  \r\n\r\n overenskomstperioden. Konflikten burde have været løst ad fagretlig vej. En  \r\n\r\n blokade som den foreliggende kan ikke være berettiget, så længe de retlige  \r\n\r\n skridt til løsning af konflikten ikke er udtømt. Børne- og  \r\n\r\n Ungdomspædagogernes Landsforbund har ved sine aktiviteter delagtiggjort sig  \r\n\r\n bevidst i konflikten, og det må anses for en skærpende omstændighed at  \r\n\r\n fortsætte denne uanset sagens indbringelse for Arbejdsretten. Der foreligger  \r\n\r\n ingen formildende omstændigheder. Kommunen har ikke gjort sig skyldig i et  \r\n\r\n overenskomststridigt forhold. I hvert fald kan Arbejdsretten ikke tage  \r\n\r\n stilling til, om Ulla Hansens forhold er blevet ændret, således at hun kunne  \r\n\r\n kræve varsling af de ændrede arbejdsvilkår. Et sådant spørgsmål henhører  \r\n\r\n under faglig voldgift eller de almindelige domstole. Såfremt Arbejdsretten  \r\n\r\n alligevel finder anledning til at tage stilling til dette spørgsmål, har  \r\n\r\n klagerne gjort gældende, at den ændring, der er foretaget i hendes forhold,  \r\n\r\n er berettiget efter den ledelsesret, der tilkommer kommunen, idet det må  \r\n\r\n tilkomme denne at bestemme, hvem der skal være leder af den nye institution.  \r\n\r\n Hendes ansættelsesforhold er ikke blevet forringet. Under alle omstændigheder  \r\n\r\n vil der fra det tidspunkt, hvor hun blev bekendt med ændringen, og indtil den  \r\n\r\n nye institution sættes i værk den 1. november, være hengået mere end de 5  \r\n\r\n måneder, hun har krav på som opsigelsesvarsel. </P>  \r\n\r\n<P>De indklagede har gjort gældende, at kommunen har gjort sig skyldig i  \r\n\r\n overenskomstbrud. Man har omstruktureret institutionen, som stadig er den  \r\n\r\n samme. Det er klart tilkendegivet Ulla Hansen, at hun alene skulle være  \r\n\r\n stedfortræder og ikke længere have de overordnede ledelsesfunktioner, som den  \r\n\r\n nye leder skulle varetage. Det er en væsentlig ændring i hendes stilling.  \r\n\r\n Reelt er hun også blevet afskåret fra at søge den nye stilling ved de  \r\n\r\n foreliggende tilkendegivelser. Det er almindelig anerkendt, at væsentlige  \r\n\r\n ændringer i funktionærers arbejdsforhold kræver varsel svarende til det  \r\n\r\n gældende opsigelsesvarsel. Denne opsigelsesprocedure er ikke blevet fulgt, og  \r\n\r\n overenskomstens § 19 er derved blevet tilsidesat. Når man iværksatte  \r\n\r\n blokaden, var baggrunden den, at man ikke mente, det var forsvarligt at  \r\n\r\n afvente en retlig behandling af de faglige spørgsmål i sagen. </P>  \r\n\r\n<P>Arbejdsretten skal udtale: </P>  \r\n\r\n<P>I forbindelse med de hyppigt forekommende strukturændringer inden for den  \r\n\r\n offentlige sektor må det anses for væsentligt, at de formelle regler om  \r\n\r\n ændringer i stillingers indhold overholdes. I den foreliggende sag burde der  \r\n\r\n være sket varsling i overensstemmelse med overenskomstens bestemmelser om  \r\n\r\n opsigelse til Ulla Hansen. Dette er ikke sket, og den foreliggende  \r\n\r\n orientering af hende kan ikke sidestilles med varsling. Dette spørgsmål burde  \r\n\r\n have været afgjort under en faglig voldgift. Under de foreliggende  \r\n\r\n omstændigheder finder Arbejdsretten det ubetænkeligt at fastslå, at blokaden  \r\n\r\n må anses for et kollektivt kampskridt, der er et brud på den foreliggende  \r\n\r\n fredspligt mellem parterne. De indklagede har herefter forskyldt bod. Boden,  \r\n\r\n der bør pålægges Børne- og Ungdomspædagogernes Landsforbund, kan passende  \r\n\r\n fastsættes til 80.000 kr. </P>  \r\n\r\n<P>T h i k e n d e s f o r r e t : </P>  \r\n\r\n<P>Den af Børne- og Ungdomspædagogernes Landsforbund - Forbundet for  \r\n\r\n Pædagoger og Klubfolk i Frederiksborg Amt - iværksatte blokade mod  \r\n\r\n lederstillingen ved institutionen Birkevang har været overenskomststridig.  \r\n\r\n</P>  \r\n\r\n<P>Børne- og Ungdomspædagogernes Landsforbund tilpligtes at betale en bod på  \r\n\r\n 80.000 kr. til Kommunernes Landsforening for Græsted-Gilleleje Kommune. </P>  \r\n\r\n<P>De indklagede betaler sagens omkostninger til Arbejdsretten med 2.000 kr.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.209, s.297 ff, s.372 (note 36), K.  \r\n\r\n 86.397 (A 1986, s.176). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1992, side 181"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19920356513"
        },
        {
            "displayName": "Entydig dokumentidentifikation",
            "displayValue": "CA007057"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3565"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "18/08/1992"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "92.119"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}