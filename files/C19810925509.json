{
    "id": 52448,
    "title": "Civilforsvarsstyrelsens cirkulære om standardberedskabsplan for det amtskommunale sygehusvæsen (Sygehusberedskabscirkulære nr. 9.) ",
    "documentTypeId": "140",
    "isSagsforlobPeriodValid": false,
    "shortName": "CIR nr 9255 af 13/04/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulære om  \r\n\r\n standardberedskabsplan for det amtskommunale sygehusvæsen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Sygehusberedskabscirkulære nr. 9.)  \r\n\r\n</P>  \r\n\r\n<BR>  \r\n\r\n<P>I det med Sygehusberedskabscirkulære nr. 1 af 7. april 1976 udsendte  \r\n\r\n &#187;Notat vedrørende principperne for opbygningen af  \r\n\r\n sygehusberedskabet&#171; fremhævede Civilforsvarsstyrelsen betydningen af, at  \r\n\r\n der tilvejebringes koordinerede beredskabsplaner for de enkelte sygehuse og  \r\n\r\n amtskommunens sygehusvæsen, og at der inden for sygehusberedskabet fastsættes  \r\n\r\n regler om ledelsesforholdene på lokalt, amtskommunalt og regionalt niveau  \r\n\r\n samt på landsdels- og landsplan. </P>  \r\n\r\n<P>Med Sygehusberedskabscirkulære nr. 3 af 15. december 1977 udsendte  \r\n\r\n styrelsen til samtlige amtsråd, Hovedstadsrådet, Københavns og Frederiksberg  \r\n\r\n kommunalbestyrelser en af den nedsatte arbejdsgruppe vedrørende  \r\n\r\n beredskabsplaner, jfr. Sygehusberedskabscirkulære nr. 1, bilag 2, udarbejdet  \r\n\r\n &#187;Standardberedskabsplan for sygehuse&#171;. Man henstillede samtidig, at  \r\n\r\n de i standardplanen indeholdte regler blev lagt til grund for det fortsatte  \r\n\r\n arbejde med tilvejebringelse af endelige beredskabsplaner for sygehusene,  \r\n\r\n idet hensynet til det samlede amtskommunale beredskab og det nationale  \r\n\r\n beredskab gør det nødvendigt, at sygehusberedskabsplanerne på disse punkter  \r\n\r\n opbygges efter ensartede retningslinier. </P>  \r\n\r\n<P>I overensstemmelse med synspunkterne i ovennævnte notat vedrørende  \r\n\r\n principperne for opbygningen af sygehusberedskabet har arbejdsgruppen  \r\n\r\n vedrørende beredskabsplaner herefter udarbejdet forslag til en  \r\n\r\n &#187;Standardberedskabsplan for det amtskommunale sygehusvæsen&#171;. </P>  \r\n\r\n<P>Planen har den 9. - 10. oktober 1980 været drøftet på et seminar med  \r\n\r\n forvaltningscheferne og andre repræsentanter for sygehusforvaltningerne på  \r\n\r\n Civilforsvarets Højskole og er tiltrådt af Civilforsvarsstyrelsens  \r\n\r\n sygehusberedskabsudvalg med repræsentanter for Amtsrådsforeningen i Danmark,  \r\n\r\n Foreningen af Sygehusadministratorer i Danmark og Den almindelige danske  \r\n\r\n Lægeforening. </P>  \r\n\r\n<P>Formålet med standardberedskabsplanen er at sikre tilvejebringelse af et  \r\n\r\n sygehusberedskab, der er afpasset efter de situationer, som også danner  \r\n\r\n grundlaget for beredskabet i de øvrige dele af totalforsvaret, at sikre  \r\n\r\n koordineringen af sygehusberedskabets komponenter inden for amtskommunen, og  \r\n\r\n at sikre at sygehusberedskabet etableres som et integreret led i  \r\n\r\n totalforsvaret. </P>  \r\n\r\n<P>Standardberedskabsplanen for det amtskommunale sygehusvæsen er en  \r\n\r\n retningslinie for udarbejdelse af beredskabsplaner i de enkelte amtskommuner.  \r\n\r\n Disse planer må i øvrigt opbygges efter og tilpasses lokale forhold.  \r\n\r\n Sygehusberedskabets placering som en del af totalforsvaret og hensynet til  \r\n\r\n tilvejebringelsen af ensartede beredskabsbestemmelser i alle amtskommuner gør  \r\n\r\n det dog nødvendigt, at de dele af standardberedskabsplanen, der specielt  \r\n\r\n vedrører beredskabets etablering og principperne for ledelsesforholdene på  \r\n\r\n regionalt og højere niveau, må følges ved udarbejdelsen af de enkelte  \r\n\r\n amtskommuners planer. </P>  \r\n\r\n<P>Civilforsvarsstyrelsen henstiller, at standardberedskabsplanen lægges til  \r\n\r\n grund for det fortsatte arbejde med tilvejebringelse af beredskabsplaner for  \r\n\r\n det samlede amtskommunale sygehusvæsen, idet man anmoder om at blive holdt  \r\n\r\n orienteret om de erfaringer, der indvindes ved arbejdet med planen med  \r\n\r\n henblik på eventuelle tilføjelser til eller ændringer i  \r\n\r\n standardberedskabsplanen. </P>  \r\n\r\n<P>Ønsker om supplering af oversigten over definitioner, jfr. standardplanens  \r\n\r\n afsnit 2, bedes ligeledes indsendt til styrelsen, der i fornødent omfang vil  \r\n\r\n udsende autoriserede rettelser. </P>  \r\n\r\n<P>I tilslutning til standardberedskabsplanen vil der herfra særskilt blive  \r\n\r\n udsendt vejledende retningslinier for sygehusberedskabets  \r\n\r\n kommunikationssystem, jfr. standardberedskabsplanens afsnit 3.1.04 og  \r\n\r\n oplysning om fordelingen af beredskabssygehusene til amtskommunerne, jfr.  \r\n\r\n standardberedskskabsplanens afsnit 3.1.07. </P>  \r\n\r\n<P>Samlede vejledende retningslinier er under udarbejdelse, jfr. § 16 a i  \r\n\r\n forslag til lov om ændring af lov om sygehusvæsenet, hvorefter  \r\n\r\n indenrigsministeren efter forhandling med sygehusrådet fastsætter vejledende  \r\n\r\n retningslinier for sygehusberedskabets planlægning og gennemførelse. </P>  \r\n\r\n<P>I tilslutning til udsendelsen af standardberedskabsplanen for det  \r\n\r\n amtskommunale sygehusvæsen vil der i efteråret 1981 blive afholdt  \r\n\r\n orienteringsmøder, der tilrettelægges af Foreningen af Sygehusadministratorer  \r\n\r\n i Danmark (FSAD) i samarbejde med Civilforsvarsstyrelsen. </P>  \r\n\r\n<P>Orienteringsmøderne vil omfatte en gennemgang af principperne i den nu  \r\n\r\n udsendte standardberedskabsplan, og samtidig er det hensigten at give en  \r\n\r\n oversigt over det samlede grundlag, der nu foreligger for planlægningen af  \r\n\r\n sygehusberedskabet. </P>  \r\n\r\n<P>Det påtænkes at følge orienteringsmøderne op med kurser, som har til  \r\n\r\n formål at belyse planlægningsgrundlagets praktiske anvendelse. </P>  \r\n\r\n<P>Der vil herefter af CF-regionerne blive optaget kontakt med  \r\n\r\n sygehusforvaltningerne vedrørende sygehusberedskabets ledelse under  \r\n\r\n krigsforhold, jfr. standardberedskabsplanens afsnit 1, pag. 2-3. </P>  \r\n\r\n<P>Indbydelse til orienteringsmøderne og nærmere meddelelse om kurserne vil  \r\n\r\n blive udsendt fra FSAD. </P>  \r\n\r\n<P>Til brug ved planlægningsarbejdet i amtskommunerne og til fordeling til  \r\n\r\n sygehusene vedlægges et antal eksemplarer af &#187;Standardberedskabsplan for  \r\n\r\n det amtskommunale sygehusvæsen&#171;. (TIL TJENESTEBRUG). </P>  \r\n\r\n<P>Schultz </P>  \r\n\r\n<P>/K. E. Fisker </P>  \r\n\r\n<P>BILAG </P>  \r\n\r\n<P>(Udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19810925509"
        },
        {
            "displayName": "Entydig dokumentidentifikation",
            "displayValue": "CM011282"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9255"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "13/04/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 4.kt.j.nr. 1210-e.1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}