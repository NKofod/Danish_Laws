{
    "id": 63906,
    "title": "Vejledning om ændring af den dansk-østrigske dobbeltbeskatningsoverenskomst af 23. oktober 1961. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 137 af 22/06/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om ændring af den dansk-østrigske  \r\n\r\n dobbeltbeskatningsoverenskomst af 23. oktober 1961. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Mellem Danmark og Østrig er der den 29. oktober  \r\n\r\n 1970, jfr. udenrigsministeriets bekendtgørelse nr. 15 af 28. januar 1972,  \r\n\r\n undertegnet en protokol om ændring af den dansk-østrigske  \r\n\r\n dobbeltbeskatningsoverenskomst af 23. oktober 1961 (bekendtgørelse nr. 17 af  \r\n\r\n 7. juni 1962). </P>  \r\n\r\n<P CLASS=PUNKT> <B>2.</B> Ændringsprotokollen er foranlediget af, at Østrig  \r\n\r\n har indført ændrede regler for beskatning af aktieselskaber. </P>  \r\n\r\n<P CLASS=PUNKT> <B>3.</B> Om de skete ændringer og tilføjelser til  \r\n\r\n overenskomsten skal følgende bemærkes: </P>  \r\n\r\n<P>I art. 9, stk. 2, er sidste punktum udgået som overflødig, efter at det  \r\n\r\n ved en ny bestemmelse i art. 19, stk. 3, er fastsat, at bopælsstaten skal  \r\n\r\n indrømme fradrag i sine skatter for den skat, der i henhold til art. 9, stk.  \r\n\r\n 2, og art. 10, stk. 2, under visse betingelser kan opkræves af kildestaten af  \r\n\r\n licensafgifter og aktieudbytter. </P>  \r\n\r\n<P CLASS=PUNKT> <B>4.</B> Overenskomstens art. 10 er delt op i to nye  \r\n\r\n artikler, nemlig art. 10, der vedrører beskatningen af aktieudbytter, og art.  \r\n\r\n 10A vedrørende beskatningen af renteindtægter. Denne opdeling er  \r\n\r\n nødvendiggjort af, at der efter de nu gennemførte ændringer ikke længere  \r\n\r\n gælder samme regler for beskatningsretten til sådanne indkomster. </P>  \r\n\r\n<P CLASS=PUNKT> <B>5.</B> For så vidt angår beskatningsretten til  \r\n\r\n renteindtægter, der oppebæres af en person med bopæl i den ene stat fra  \r\n\r\n kilder i den anden stat, er der ved de nye bestemmelser i art. 10A ikke i  \r\n\r\n princippet sket ændringer, og der kan derfor herom henvises til  \r\n\r\n bemærkningerne vedrørende den tidligere art. 10 i skattedepartementets  \r\n\r\n cirkulære nr. 138 af 7. juni 1962. </P>  \r\n\r\n<P CLASS=PUNKT> <B>6.</B> Derimod er der i art. 10 indført nye regler for  \r\n\r\n beskatningen af aktieudbytter. Efter den hidtil gældende regel var  \r\n\r\n beskatningen af udbytter forbeholdt den stat, hvori aktionæren var bosat,  \r\n\r\n medens kildestaten, d.v.s. den stat, hvori det udbyttegivende selskab er  \r\n\r\n hjemmehørende, var afskåret fra enhver beskatning. Efter den nye regel skal  \r\n\r\n kildestaten have adgang til at opkræve en skat ved udlodning af udbytter til  \r\n\r\n aktionærer, bosat i den anden stat, på 10 pct. af udbytternes bruttobeløb.  \r\n\r\n Denne skattesats på 10 pct. skal gælde, uanset om modtageren af udbyttet er  \r\n\r\n en fysisk person eller et selskab i den anden stat og uanset størrelsen af  \r\n\r\n den aktieandel, som dette selskab måtte have i det udbyttegivende selskab.  \r\n\r\n</P>  \r\n\r\n<P CLASS=PUNKT> <B>7.</B> Udtrykket &quot;udbytte&quot; er defineret i  \r\n\r\n artiklens stk. 6 og omfatter såvel afkast af aktier eller andre rettigheder,  \r\n\r\n som ikke er gældsfordringer, med ret til andel i fortjeneste, som afkast af  \r\n\r\n andre selskabsrettigheder, der er ligestillet med afkast af aktier efter  \r\n\r\n skattelovgivningen i den stat, hvori det selskab, der foretager udlodningen,  \r\n\r\n har bopæl. De i ligningslovens § 16A nævnte former for udbytte er således  \r\n\r\n alle omfattet af definitionen. </P>  \r\n\r\n<P CLASS=PUNKT> <B>8.</B> Ifølge stk. 7 gælder de ovennævnte regler om  \r\n\r\n fordeling af beskatningsretten til aktieudbytter ikke, såfremt de pågældende  \r\n\r\n aktier reelt tilhører et fast driftssted, beliggende i den stat, hvori det  \r\n\r\n selskab, som udlodder udbyttet er hjemmehørende. I så fald finder reglen i  \r\n\r\n overenskomstens art. 5 om fast driftssted anvendelse. </P>  \r\n\r\n<P CLASS=PUNKT> <B>9.</B> For at afbøde den dobbeltbeskatning, der ellers  \r\n\r\n ville opstå efter den ny fordelingsregel om beskatningsretten til  \r\n\r\n aktieudbytter, er der i et nyt stk. 3 til art. 19 fastsat en creditregel,  \r\n\r\n hvorefter der i aktionærens bopælsstat skal gives et nedslag i skatten for  \r\n\r\n den kildeskat, der er betalt i den anden stat. Reglen er som anført en  \r\n\r\n &quot;creditregel&quot; og svarer nøje til bestemmelsen i ligningslovens §  \r\n\r\n 33. Her i landet skattepligtige personer skal herefter ved opgørelsen af den  \r\n\r\n skattepligtige indkomst medregne bruttoaktieudbytter, udbetalt dem af  \r\n\r\n østrigske selskaber, og nedslag i danske skatter beregnes derefter som enten  \r\n\r\n den betalte østrigske udbytteskat på 10 pct. eller som den del af de danske  \r\n\r\n skatter, der forholdsmæssigt vedrører udbyttet fra Østrig, hvis denne  \r\n\r\n forholdsmæssige andel er mindre end den betalte østrigske skat. Det skal  \r\n\r\n bemærkes, at denne creditregel alene gælder for kildeskat af aktieudbytter.  \r\n\r\n For alle andre indtægter gælder fortsat den i art. 19, stk. 2, i  \r\n\r\n overenskomsten af 23. oktober 1961 fastsatte metode til ophævelse af  \r\n\r\n dobbeltbeskatning, den såkaldte &quot;gamle exemptionsmetode&quot;. </P>  \r\n\r\n<P CLASS=PUNKT> <B>10.</B> Som forudsat ved bestemmelserne i art. 10, stk. 4,  \r\n\r\n og art. 10A, stk. 2, er der mellem det danske og østrigske finansministerium  \r\n\r\n under 25. januar og 25. februar 1972 indgået en aftale om gennemførelsen af  \r\n\r\n fritagelsen for den ved kilden fradragne skat af udbytter og renter. </P>  \r\n\r\n<P>Denne aftale indeholder bl.a. de nærmere regler om, hvorledes skatteydere  \r\n\r\n i de to stater skal forholde sig for at opnå tilbagebetaling af henholdsvis  \r\n\r\n østrigsk og dansk kildeskat, der er opkrævet ved indeholdelse ud over den  \r\n\r\n skat, bestemmelserne i overenskomstens art. 10 og art. 10A berettiger til.  \r\n\r\n</P>  \r\n\r\n<P>Ved ansøgning om tilbagebetaling skal benyttes blanket R-D2 (vedr.  \r\n\r\n østrigsk skat) eller blanket U-35-A (vedr. dansk skat). </P>  \r\n\r\n<P>Aftalen er i sin helhed optaget i Ministerialtidende som nr. 90-1972,  \r\n\r\n hvorfor der iøvrigt med hensyn til de nærmere regler for indgivelse af  \r\n\r\n ansøgning om tilbagebetaling m.v. henvises dertil. </P>  \r\n\r\n<P CLASS=PUNKT> <B>11.</B> Ændringsprotokollen er trådt i kraft den 17.  \r\n\r\n december 1971 og dens bestemmelser finder første gang anvendelse på udbytter  \r\n\r\n og renter, der forfalder på eller efter den 1. januar 1970. </P>  \r\n\r\n<P>Der kan som følge heraf blive tale om ændringer af skatteberegninger,  \r\n\r\n foretaget for indkomstårene 1970 og 1971, jfr. foran under pkt. 9. For så  \r\n\r\n vidt begæring om regulering af skatteberegninger for nævnte indkomstår i  \r\n\r\n overensstemmelse med ændringsprotokollens bestemmelser allerede er fremsat  \r\n\r\n eller fremsættes inden udgangen af 1972, bemyndiges skatterådene herved til  \r\n\r\n at genoptage vedkommende skatteberegninger uden forud indhentet bemyndigelse  \r\n\r\n fra Statens Ligningsdirektorat. De som følge heraf fornødne ændringer  \r\n\r\n foretages af vedkommende kommunale ligningsmyndighed i overensstemmelse med  \r\n\r\n reglerne i § 10 i finansministeriets bekendtgørelse af 23. december 1971  \r\n\r\n vedrørende slutligning for 1971. Fremsættes begæring overfor skatterådene  \r\n\r\n først efter udgangen af 1972, vil bemyndigelse til genoptagelse være at  \r\n\r\n indhente på sædvanlig måde. </P>  \r\n\r\n<P>Med hensyn til eventuelle ændringer i den foreløbige skattesvarelse for  \r\n\r\n indkomståret 1972 vil der være at forholde i overensstemmelse med reglerne i  \r\n\r\n kildeskattelovens § 53. </P>  \r\n\r\n<P CLASS=PUNKT> <B>12.</B> Tvivlsspørgsmål med hensyn til  \r\n\r\n ændringsprotokollens praktisering vil være at forelægge for  \r\n\r\n skattedepartementet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 22. juni 1972.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik </P>  \r\n\r\n<P CLASS=MINISTER ALIGN=RIGHT>/ E. Thielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/08/1972"
        },
        {
            "displayName": "Accession",
            "displayValue": "C19720013760"
        },
        {
            "displayName": "Entydig dokumentidentifikation",
            "displayValue": "CM022926"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "22/06/1972"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin. Skd. VII. 32-1/1971."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}