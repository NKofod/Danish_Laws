{
    "id": 44772,
    "title": "Bekendtgørelse om bemyndigelse til godkendelse af kvalitetsstyringssystemer på teleterminalområdet (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 144 af 01/03/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om bemyndigelse til godkendelse  \r\n\r\n af kvalitetsstyringssystemer på teleterminalområdet (* 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 1, 2, 3, 4 og 5 i lov nr. 230 af 8. april 1992 om  \r\n\r\n teleterminaludstyr, § 1, stk. 3, i lov nr. 572 af 19. december 1985 om  \r\n\r\n offentlighed i forvaltningen, og § 1, stk. 2, i forvaltningsloven, lov nr.  \r\n\r\n 571 af 19. december 1985, fastsættes efter forhandling med justitsministeren:  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> DELTA Dansk Elektronik, Lys &amp; Akustik,  \r\n\r\n Venlighedsvej 4, DK-2970 Hørsholm (i det følgende benævnt DELTA), bemyndiges  \r\n\r\n til at udføre de opgaver, der er tillagt &#187;det bemyndigede organ&#171; i  \r\n\r\n bilag 2, pkt. 4-8, og bilag 3 i bekendtgørelse nr. 882 af 29. oktober 1992 om  \r\n\r\n teleterminaludstyr, jf. § 6, stk. 2, i nævnte bekendtgørelse. </P>  \r\n\r\n<P CLASS=STK> <I>Stk. 2. </I> DELTA bemyndiges endvidere til i de tilfælde,  \r\n\r\n der er nævnt i § 2, stk. 3, nr. 6, at meddele administrativ godkendelse af,  \r\n\r\n at teleterminaludstyr må tilsluttes det offentlige telenet, jf. § 5, stk. 3,  \r\n\r\n i den i stk. 1 nævnte bekendtgørelse. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Det er en betingelse for bemyndigelsen, at DELTA  \r\n\r\n er akkrediteret af Erhvervsfremme Styrelsen eller af en anerkendt myndighed i  \r\n\r\n et andet EU- eller EFTA-land til at certificere virksomheders  \r\n\r\n kvalitetsstyringssystemer. </P>  \r\n\r\n<P CLASS=STK> <I>Stk. 2. </I> Det er en betingelse for bemyndigelsen, at  \r\n\r\n denne udnyttes i overensstemmelse med bestemmelserne i Rådets direktiv  \r\n\r\n 91/263/ EØF. </P>  \r\n\r\n<P CLASS=STK> <I>Stk. 3. </I> For bemyndigelsen gælder i øvrigt følgende  \r\n\r\n særlige vilkår: </P>  \r\n\r\n<UL CLASS=PLAIN-LIST>  \r\n\r\n<LI>1) DELTA skal til stadighed leve op til de kriterier, der ligger til  \r\n\r\n grund for bemyndigelsen, jf. bilag V i direktiv 91/263/EØF. Nævnte bilag er  \r\n\r\n optrykt som bilag til denne bekendtgørelse. </LI>  \r\n\r\n<LI>2) DELTA skal tegne en ansvarsforsikring. </LI>  \r\n\r\n<LI>3) DELTA må gøre brug af underentreprenører ved udførelsen af de opgaver,  \r\n\r\n der er nævnt i § 1, stk. 1. Det gælder dog kun for så vidt angår opgaver af  \r\n\r\n udelukkende teknisk karakter. DELTA har beslutningskompetencen. DELTA er  \r\n\r\n ansvarlig for opgaver udført af underentreprenøren. Meddelelse af  \r\n\r\n administrativ godkendelse, jf. § 1, stk. 2, må ikke overlades til en  \r\n\r\n underentreprenør. </LI>  \r\n\r\n<LI>4) Ved udførelsen af de opgaver, der er nævnt i § 1, stk. 1, skal DELTA  \r\n\r\n anerkende dokumentation udstedt af relevante organer i tredjelande, når der  \r\n\r\n er indgået aftaler herom mellem Fællesskabet og det pågældende tredjeland.  \r\n\r\n</LI>  \r\n\r\n<LI>5) Ved udførelsen af de opgaver, der er nævnt i § 1, stk. 1, skal DELTA  \r\n\r\n efter en vurdering lægge allerede meddelte certifikater vedrørende  \r\n\r\n kvalitetsstyringssystemer til grund. Ved vurdering af et eksisterende  \r\n\r\n kvalitetsstyringssystems anvendelighed, skal især lægges vægt på procedurerne  \r\n\r\n omkring endelig produktkontrol og prøvning til bestemmelse af udstyrets  \r\n\r\n overensstemmelse med relevante tekniske forskrifter. Der skal endvidere  \r\n\r\n fastlægges procedurer for gennemførelse af de kontrolbesøg, som er nævnt i  \r\n\r\n nr. 7. </LI>  \r\n\r\n<LI>6) Samtidig med meddelelse af godkendelse af et kvalitetsstyringssystem  \r\n\r\n efter bestemmelserne i bilag 3 i bekendtgørelsen om teleterminaludstyr skal  \r\n\r\n DELTA udstede en administrativ godkendelse af, at det pågældende  \r\n\r\n teleterminaludstyr må tilsluttes det offentlige net. </LI>  \r\n\r\n<LI>7) DELTA skal udføre kontrol, jf. bilag 2 og 3 i bekendtgørelse om  \r\n\r\n teleterminaludstyr. Kontrol af de procedurer, der vedrører et produkts  \r\n\r\n endelige produktkontrol og prøvning, skal gennemføres mindst 1 gang årligt.  \r\n\r\n Kontrol af det samlede kvalitetsstyringssystem foretages løbende, og hele  \r\n\r\n systemet skal være gennemgået i løbet af en 3-årig periode. Første 3-årige  \r\n\r\n periode regnes fra datoen for godkendelsen af kvalitetsstyringssystemet.  \r\n\r\n</LI>  \r\n\r\n<LI>8) Konstateres det, at en fabrikant ikke opfylder sine forpligtelser i  \r\n\r\n henhold til en godkendelse af kvalitetsstyringssystemet meddelt af DELTA,  \r\n\r\n skal DELTA tilbagekalde den pågældende godkendelse. Relevante administrative  \r\n\r\n godkendelser, jf. nr. 6, skal ligeledes tilbagekaldes. </LI>  \r\n\r\n<LI>9) DELTA skal omgående give Telestyrelsen underretning om enhver meddelt  \r\n\r\n eller tilbagekaldt godkendelse, herunder administrative godkendelser, og om  \r\n\r\n ethvert udført kontrolbesøg og resultatet heraf. Hvis et planlagt  \r\n\r\n kontrolbesøg ikke har kunnet gennemføres, skal Telestyrelsen omgående  \r\n\r\n underrettes. </LI>  \r\n\r\n<LI>10) DELTA skal efter anmodning stille relevante oplysninger om udstedte  \r\n\r\n eller tilbagekaldte godkendelser af kvalitetsstyringssystemer til rådighed  \r\n\r\n for andre bemyndigede organer, det vil sige organer, der er omfattet af art.  \r\n\r\n 10, stk. 1, i direktiv 91/263/EØF. </LI>  \r\n\r\n<LI>11) Bemyndigelsen er unddraget retsforfølgning og kan ikke overdrages  \r\n\r\n direkte eller indirekte til andre. </LI>  \r\n\r\n<LI>12) Ved udførelse af de opgaver, der er nævnt i § 1, gælder  \r\n\r\n bestemmelserne i forvaltningsloven og lov om offentlighed i forvaltningen for  \r\n\r\n DELTA's virksomhed. </LI>  \r\n\r\n<LI>13) DELTA skal give Ministeriet for Kommunikation og Turisme enhver  \r\n\r\n oplysning, der af ministeriet skønnes nødvendige for at kunne påse  \r\n\r\n overholdelsen af de vilkår m.v., der er opstillet for denne bemyndigelse.  \r\n\r\n</LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> DELTA kan opkræve betaling for arbejdet med de  \r\n\r\n opgaver, der er nævnt i § 1, stk. 1. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> DELTA kan forlange alle oplysninger, som skønnes  \r\n\r\n nødvendige for administrationen af bestemmelserne i denne bekendtgørelse, jf.  \r\n\r\n § 10 i bekendtgørelse om teleterminaludstyr. </P>  \r\n\r\n<P CLASS=STK> <I>Stk. 2. </I> Den, der nægter at give oplysninger, som er  \r\n\r\n nævnt i stk. 1, straffes med bøde i medfør af § 15, stk. 1, nr. 4, i  \r\n\r\n bekendtgørelse om teleterminaludstyr. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Afgørelser truffet af DELTA kan påklages til  \r\n\r\n Ministeriet for Kommunikation og Turisme. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ministeriet for Kommunikation og Turisme kan  \r\n\r\n tilbagekalde bemyndigelsen, hvis de i § 2 fastsatte vilkår overtrædes, eller  \r\n\r\n hvis DELTA træder i betalingsstandsning eller likvidation eller kommer under  \r\n\r\n konkurs. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bekendtgørelsen træder i kraft den 15. marts  \r\n\r\n 1994. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for Kommunikation og  \r\n\r\n Turisme, den 1. marts 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Helge Mortensen </P>  \r\n\r\n<P CLASS=MINISTER ALIGN=RIGHT>/ Susanne Andersen </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P>Bilag 5 i Direktiv 91/263/EØF om kriterier for udpegelse af bemyndigede  \r\n\r\n organer, jf. § 2, stk. 3, nr. 1. </P>  \r\n\r\n<P> <B>BILAG V </B></P>  \r\n\r\n<P>MINIMUMSKRITERIER, SOM MEDLEMSSTATERNE SKAL LÆGGE TIL GRUND VED UDPEGELSE  \r\n\r\n AF BEMYNDIGEDE ORGANER I HENHOLD TIL ARTIKEL 10, STK. 1. </P>  \r\n\r\n<P CLASS=PUNKT> <B>1.</B> Det bemyndigede organ, dets leder og det personale,  \r\n\r\n som skal udføre de opgaver, som det bemyndigede organ har fået pålagt at  \r\n\r\n gennemføre, må hverken være konstruktør, fabrikant, leverandør eller være  \r\n\r\n beskæftiget med montage af terminaludstyr eller være netoperatør eller  \r\n\r\n tjenesteudbyder eller nogen af disse personers repræsentant. De må hverken  \r\n\r\n deltage direkte i konstruktion, fabrikation, salg eller vedligeholdelse af  \r\n\r\n terminaludstyr eller repræsentere de parter, der er beskæftiget med disse  \r\n\r\n aktiviteter. Dette udelukker ikke, at der kan udveksles tekniske oplysninger  \r\n\r\n mellem fabrikant og det bemyndigede organ. </P>  \r\n\r\n<P CLASS=PUNKT> <B>2.</B> Det bemyndigede organ og dets personale skal udføre  \r\n\r\n de opgaver, som det bemyndigede organ har fået pålagt at gennemføre, med  \r\n\r\n faglig integritet og teknisk kompetence på højeste plan og være uafhængigt af  \r\n\r\n enhver form for pression og incitament navnlig af finansiel art, som kan  \r\n\r\n påvirke deres bedømmelse eller kontrolresultater, især fra personer eller  \r\n\r\n grupper af personer, der har interesse i disse resultater. </P>  \r\n\r\n<P CLASS=PUNKT> <B>3.</B> Det bemyndigede organ skal råde over det personale  \r\n\r\n og besidde de faciliteter, som er nødvendige, for at det på fyldestgørende  \r\n\r\n måde kan udføre de tekniske og administrative opgaver i forbindelse med de  \r\n\r\n opgaver, det er udpeget til at udføre. </P>  \r\n\r\n<P CLASS=PUNKT> <B>4.</B> Det personale, som skal udføre kontrol, skal have:  \r\n\r\n</P>  \r\n\r\n<P>- en god teknisk og faglig uddannelse, </P>  \r\n\r\n<P>- tilstrækkeligt kendskab til de krav, der stilles til de prøvninger eller  \r\n\r\n kontrolbesøg, der udføres, og en tilstrækkelig praktisk erfaring med sådanne  \r\n\r\n prøvninger og kontrolbesøg, </P>  \r\n\r\n<P>- den nødvendige færdighed i at udarbejde attester, journaler og  \r\n\r\n rapporter, som gengiver kontrolresultaterne. </P>  \r\n\r\n<P CLASS=PUNKT> <B>5.</B> Det skal sikres, at kontrolpersonalet er  \r\n\r\n uafhængigt. Aflønningen af den enkelte ansatte må hverken være afhængig af  \r\n\r\n antallet af prøvninger eller kontrolbesøg eller af disse prøvningers eller  \r\n\r\n kontrolbesøgs resultater. </P>  \r\n\r\n<P CLASS=PUNKT> <B>6.</B> Det bemyndigede organ skal tegne en  \r\n\r\n ansvarsforsikring, medmindre det privatretlige ansvar dækkes af staten i  \r\n\r\n henhold til nationale retsregler, eller medmindre medlemsstaten selv er  \r\n\r\n direkte ansvarlig. </P>  \r\n\r\n<P CLASS=PUNKT> <B>7.</B> Det bemyndigede organs personale er bundet af  \r\n\r\n tavshedspligt om alt, hvad det får kendskab til under udøvelsen af sin  \r\n\r\n virksomhed (undtagen over for de kompetente administrative myndigheder i den  \r\n\r\n stat, hvor det udøver sin virksomhed) i henhold til dette direktiv eller  \r\n\r\n enhver national retsforskrift udstedt til gennemførelse heraf. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bekendtgørelsen indeholder bestemmelser, der gennemfører Rådets  \r\n\r\n direktiv nr. 91/263/EØF, De Europæiske Fællesskabers Tidende (EF-Tidende)  \r\n\r\n 1991 L 128 s. 1. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/03/1994"
        },
        {
            "displayName": "Accession",
            "displayValue": "B19940014405"
        },
        {
            "displayName": "Entydig dokumentidentifikation",
            "displayValue": "CM003343"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "144"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "01/03/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Min. for Komm. og Turisme, G.P.T. 2. AFD. j.nr. 94.1212-108"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}