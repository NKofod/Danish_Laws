{
    "id": 120507,
    "title": "Bekendtgørelse om realkreditinstitutters udlån mod midlertidig garanti m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 613 af 25/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Realkreditobligationer</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Særligt dækkede realkreditobligationer</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Særligt dækkede obligationer</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Straffebestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om realkreditinstitutters udlån mod midlertidig garanti m.v. <a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 8, stk. 7, og § 39, stk. 3, i lov om realkreditlån og realkreditobligationer m.v., jf. lovbekendtgørelse nr. 1412 af 10. december 2007, som ændret ved lov nr. 515 af 17. juni 2008, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Anvendelsesområde</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse fastsætter regler for den sikkerhedsstillelse, som realkreditinstitutter efter lov om realkreditlån og realkreditobligationer m.v. midlertidigt kan modtage som sikkerhed for lån ydet på grundlag af udstedelse af realkreditobligationer og særligt dækkede realkreditobligationer i de tilfælde, hvor den i lovens § 2, stk. 1, forudsatte pantsikkerhed ikke er til stede.</p>\r\n      <p class=\"Stk2\"><span class=\"StkNr\">Stk. 2.</span> Denne bekendtgørelse fastsætter endvidere regler for den sikkerhedsstillelse, som realkreditinstitutter efter § 2, stk. 3, i lov om realkreditlån og realkreditobligationer m.v. og § 152 c, stk. 1, nr. 1, 2. pkt., i lov om finansiel virksomhed modtager som sikkerhed for lån ydet på grundlag af særligt dækkede realkreditobligationer og særligt dækkede obligationer, når pantebrevet er anmeldt til tinglysning.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Realkreditobligationer</p>\r\n      <p class=\"ParagrafGruppeOverskrift\">Sikkerhedsstillelse</p>\r\n      <p class=\"Paragraf\"><span class=\"ParagrafNr\">§ 2.</span> For lån ydet inden realkreditinstituttet har modtaget endeligt tinglyst pantebrev uden præjudicerende retsanmærkninger, skal den stillede sikkerhed garantere for lånets indfrielse og omkostninger i forbindelse hermed, herunder for eventuelle restancer, hvis den forudsatte pantsikkerhed ikke opnås, jf. dog stk. 5 samt § 6, stk. 2.</p>\r\n      <p class=\"Stk2\"><span class=\"StkNr\">Stk. 2.</span> For lån ydet inden låntager har opnået endelig adkomst til ejendommen, skal den stillede sikkerhed garantere for lånets indfrielse og omkostninger i forbindelse hermed, herunder for eventuelle restancer, hvis låntager ikke opnår endelig tinglyst adkomst til ejendommen, jf. dog stk. 4.</p>\r\n      <p class=\"Stk2\"><span class=\"StkNr\">Stk. 3.</span> For lån ydet inden fremkomst af det i § 11, stk. 3, i lov om realkreditlån og realkreditobligationer m.v. nævnte dokument ved belåning af en ideel anpart af en ejendom, skal den stillede sikkerhed garantere for lånets indfrielse og omkostningerne i forbindelse hermed, herunder for eventuelle restancer, hvis dokumentet ikke fremkommer.</p>\r\n      <p class=\"Stk2\"><span class=\"StkNr\">Stk. 4.</span> For lån ydet på grundlag af ejendommens forventede værdi (forhåndslån) skal den stillede sikkerhed garantere for lånets indfrielse og omkostningerne i forbindelse hermed, herunder for eventuelle restancer, såfremt pantebrevet ikke inden den i § 10, stk. 1, nævnte frist er endeligt tinglyst uden præjudicerende retsanmærkninger, hvis byggearbejderne ikke er påbegyndt og godtgjort afsluttet inden de i § 10, stk. 2, nævnte frister, eller hvis ejendommen efter byggeriets færdiggørelse ikke opnår den forventede værdi. Opdeler realkreditinstituttet et samlet realkreditlån til et projekt bestående af flere ejendomme opført med salg for øje i lån til hver ejendom, skal den stillede sikkerhed opdeles, således at der er tilstrækkelig sikkerhed for hvert lån.</p>\r\n      <p class=\"Stk2\"><span class=\"StkNr\">Stk. 5.</span> Lån kan ydes uden midlertidig sikkerhedsstillelse før fremkomst af tinglyst pantebrev uden præjudicerende retsanmærkninger, såfremt det långivende institut har modtaget tinglyst pantebrev med retsanmærkning alene om de eksisterende lån, der skal indfries med det nye realkreditlån, og der er tale om fremsendelse af indfrielsesbeløb i henhold til bindende indfrielsestilbud til institutter under Finanstilsynets tilsyn, Økonomistyrelsen, staten, kommuner eller Landsbyggefonden, og fremsendelsen sker under forudsætning af, at de pågældende pantebreve kvitteres og indleveres til realkreditinstituttet.</p>\r\n      <p class=\"Paragraf\"><span class=\"ParagrafNr\">§ 3.</span> Som sikkerhedsstillelse, der midlertidigt kan erstatte pant i fast ejendom eller manglende tinglyst adkomst eller sikkerhedsstillelse for det i § 2, stk. 3, nævnte dokument, kan alene anvendes</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> garanti udformet som selvskyldnerkaution stillet af et kreditinstitut, jf. det omarbejdede kreditinstitutdirektiv (2006/48/EF), i zone A, jf. § 5, stk. 1, nr. 18, i lov om finansiel virksomhed eller af et skadesforsikringsselskab, der har fået tilladelse hertil af Finanstilsynet, eller som opfylder betingelserne for udøvelse af forsikringsvirksomhed her i landet på basis af tilladelse hertil meddelt af hjemlandets tilsynsmyndigheder, og såfremt garantistiller ikke samtidig er debitor på lånet,</p>\r\n          <p class=\"Liste1\"><span class=\"Liste1Nr\">2)</span> garanti udformet som selvskyldnerkaution stillet af stat eller kommune,</p>\r\n          <p class=\"Liste1\"><span class=\"Liste1Nr\">3)</span> pant i obligationer optaget til handel på et reguleret marked i EU, eller</p>\r\n          <p class=\"Liste1\"><span class=\"Liste1Nr\">4)</span> pant i kontantbeholdning eller pengeinstitutindestående.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Garantierklæringen eller anden sikkerhedsstillelse skal være modtaget i realkreditinstituttet senest samtidig med lånets udbetaling. Dokumentation herfor skal opbevares i lånesagen.</p>\r\n      <p class=\"ParagrafGruppeOverskrift\">Garantier</p>\r\n      <p class=\"Paragraf\"><span class=\"ParagrafNr\">§ 5.</span> Ved garantistillelse skal anvendes fuld garanti, jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> Ved omlægning af lån kan fuld garanti i visse tilfælde, jf. § 7, erstattes af en margingaranti, en indfrielsesgaranti eller en kombination heraf.</p>\r\n      <p class=\"Stk2\"><span class=\"StkNr\">Stk. 3.</span> Ved indfrielse af realkreditlån kan instituttet udlevere det tinglyste pantebrev i kvitteret stand, før indfrielsen af lånet har fundet sted, mod indfrielsesgaranti herfor.</p>\r\n      <p class=\"Paragraf\"><span class=\"ParagrafNr\">§ 6.</span> Ved fuld garanti forstås en garanti, der dækker indfrielsen af det nye lån med tillæg af omkostningerne herved samt eventuelle restancer.</p>\r\n      <p class=\"Stk2\"><span class=\"StkNr\">Stk. 2.</span> Ved margingaranti stillet ved omlægning til realkreditlån med lavere eller samme rente forstås en garanti, der dækker indfrielsen af den del af obligationsrestgælden på det nye lån, der svarer til den del af pantebrevshovedstolen, som overstiger pantebrevsrestgælden på de eksisterende lån, samt omkostningerne ved indfrielsen og eventuelle restancer. Ved margingaranti stillet ved omlægning til realkreditlån med højere rente forstås en garanti, der dækker forskellen mellem nettoprovenuet fra reetableringen af det oprindelige lån og indfrielsesbeløbet for det nye lån tillagt omkostningerne ved indfrielse af det nye lån samt eventuelle restancer.</p>\r\n      <p class=\"Stk2\"><span class=\"StkNr\">Stk. 3.</span> Ved indfrielsesgaranti forstås en garanti, der dækker indfrielsen af det eksisterende lån og omkostningerne herved samt eventuelle restancer.</p>\r\n      <p class=\"Paragraf\"><span class=\"ParagrafNr\">§ 7.</span> Ved omlægning til realkreditlån med lavere eller samme rente kan fuld garanti erstattes med en margingaranti, når det långivende institut ikke har modtaget tinglyst pantebrev eller har modtaget tinglyst pantebrev med præjudicerende retsanmærkning om det eksisterende lån hos en kreditor som nævnt i § 2, stk. 5, samt om efterstående panthavere.</p>\r\n      <p class=\"Stk2\"><span class=\"StkNr\">Stk. 2.</span> Ved omlægning til realkreditlån med lavere, samme eller højere rente kan fuld garanti erstattes med en indfrielsesgaranti, når det långivende institut har modtaget tinglyst pantebrev alene med præjudicerende retsanmærkning om det eksisterende lån hos kreditorer, der ikke er nævnt i § 2, stk. 5.</p>\r\n      <p class=\"Stk2\"><span class=\"StkNr\">Stk. 3.</span> Ved omlægning til realkreditlån med lavere eller samme rente kan fuld garanti erstattes med en margingaranti kombineret med en indfrielsesgaranti, når det långivende institut ikke har modtaget tinglyst pantebrev eller har modtaget tinglyst pantebrev med præjudicerende retsanmærkning om det eksisterende lån hos kreditorer, der ikke er nævnt i § 2, stk. 5, og om efterstående panthavere.</p>\r\n      <p class=\"Stk2\"><span class=\"StkNr\">Stk. 4.</span> Ved omlægning til realkreditlån med højere rente kan fuld garanti erstattes med en margingaranti, når det långivende institut ikke har modtaget tinglyst pantebrev eller har modtaget tinglyst pantebrev med præjudicerende retsanmærkning alene om eksisterende lån inden for samme institut samt om efterstående panthavere.</p>\r\n      <p class=\"ParagrafGruppeOverskrift\">Pant i obligationer</p>\r\n      <p class=\"Paragraf\"><span class=\"ParagrafNr\">§ 8.</span> Ved pant i obligationer skal obligationerne have samme konvertibilitet, indeksering og højest samme varighed som de obligationer, der ligger bag lånet. Obligationernes kursværdi ved lånets udbetaling skal mindst udgøre et beløb svarende til den pålydende værdi af de obligationer, der ligger bag lånet. Har realkreditinstituttet pant i obligationer i samme serie som de obligationer, der ligger bag lånet, kan de pantsatte obligationer dog opgøres til pålydende værdi.</p>\r\n      <p class=\"ParagrafGruppeOverskrift\">Pant i kontantbeholdning m.v.</p>\r\n      <p class=\"Paragraf\"><span class=\"ParagrafNr\">§ 9.</span> Ved pant i en kontantbeholdning eller pengeinstitutindestående skal kontantbeholdningen eller pengeinstitutindeståendet mindst udgøre et beløb svarende til den pålydende værdi af de obligationer, der ligger bag lånet, med tillæg af et beløb svarende til 1 års rente og afdrag på det ydede lån.</p>\r\n      <p class=\"Stk2\"><span class=\"StkNr\">Stk. 2.</span> Pant kan stilles i kontantbeholdning eller pengeinstitutindestående i en anden valuta end lånets pålydende, såfremt der er tale om en zone A-valuta. Forudsætningen herfor er, at der løbende er en overdækning på pantet på 10 pct., samt at instituttet kan kræve lånet indfriet, hvis overdækningen ikke længere er til stede.</p>\r\n      <p class=\"Stk2\"><span class=\"StkNr\">Stk. 3.</span> Når de obligationer, der ligger bag lånet, er inkonverterbare med en løbetid på over 3 år, kan pant i en kontantbeholdning eller pengeinstitutindestående alene anvendes, såfremt der tillige stilles garanti for lånets indfrielse samt omkostningerne herved.</p>\r\n      <p class=\"ParagrafGruppeOverskrift\">Indfrielse</p>\r\n      <p class=\"Paragraf\"><span class=\"ParagrafNr\">§ 10.</span> Realkreditinstituttet skal kræve lånet indfriet, hvis låntager ikke har opnået tinglyst adkomst til ejendommen, eller hvis instituttet ikke har modtaget endeligt tinglyst pantebrev uden præjudicerende retsanmærkninger senest 1 år efter udbetalingen af lånet.</p>\r\n      <p class=\"Stk2\"><span class=\"StkNr\">Stk. 2.</span> Ved sikkerhedsstillelse for forhåndslån skal realkreditinstituttet ud over de i § 33, stk. 5, i bekendtgørelse om realkreditinstitutters værdiansættelse og låneudmåling nævnte tilfælde kræve lånet indfriet, hvis byggeriet ikke er påbegyndt senest 6 måneder fra lånets udbetaling eller hvis det ikke inden 2 år fra lånets udbetaling godtgøres, at byggearbejderne er afsluttet på lovlig vis.</p>\r\n      <p class=\"Stk2\"><span class=\"StkNr\">Stk. 3.</span> Den i stk. 2 nævnte frist for færdiggørelse af byggeri kan undtagelsesvis forlænges med op til 6 måneder, hvis der er begrundet formodning for, at byggeriet kan afsluttes inden for den forlængede frist. Dokumentation herfor skal opbevares i lånesagen.</p>\r\n      <p class=\"Stk2\"><span class=\"StkNr\">Stk. 4.</span> De i stk. 1-3 nævnte frister kan undtagelsesvis forlænges, hvis fristoverskridelsen hverken skyldes låntager eller realkreditinstituttet. Dokumentation herfor skal opbevares i lånesagen.</p>\r\n      <p class=\"Stk2\"><span class=\"StkNr\">Stk. 5.</span> Ved sikkerhedsstillelse i kontantbeholdning eller pengeinstitutindestående i en anden valuta end lånets pålydende skal realkreditinstituttet kræve lånet indfriet, hvis den i § 9, stk. 2, forudsatte overdækning ikke længere er til stede.</p>\r\n      <p class=\"ParagrafGruppeOverskrift\">Frigivelse af sikkerhedsstillelsen</p>\r\n      <p class=\"Paragraf\"><span class=\"ParagrafNr\">§ 11.</span> Realkreditinstituttet må tidligst frigive sikkerhedsstillelsen, når låntager har opnået endelig tinglyst adkomst til ejendommen, og når instituttet har modtaget endeligt tinglyst pantebrev uden præjudicerende retsanmærkninger. Ved belåning af ideelle anparter må sikkerhedsstillelsen tidligst frigives, når realkreditinstituttet tillige har modtaget den tinglyste samejeoverenskomst.</p>\r\n      <p class=\"Paragraf\"><span class=\"ParagrafNr\">§ 12.</span> Sikkerhedsstillelsen for forhåndslån må først frigives, når de i § 10, stk. 2, nævnte frister er overholdt, samt når realkreditinstituttet har konstateret, at lånet ikke skal kræves nedbragt i henhold til § 33, stk. 5, i bekendtgørelse om realkreditinstitutters værdiansættelse og låneudmåling.</p>\r\n      <p class=\"Stk2\"><span class=\"StkNr\">Stk. 2.</span> Sikkerhedsstillelsen kan frigives forholdsmæssigt i takt med ejendommens færdiggørelse, når ejendommen er funktionsdygtig, og de resterende færdiggørelsesarbejder højst andrager 5 pct. af belåningsværdien. Tilsvarende gælder for de enkelte enheder ved lån ydet til projekter bestående af flere ejendomme. Stk. 1 finder ligeledes anvendelse ved forholdsmæssig frigivelse af sikkerhedsstillelsen.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Særligt dækkede realkreditobligationer</p>\r\n      <p class=\"ParagrafGruppeOverskrift\">Sikkerhedsstillelse</p>\r\n      <p class=\"Paragraf\"><span class=\"ParagrafNr\">§ 13.</span> For lån ydet inden realkreditinstituttet har modtaget endeligt tinglyst pantebrev uden præjudicerende retsanmærkninger, skal den stillede sikkerhed garantere for lånets indfrielse og omkostninger i forbindelse hermed, herunder for eventuelle restancer, hvis den forudsatte pantsikkerhed ikke opnås, jf. dog stk. 5.</p>\r\n      <p class=\"Stk2\"><span class=\"StkNr\">Stk. 2.</span> For lån ydet inden låntager har opnået endelig adkomst til ejendommen, skal den stillede sikkerhed garantere for lånets indfrielse og omkostninger i forbindelse hermed, herunder for eventuelle restancer, hvis låntager ikke opnår endelig tinglyst adkomst til ejendommen, jf. dog stk. 4.</p>\r\n      <p class=\"Stk2\"><span class=\"StkNr\">Stk. 3.</span> For lån ydet inden fremkomst af det i § 11, stk. 3, i lov om realkreditlån og realkreditobligationer m.v. nævnte dokument ved belåning af en ideel anpart af en ejendom, skal den stillede sikkerhed garantere for lånets indfrielse og omkostningerne i forbindelse hermed, herunder for eventuelle restancer, hvis dokumentet ikke fremkommer.</p>\r\n      <p class=\"Stk2\"><span class=\"StkNr\">Stk. 4.</span> For lån ydet på grundlag af ejendommens forventede værdi (forhåndslån) skal den stillede sikkerhed garantere for lånets indfrielse og omkostningerne i forbindelse hermed, herunder for eventuelle restancer, såfremt pantebrevet ikke inden den i § 17, stk. 1, nævnte frist er endeligt tinglyst uden præjudicerende retsanmærkninger, hvis byggearbejderne ikke er påbegyndt og godtgjort afsluttet inden de i § 17, stk. 2, nævnte frister, eller hvis ejendommen efter byggeriets færdiggørelse ikke opnår den forventede værdi. Opdeler realkreditinstituttet et samlet realkreditlån til et projekt bestående af flere ejendomme opført med salg for øje i lån til hver ejendom, skal den stillede sikkerhed opdeles, således at der er tilstrækkelig sikkerhed for hvert lån.</p>\r\n      <p class=\"Stk2\"><span class=\"StkNr\">Stk. 5.</span> For lån ydet på grundlag af pantebreve som er anmeldt til tinglysning, jf. § 2, stk. 3, i lov om realkreditlån og realkreditobligationer m.v. skal den stillede sikkerhed garantere for lånets indfrielse og omkostningerne i forbindelse hermed, herunder for eventuelle restancer, hvis pantebrevet ikke bliver endeligt tinglyst med den forudsatte prioritetsstilling.</p>\r\n      <p class=\"Paragraf\"><span class=\"ParagrafNr\">§ 14.</span> Som sikkerhedsstillelse, der midlertidigt kan erstatte pant i fast ejendom, sikkerhedsstillelse for det i § 13, stk. 3, nævnte dokument eller sikkerhedsstillelse for pantebrevets endelige tinglysning, jf. § 13, stk. 5, kan alene anvendes de i § 152 c, stk. 1, nr. 3-7, i lov om finansiel virksomhed nævnte aktiver.</p>\r\n      <p class=\"Paragraf\"><span class=\"ParagrafNr\">§ 15.</span> Garantierklæringen eller anden sikkerhedsstillelse skal være modtaget i realkreditinstituttet senest samtidig med lånets udbetaling. Dokumentation herfor skal opbevares i lånesagen.</p>\r\n      <p class=\"Paragraf\"><span class=\"ParagrafNr\">§ 16.</span> Værdien af den sikkerhed, jf. § 14, som stilles midlertidigt for lånet, skal til enhver tid mindst svare til værdien af de udstedte særligt dækkede realkreditobligationer.</p>\r\n      <p class=\"ParagrafGruppeOverskrift\">Frist og indfrielse</p>\r\n      <p class=\"Paragraf\"><span class=\"ParagrafNr\">§ 17.</span> Realkreditinstituttet skal kræve lånet indfriet, hvis låntager ikke har opnået tinglyst adkomst til ejendommen, eller hvis instituttet ikke har modtaget endeligt tinglyst pantebrev uden præjudicerende retsanmærkninger senest 1 år efter udbetalingen af lånet.</p>\r\n      <p class=\"Stk2\"><span class=\"StkNr\">Stk. 2.</span> Ved sikkerhedsstillelse for forhåndslån skal realkreditinstituttet ud over de i § 26, stk. 5, i bekendtgørelse om værdiansættelse af pant og lån i fast ejendom som stilles til sikkerhed for udstedelse af særligt dækkede realkreditobligationer og særligt dækkede obligationer nævnte tilfælde kræve lånet indfriet, hvis byggeriet ikke er påbegyndt senest 6 måneder fra lånets udbetaling eller hvis det ikke inden 2 år fra lånets udbetaling godtgøres, at byggearbejderne er afsluttet på lovlig vis.</p>\r\n      <p class=\"Stk2\"><span class=\"StkNr\">Stk. 3.</span> Den i stk. 2 nævnte frist for færdiggørelse af byggeri kan undtagelsesvis forlænges med op til 6 måneder, hvis der er begrundet formodning for, at byggeriet kan afsluttes inden for den forlængede frist. Dokumentation herfor skal opbevares i lånesagen.</p>\r\n      <p class=\"Stk2\"><span class=\"StkNr\">Stk. 4.</span> De i stk. 1-3 nævnte frister kan undtagelsesvis forlænges, hvis fristoverskridelsen hverken skyldes låntager eller realkreditinstituttet. Dokumentation herfor skal opbevares i lånesagen.</p>\r\n      <p class=\"Stk2\"><span class=\"StkNr\">Stk. 5.</span> I det i § 13, stk. 5, nævnte tilfælde skal realkreditinstituttet uanset stk. 1 uden ugrundet ophold tilvejebringe endeligt tinglyst pantebrev.</p>\r\n      <p class=\"ParagrafGruppeOverskrift\">Frigivelse af sikkerhedsstillelsen</p>\r\n      <p class=\"Paragraf\"><span class=\"ParagrafNr\">§ 18.</span> Realkreditinstituttet må tidligst frigive sikkerhedsstillelsen, når låntager har opnået endelig tinglyst adkomst til ejendommen, og når instituttet har modtaget endeligt tinglyst pantebrev uden præjudicerende retsanmærkninger. Ved belåning af ideelle anparter må sikkerhedsstillelsen tidligst frigives, når realkreditinstituttet tillige har modtaget den tinglyste samejeoverenskomst.</p>\r\n      <p class=\"Paragraf\"><span class=\"ParagrafNr\">§ 19.</span> Sikkerhedsstillelsen for forhåndslån må først frigives, når de i § 17, stk. 2, nævnte frister er overholdt, samt når realkreditinstituttet har konstateret, at lånet ikke skal kræves nedbragt i henhold til § 26, stk. 5, i bekendtgørelse om værdiansættelse af pant og lån i fast ejendom som stilles til sikkerhed for udstedelse af særligt dækkede realkreditobligationer og særligt dækkede obligationer.</p>\r\n      <p class=\"Stk2\"><span class=\"StkNr\">Stk. 2.</span> Sikkerhedsstillelsen kan frigives forholdsmæssigt i takt med ejendommens færdiggørelse, når ejendommen er funktionsdygtig, og de resterende færdiggørelsesarbejder højst andrager 5 pct. af belåningsværdien. Tilsvarende gælder for de enkelte enheder ved lån ydet til projekter bestående af flere ejendomme. Stk. 1 finder ligeledes anvendelse ved forholdsmæssig frigivelse af sikkerhedsstillelsen.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Særligt dækkede obligationer</p>\r\n      <p class=\"ParagrafGruppeOverskrift\">Sikkerhedsstillelse</p>\r\n      <p class=\"Paragraf\"><span class=\"ParagrafNr\">§ 20.</span> For lån ydet på grundlag af pantebreve, som er anmeldt til tinglysning, jf. § 152 c, stk. 1, nr. 1, 2. pkt., i lov om finansiel virksomhed, skal den stillede sikkerhed garantere for lånets indfrielse og omkostningerne i forbindelse hermed, herunder for eventuelle restancer, hvis pantebrevet ikke bliver endeligt tinglyst med den forudsatte prioritetsstilling.</p>\r\n      <p class=\"Paragraf\"><span class=\"ParagrafNr\">§ 21.</span> Som sikkerhedsstillelse kan alene anvendes de i § 152 c, stk. 1, nr. 3-7, i lov om finansiel virksomhed nævnte aktiver.</p>\r\n      <p class=\"Paragraf\"><span class=\"ParagrafNr\">§ 22.</span> Garantierklæringen eller anden sikkerhedsstillelse skal være modtaget i realkreditinstituttet senest samtidig med lånets udbetaling. Dokumentation herfor skal opbevares i lånesagen.</p>\r\n      <p class=\"Paragraf\"><span class=\"ParagrafNr\">§ 23.</span> Værdien af den sikkerhed, jf. § 21, som stilles midlertidigt for lånet, skal til enhver tid mindst svare til værdien af de udstedte særligt dækkede obligationer.</p>\r\n      <p class=\"ParagrafGruppeOverskrift\">Frist</p>\r\n      <p class=\"Paragraf\"><span class=\"ParagrafNr\">§ 24.</span> Realkreditinstituttet skal uden ugrundet ophold tilvejebringe endeligt tinglyst pantebrev.</p>\r\n      <p class=\"ParagrafGruppeOverskrift\">Frigivelse af sikkerhedsstillelsen</p>\r\n      <p class=\"Paragraf\"><span class=\"ParagrafNr\">§ 25.</span> Realkreditinstituttet må tidligst frigive sikkerhedsstillelsen, når instituttet har modtaget endeligt tinglyst pantebrev uden præjudicerende retsanmærkninger.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Straffebestemmelser</p>\r\n      <p class=\"Paragraf\"><span class=\"ParagrafNr\">§ 26.</span> Overtrædelse af §§ 2-5, §§ 7-15, §§ 17-22 og §§ 24-25 straffes med bøde.</p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n      <p class=\"ParagrafGruppeOverskrift\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 27.</span> Bekendtgørelsen træder i kraft den 1. juli 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves Finanstilsynets bekendtgørelse nr. 676 af 19. juni 2007 om realkreditinstitutters udlån mod midlertidig garanti m.v.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 25. juni 2008</I></P><P CLASS=SIGN1 ALIGN=\"CENTER\">Henrik Bjerre-Nielsen</P><P CLASS=SIGN2 ALIGN=\"RIGHT\">/ Jørn Andersen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/48/EF af 14. juni 2006 om adgang til at optage og udøve virksomhed som kreditinstitut (omarbejdning), (EU-Tidende 2006 nr. L 177, s. 1).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2008"
        },
        {
            "displayName": "Accession",
            "displayValue": "B20080061305"
        },
        {
            "displayName": "Entydig dokumentidentifikation",
            "displayValue": "AU003341"
        },
        {
            "displayName": "Dato for førstegangsindlæggelse",
            "displayValue": "27/06/2008"
        },
        {
            "displayName": "Dato for indlæggelse",
            "displayValue": "27/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "613"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "25/06/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 182-0013"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}