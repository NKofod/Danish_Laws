{
    "id": 156678,
    "title": "Ankestyrelsens principafgørelse O-34-88 om tilbagebetaling - børnetilskud - børnebidrag - betalingsevne - børnefamilieydelse - indtægtsopgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9093 af 15/05/1988",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-34-88 om tilbagebetaling - børnetilskud - børnebidrag - betalingsevne - børnefamilieydelse - indtægtsopgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Børnetilskud, børnebidrag og børnefamilieydelse kunne ikke indgå i opgørelsen af indtægten hos en kvinde ved vurderingen af hendes betalingsevne.</p>\r\n   <p class=\"TekstGenerel\">Derimod måtte der ved skønnet over betalingsevnen tages hensyn til, at udgifter, der vedrørte børnenes behov, i et vist omfang var dækket af de omhandlede sociale ydelser til børnene.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 27, stk. 1</p>\r\n<p>Lov om en børnefamilieydelse - lovbekendtgørelse nr. 791 af 1. oktober 1995 - § 4, § 5, stk. 2, § 10 og § 11</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr. 707 af 25. august 1995 - § 7</p>\r\n<p>Lov om børns retsstilling - lov nr. 634 af 15. april 1986 - § 18</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde K underskrev den 5. juli og den 1. august 1985 erklæringer om, at den hjælp, hun modtog efter bistandslovens § 40, stk. 1, var tilbagebetalingspligtig efter bistandslovens § 26, stk. 1, nr. 1. Den tilbagebetalingspligtige hjælp udgjorde ialt 6.910 kr.</p>\r\n<p>Social- og sundhedsforvaltningen fastsatte i juli 1987 en afdragsordning på 100 kr. månedlig fra den 1. juni 1987 foreløbig indtil den 1. september 1987.</p>\r\n<p>Afdragsordningen var fastsat på grundlag af ansøgerens månedlige nettoindtægt opgjort til 10.599 kr. og godkendte faste udgifter på 5.848 kr.</p>\r\n<p>I nettoindtægten indgik børnetilskud, børnebidrag og børneydelse med ialt 2.850 kr. pr. måned.</p>\r\n<p>Afgørelsen var på K's vegne indanket af en forening.</p>\r\n<p>Foreningen anførte, at børnetilskud, børnebidrag og børneydelse ikke burde indgå i vurderingen af K's betalingsevne, idet disse beløb blev ydet på grund af de merudgifter, der var ved børns forsørgelse.</p>\r\n<p>Foreningen anførte videre, at K's udgifter var nedbragt til et minimum, idet hun hverken havde telefon eller var medlem af en fagforening på grund af den stramme økonomi.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder under hensyn til, at børnetilskud og børnebidrag tilkommer børnene, at der ikke er hjemmel til at lade børnetilskud og børnebidrag indgå i opgørelsen af K's indtægt ved vurderingen af hendes betalingsevne efter bistandslovens § 27, stk. 1.</p>\r\n<p>Ankestyrelsen finder endvidere efter de i lov om en børnefamilieydelse fastsatte regler, at denne ydelse ej heller vil kunne indgå i K's indtægt ved vurderingen af betalingsevnen.</p>\r\n<p>Ankestyrelsen finder imidlertid, at der ved udøvelse af skønnet over betalingsevnen må tages hensyn til, at udgifter, der vedrører børnenes behov, i et vist omfang er dækket af de omhandlede sociale ydelser til børnene.</p>\r\n<p>Ankestyrelsen hjemviser herefter sagen til social- og sundhedsforvaltningen med henblik på en fornyet vurdering af betalingsevnen og eventuel fastsættelse af en afdragsordning på grundlag af det foran anførte.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19880909325"
        },
        {
            "displayName": "Entydig dokumentidentifikation",
            "displayValue": "BS009468"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9093"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/05/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 13812-87"
        },
        {
            "displayName": "Stikord",
            "displayValue": "O-34-88"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}