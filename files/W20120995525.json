{
    "id": 153587,
    "title": "Ankestyrelsens principafgørelse 13-12 om arbejdsskade - erhvervssygdom - anerkendelse - astma - dokumentation",
    "documentTypeId": "240",
    "isSagsforlobPeriodValid": true,
    "shortName": "KEN nr 9955 af 03/01/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 13-12 om arbejdsskade - erhvervssygdom - anerkendelse - astma - dokumentation</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det er en betingelse for at anerkende ikke-allergisk astma, at der er dokumentation for, at skadelidte har flere astmaanfald på arbejde end i arbejdsfri perioder. Anfaldene kan dokumenteres enten ved peakflowmonitorering på arbejde og i arbejdsfri perioder, eller ved dokumentation for karakteristiske astmaanfald med pibende og hvæsende vejrtrækning, som optræder hyppigere ved ophold på arbejdspladsen end i arbejdsfri perioder.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 5 og § 7</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Beskæftigelsesministeriets bekendtgørelse nr. 1302 af 23. november 2010 om fortegnelse over erhvervssygdom anmeldt fra 1. januar 2005 -</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse i din sag om anerkendelse af astma som erhvervssygdom.</p>\r\n<p>Vi har besluttet at behandle sagen principielt til belysning af kravene til anerkendelse af ikke-allergisk astma.</p>\r\n<p>Resultatet er:</p>\r\n<p>· Vi kan ikke anerkende din sygdom som erhvervssygdom</p>\r\n<p>Du kan derfor ikke få erstatning eller andre ydelser efter arbejdsskadeloven.</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Fortegnelsen over erhvervssygdomme:</p>\r\n<p>Sygdommen astma og betingelserne for anerkendelse er nævnt i fortegnelsen over erhvervssygdomme punkt E. 8.</p>\r\n<p>Vi vurderer, at din sygdom ikke har udviklet sig på den måde, som må forventes efter udsættelse for ophold i et astmafremkaldende miljø på arbejdspladsen.</p>\r\n<p>Vi har lagt vægt på, at der ikke er tilstrækkelig dokumentation for en sammenhæng mellem ophold på din arbejdsplads og udløsning af anfald og symptomfrihed eller bedring af symptomerne i arbejdsfri perioder.</p>\r\n<p>Vi finder det ikke dokumenteret, at du har udviklet allergi overfor faktorer på din arbejdsplads. Det fremgår af X journal, at der er fundet positive præcipiterende antistoffer mod skimmelsvamp. Dette er udtryk for, at du har været udsat for påvirkningen, men ikke, at du har udviklet allergi, da der ikke er tale om egentlige allergiantistoffer.</p>\r\n<p>Hvis astmaen var forårsaget af forhold på din arbejdsplads, ville det forventes, at du ville have flere anfald, når du opholdt dig på din arbejdsplads, end når du opholdt dig udenfor arbejdspladsen. Anfald på arbejdspladsen kan dokumenteres enten ved en peakflowmonitorering eller ved dokumentation af karakteristiske astma anfald ved ophold på arbejdspladsen.</p>\r\n<p>Peakflowmålingerne skal foretages både på arbejde og i arbejdsfri perioder. Der skal være en større påvirkning på arbejdet end i arbejdsfri perioder. Hvis der ikke foreligger peakflowmonitorering kan astmaen dokumenteres ved, at der er karakteristiske astmaanfald med pibende og hvæsende vejrtrækning på arbejdspladsen.</p>\r\n<p>Dette er ikke tilfældet hos dig. Du oplyser, at du har oplevet åndenød, og ikke har haft mulighed for at udføre samme fysiske aktiviteter som du plejer, som følge af åndenød.</p>\r\n<p>Dermed vurderer vi, ud fra en konkret sandsynlighedsvurdering, at dit arbejde ikke er årsag til udvikling af astma.</p>\r\n<p>For at vi kan anerkende en sygdom som erhvervssygdom, skal der være tale om et sygdomsbillede, som efter medicinsk dokumentation stemmer overens med den skadelige påvirkning og sygdommen. Dette fremgår af bekendtgørelsen om fortegnelse over erhvervssygdomme, § 1, stk. 1, nr. 2.</p>\r\n<p>Sygdomme, der ikke kan anerkendes efter fortegnelsen over erhvervssygdomme:</p>\r\n<p>Vi har ikke fundet grundlag for at bede Arbejdsskadestyrelsen om at forelægge din sag for Erhvervssygdomsudvalget for at lade dette udvalg vurdere din sygdom.</p>\r\n<p>Vi vurderer, at der ikke er medicinsk dokumentation for en sammenhæng mellem din type arbejde som konsulent og udvikling af astma.</p>\r\n<p>Vi vurderer, at dit arbejde heller ikke har medført en særlig risiko for udvikling af astma.</p>\r\n<p>Vi har i den forbindelse lagt vægt på, at det ikke er tilstrækkeligt, at du har været udsat for påvirkninger, som kan medføre astma, eller at du har opblussen af diffuse symptomer, når du er på arbejdspladsen, når det ikke er dokumenteret, at du får flere astmaanfald, når du er på arbejdspladsen, end når du er væk fra arbejdspladsen.</p>\r\n<p>Vi beder derfor ikke Arbejdsskadestyrelsen om at forelægge din sag for Erhvervssygdomsudvalget for at lade dette udvalg vurdere din sygdom.</p>\r\n<p>Selvom en sygdom ikke er nævnt i fortegnelsen over erhvervssygdomme, eller selvom fortegnelsens betingelser for anerkendelse af den pågældende sygdom ikke er opfyldt, kan der være tale om erhvervssygdom. Det kan være tilfældet</p>\r\n<p>1. hvis der foreligger generel medicinsk dokumentation for en sammenhæng mellem arbejdsbelastningen og udviklingen af en sygdom</p>\r\n<p>2. hvis det kan dokumenteres, at sygdommen må anses for udelukkende eller i overvejende grad at være forårsaget af arbejdets særlige art</p>\r\n<p>Der gælder et særligt beviskrav, når vi skal vurdere, om en sygdom, som ikke er optaget på erhvervssygdomsfortegnelsen, kan anerkendes. Det er en forudsætning, at der ikke er kvalificeret lægefaglig tvivl om, at sygdommen i det konkrete tilfælde er erhvervsbetinget.</p>\r\n<p>Vi kan kun anerkende sygdommen efter, at sagen har været forelagt Erhvervssygdomsudvalget. Det er et udvalg, som rådgiver Arbejdsskadestyrelsen om tilfælde, der ikke kan anerkendes efter erhvervssygdomsfortegnelsen. Vi forelægger kun sager, hvis vi skønner, at der er mulighed for, at sygdommen vil kunne anerkendes.</p>\r\n<p>Oplysningerne fremgår særligt af din besvarelse af spørgeskema, speciallægeerklæring fra X, journal fra X, brev af 21. december 2010 fra A forbund samt bemærkninger fra B forbund af 14. januar 2011.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Du har i klagen oplyst, at du udførte konsulent arbejde, hvor du skulle hente sagerne på arkiver, hvor der var støvet. Under arkivskabene var der stadig gulvtæpper, som der tidligere var konstateret skimmelsvamp i. Du mener, at du under arbejdet i arkivet blev massivt udsat for skimmelsvamp. Efter du er startet i nyt arbejde, som indebærer samme procedurer med sager fra arkiv, har du ingen symptomer.</p>\r\n<p>Dit forbund har i brev af 14. januar fremført bemærkninger til sagen. De mener, at Arbejdsskadestyrelsens afgørelse alene baserer sig på undersøgelsen foretaget af C Institut i 2009. Forbundet oplyser, at der også fandt en undersøgelse sted i 2006. Denne ønsker de inddraget i sagsbehandlingen.</p>\r\n<p>Vi bemærker, at vi har inddraget dine og dit forbunds oplysninger i vores vurdering af sagen, men finder, at de ikke kan føre til et andet resultat. Selvom du måtte have været udsat for skimmelsvamp eller andet, som kan være årsag til astma, vurderer vi, at din astma ikke er forårsaget af forhold på arbejdspladsen. Vi har lagt vægt på, at det ikke er dokumenteret, at du får flere anfald, når du er på arbejdspladsen, end når du er væk fra arbejdspladsen.</p>\r\n<p>Vi henviser i øvrigt til begrundelsen for afgørelsen ovenfor.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 16. september 2010. Ved denne afgørelse fik du afslag på anerkendelse af din astma som erhvervssygdom</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p>\r\n<p>• brev fra B forbund af 14. januar 2011</p>\r\n<p>• journal fra X klinik af 30. maj 2011</p>\r\n<p>Ankestyrelsens lægekonsulent har vejledt om de lægelige spørgsmål i sagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20120995525"
        },
        {
            "displayName": "Entydig dokumentidentifikation",
            "displayValue": "BS006389"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9955"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "03/01/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1201181-11"
        },
        {
            "displayName": "Stikord",
            "displayValue": "13-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}