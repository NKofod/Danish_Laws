{
    "id": 106014,
    "title": "1985 BSF 54   FORSLAG TIL FOLKETINGSBESLUTNING OM OPRETTELSE AF EN SELVSTÆNDIG OG   UAFHÆNGIG BØRNEOMBUDSINSTITUTION, DECENTRALE RÅDGIVNINGSCENTRE OG ET   FORSKNINGSCENTER FOR BØRN OG UNGE ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 54",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 54 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af en selvstændig og  \r\n\r\n uafhængig børneombudsinstitution, decentrale rådgivningscentre og et  \r\n\r\n forskningscenter for børn og unge </P>  \r\n\r\n<P></P>  \r\n\r\n<P>Fremsat af Jytte Andersen (S) Hanne Andersen (S) Qvist Jørgensen (S)  \r\n\r\n Torben Lund (S) Joanna Rønn (S) Erik B. Smith (S) </P>  \r\n\r\n<P></P>  \r\n\r\n<P>den 28. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden 1. maj 1986 at fremsætte </P>  \r\n\r\n<P>lovforslag om at oprette en selvstændig og uafhængig </P>  \r\n\r\n<P>børneombudsinstitution, decentrale rådgivningscentre og et </P>  \r\n\r\n<P>forskningscenter for børn og unge efter følgende retningslinjer: </P>  \r\n\r\n<P>I. Børneombudsinstitution </P>  \r\n\r\n<P>Børneombudsinstitutionen skal værne om barnets rettigheder og fungere </P>  \r\n\r\n<P>som påtale- og klageberettiget for barnet over for offentlige </P>  \r\n\r\n<P>myndigheder. </P>  \r\n\r\n<P>Institutionen skal have ret til at tage sager op af egen drift. </P>  \r\n\r\n<P>Institutionen skal løbende vurdere opvækst- og levevilkår for og </P>  \r\n\r\n<P>retsbeskyttelsen af børn og unge i samfundet. </P>  \r\n\r\n<P>Institutionen skal udtale sig vedrørende lovinitiativer, </P>  \r\n\r\n<P>udbygningsplaner og andre vigtige områder, hvor barnets interesser </P>  \r\n\r\n<P>berøres. </P>  \r\n\r\n<P>Institutionen udsender hvert år en beretning om arbejdet i </P>  \r\n\r\n<P>ombudsinstitutionen med tilhørende rådgivningscenter og </P>  \r\n\r\n<P>forskningsinstitut for børn og unge. </P>  \r\n\r\n<P>Årsberetningen skal indeholde en analyse af levevilkårene for børn og </P>  \r\n\r\n<P>unge i samfundet. </P>  \r\n\r\n<P>Årsberetningen kan endvidere indeholde forslag til lovinitiativer, </P>  \r\n\r\n<P>til ændring af administrativ praksis og til ændring af </P>  \r\n\r\n<P>prioritering af ressourcer til børn og unge. </P>  \r\n\r\n<P>II. Decentrale børnerådgivningscentre </P>  \r\n\r\n<P>Der oprettes en række decentrale børnerådgivningscentre med følgende </P>  \r\n\r\n<P>opgaver: </P>  \r\n\r\n<P>Råd og vejledning til børnefamilier. </P>  \r\n\r\n<P>Vejledning til domstolene vedrørende afgørelser om deling af </P>  \r\n\r\n<P>forældremyndigheden i forbindelse med separation, skilsmisse og </P>  \r\n\r\n<P>samlivsophævelse. </P>  \r\n\r\n<P>Vejledning til forældre og statsamt i forbindelse med aftale om </P>  \r\n\r\n<P>deling af forældremyndigheden eller fælles forældremyndighed i </P>  \r\n\r\n<P>forbindelse med separation, skilsmisse og samlivsophævelse. </P>  \r\n\r\n<P>Vejledning til forældre og statsamt i forbindelse med samværsrets </P>  \r\n\r\n<P>udøvelse. </P>  \r\n\r\n<P>Vejledning til de kommunale og amtskommunale myndigheder. </P>  \r\n\r\n<P>Koordinering på tværs af fag- og sektorgrænser vedrørende aktiviteter </P>  \r\n\r\n<P>i relation til børn og unge. </P>  \r\n\r\n<P>Funktion som sekretariat for børneombudsinstitutionen. </P>  \r\n\r\n<P>Medvirken til aktivt forebyggende oplysnings- og informationsarbejde. </P>  \r\n\r\n<P>III. Forskningscenter for børn og unge </P>  \r\n\r\n<P>Der oprettes et forskningscenter for børn og unge. </P>  \r\n\r\n<P>Forskningscenteret skal i samarbejde med andre </P>  \r\n\r\n<P>forskningsinstitutioner, eksempelvis socialforskningsinstituttet, </P>  \r\n\r\n<P>Amtskommunernes og Kommunernes Forskningsinstitut og </P>  \r\n\r\n<P>universiteterne, stimulere, koordinere og yde en selvstændig </P>  \r\n\r\n<P>forskningsindsats vedrørende børns og unges udviklings-, opvækst- </P>  \r\n\r\n<P>og uddannelsesmuligheder i samfundet. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Børns og unges livssituation og opvækstvilkår er forandret meget, og </P>  \r\n\r\n<P>vilkårene ændres med stadig stigende hast. </P>  \r\n\r\n<P>Børns materielle og økonomiske betingelser i dagens samfund er </P>  \r\n\r\n<P>generelt ikke længere så ringe som tidligere, men der er sket en </P>  \r\n\r\n<P>væsentlig forringelse på det følelsesmæssige område. </P>  \r\n\r\n<P>Børn er på mange områder kommet i klemme i samfundsudviklingen, børns </P>  \r\n\r\n<P>interesser tilsidesættes, og deres udviklingsbehov tilgodeses ikke </P>  \r\n\r\n<P>i tilstrækkelig grad i planlægningen af vort samfund. </P>  \r\n\r\n<P>De seneste års økonomiske og kulturelle kriser har specielt ramt børn </P>  \r\n\r\n<P>og lavindkomstfamiliers levevilkår. </P>  \r\n\r\n<P>Børn udsættes i dag for stærke påvirkninger, eksempelvis videofilm, </P>  \r\n\r\n<P>og er som forbrugere i retsmæssig forstand en overset gruppe. </P>  \r\n\r\n<P>Børn mangler mulighed for selv at varetage deres interesser igennem </P>  \r\n\r\n<P>deltagelse i politisk virksomhed, interesseorganisationer og </P>  \r\n\r\n<P>lignende. </P>  \r\n\r\n<P>Børn vil heller ikke have de samme forudsætninger som voksne for at </P>  \r\n\r\n<P>vurdere lovforslag og andre planlægningsforslag og danne sig et </P>  \r\n\r\n<P>overblik over, hvordan de vil blive berørt. </P>  \r\n\r\n<P>Forslagsstillerne finder derfor, </P>  \r\n\r\n<P>- at der skal oprettes en selvstændig og uafhængig </P>  \r\n\r\n<P>børneombudsinstitution med det formål at tale børnenes sag i den </P>  \r\n\r\n<P>offentlige debat og over for lovgivere og planlæggere, </P>  \r\n\r\n<P>- at der på decentralt plan skal oprettes et børnerådgivningscenter </P>  \r\n\r\n<P>med det formål at yde vejledning og give råd til børn, unge og </P>  \r\n\r\n<P>forældre, og </P>  \r\n\r\n<P>- at der skal oprettes et forskningscenter på centralt plan for børn </P>  \r\n\r\n<P>og unge med det formål at stimulere, koordinere og igangsætte </P>  \r\n\r\n<P>forskning om børns og unges opvækst- og levevilkår. </P>  \r\n\r\n<P>Centeret skal endvidere være ansvarlig for spredning af viden om </P>  \r\n\r\n<P>elementære betingelser for gode opvækstvilkår for børn og unge. </P>  \r\n\r\n<P>Bemærkninger til forslagets enkelte bestemmelser </P>  \r\n\r\n<P>ad I. Børneombudsinstitutionen </P>  \r\n\r\n<P>Børneombudsinstitutionen skal værne om barnets rettigheder. </P>  \r\n\r\n<P>Enhver, som mener, at et barns interesser ikke i tilstrækkelig grad </P>  \r\n\r\n<P>varetages af stat, amt eller kommune eller af private kan klage </P>  \r\n\r\n<P>til børneombudsinstitutionen. </P>  \r\n\r\n<P>Børneombudsinstitutionen kan ikke gribe ind i private familieforhold, </P>  \r\n\r\n<P>f.eks. en konflikt mellem forældre og børn. </P>  \r\n\r\n<P>Børneombudsinstitutionen kan tage sager op af egen drift. </P>  \r\n\r\n<P>Erfarer børneombudsinstitutionen f.eks. gennem dagspressen om et </P>  \r\n\r\n<P>barn, der behandles i strid med gældende ret, kan </P>  \r\n\r\n<P>børneombudsinstitutionen anmode myndighederne om at undersøge </P>  \r\n\r\n<P>sagen og på grundlag af undersøgelsen henstille, at der sker en </P>  \r\n\r\n<P>anden behandling, indbringe sagen for den overordnede besluttende </P>  \r\n\r\n<P>myndighed eller indbringe forholdet for domstolene for at få de </P>  \r\n\r\n<P>nødvendige ændringer gennemført. </P>  \r\n\r\n<P>Børneombudsinstitutionen kan kritisere og henstille til byråd og </P>  \r\n\r\n<P>amtsråd, at vedtagne beslutninger tages op til fornyet </P>  \r\n\r\n<P>overvejelse, såfremt institutionen finder den vedtagne beslutning </P>  \r\n\r\n<P>klart urimelig. </P>  \r\n\r\n<P>Enhver kan klage til børneombudsinstitutionen. En klage til </P>  \r\n\r\n<P>børneombudsinstitutionen forudsætter dog, at klagemulighederne i </P>  \r\n\r\n<P>forvaltningssystemet er udtømte. Børneombudsinstitutionen kan </P>  \r\n\r\n<P>bistå med at indbringe en klage for de overordnede myndigheder. </P>  \r\n\r\n<P>Heraf følger også, at børn anonymt kan henvende sig til </P>  \r\n\r\n<P>institutionen og få råd og vejledning. </P>  \r\n\r\n<P>Børneombudsinstitutionen har udtaleret vedrørende lovinitiativer, </P>  \r\n\r\n<P>udbygningsplaner og andre vigtige områder, hvor barnets interesser </P>  \r\n\r\n<P>berøres. Et lovforslag, der vedrører børns og unges forhold, bør </P>  \r\n\r\n<P>forelægges børneombudsinstitutionen inden fremsættelse i </P>  \r\n\r\n<P>folketinget. </P>  \r\n\r\n<P>Finder børneombudsinstitutionen, at et lovforslag får betydning for </P>  \r\n\r\n<P>barnets stilling i samfundet, kan institutionen udtale sig i </P>  \r\n\r\n<P>forbindelse med forslagets behandling i folketinget. </P>  \r\n\r\n<P>Institutionen kan hvert år vurdere de kommunale og amtskommunale </P>  \r\n\r\n<P>udbygningsplaner, der er af betydning for børn og unge. </P>  \r\n\r\n<P>Institutionen kan henstille og kritisere udbygningsplanerne, </P>  \r\n\r\n<P>såfremt det er åbenbart, at børns og unges interesser ikke i </P>  \r\n\r\n<P>tilstrækkelig grad er varetaget. </P>  \r\n\r\n<P>Børneombudsinstitutionen kan tage selvstændige initiativer. </P>  \r\n\r\n<P>Finder institutionen, at retsbeskyttelsen på et bestemt område er </P>  \r\n\r\n<P>utilstrækkelig, kan den foreslå folketinget en lovændring. </P>  \r\n\r\n<P>Bliver institutionen opmærksom på en forvaltningsmyndighed, der </P>  \r\n\r\n<P>anvender gældende ret urimeligt eller tilsidesætter de almene </P>  \r\n\r\n<P>forvaltningsregler til skade for barnet, kan institutionen anmode </P>  \r\n\r\n<P>forvaltningsmyndigheden om at genoptage sagen og ændre praksis. </P>  \r\n\r\n<P>Institutionen kan endvidere indbringe en forvaltningsmyndighed for </P>  \r\n\r\n<P>tilsynsmyndigheden eller indbringe spørgsmålet for domstolene. </P>  \r\n\r\n<P>ad II. Decentrale børnerådgivningscentre </P>  \r\n\r\n<P>Amtskommunernes socialcentre varetager allerede en del af opgaverne i </P>  \r\n\r\n<P>forbindelse med børnerådgivning, og forslagsstillerne finder </P>  \r\n\r\n<P>derfor, at disse uden videre kan fungere som sekretariat for </P>  \r\n\r\n<P>børneombudsinstitutionen. Dermed undgås nye centre. </P>  \r\n\r\n<P>Samfundet er under konstant forandring, og den teknologiske udvikling </P>  \r\n\r\n<P>vil uden tvivl accelerere i de kommende år. Det vil påvirke børns </P>  \r\n\r\n<P>og unges levevilkår og opvækstbetingelser. </P>  \r\n\r\n<P>Behovet for viden om børn i alle samfundslag vil vokse, hvis negative </P>  \r\n\r\n<P>virkninger af hastige forandringer skal modvirkes. </P>  \r\n\r\n<P>Mange børn har udviklingsmæssige problemer og udsættes for </P>  \r\n\r\n<P>omsorgssvigt og har dårlige udviklingsvilkår. Hovedparten af disse </P>  \r\n\r\n<P>børn kommer fra udsatte grupper i befolkningen, og samfundets </P>  \r\n\r\n<P>hjælpeforanstaltninger over for disse børn og familier er </P>  \r\n\r\n<P>utilstrækkelige. </P>  \r\n\r\n<P>Årsagen hertil er både af holdningsmæssig og bevillingsmæssig art, </P>  \r\n\r\n<P>men også den skarpe sektoropdeling bevirker, at der ikke effektivt </P>  \r\n\r\n<P>sættes ind over for barnets og familiens samlede situation. </P>  \r\n\r\n<P>Manglende viden og elementære forudsætninger for børns trivsel og </P>  \r\n\r\n<P>velfærd medfører ofte alvorlige familiemæssige kriser, ofte med </P>  \r\n\r\n<P>store menneskelige og økonomiske omkostninger. </P>  \r\n\r\n<P>I forbindelse med folketingets vedtagelse af en ændring af </P>  \r\n\r\n<P>myndighedslovens bestemmelser, hvorved forældres revselsesret </P>  \r\n\r\n<P>ændredes til en pligt til at beskytte barnet mod fysisk og psykisk </P>  \r\n\r\n<P>vold, blev behovet for et bredt folkeligt oplysningsarbejde </P>  \r\n\r\n<P>kraftigt understreget. </P>  \r\n\r\n<P>Som led i det forebyggende arbejde skal der satses på en bred </P>  \r\n\r\n<P>folkelig debat om den generelle børnepolitiske udvikling. Emner </P>  \r\n\r\n<P>som børneopdragelse, omsorgsforanstaltninger for børn og </P>  \r\n\r\n<P>virkninger af omsorgssvigt over for børn er eksempler på </P>  \r\n\r\n<P>informationsemner. </P>  \r\n\r\n<P>Centrene skal inspirere og endvidere stimulere til, at børn i </P>  \r\n\r\n<P>nærmiljøet tages med på råd i forbindelse med den kommunale </P>  \r\n\r\n<P>planlægning og administration. Kommunerne skal inspireres til at </P>  \r\n\r\n<P>give muligheder for, at børn kommer direkte til orde på deres egne </P>  \r\n\r\n<P>præmisser. </P>  \r\n\r\n<P>ad III. Forskningscenter for børn og unge </P>  \r\n\r\n<P>Til støtte for børneombudsinstitutionen oprettes et </P>  \r\n\r\n<P>børneforskningscenter, der skal koordinere børne- og </P>  \r\n\r\n<P>ungdomsforskning. </P>  \r\n\r\n<P>Centerets egen forskning skal især udspringe af de områder, </P>  \r\n\r\n<P>institutionens virksomhed afdækker. </P>  \r\n\r\n<P>Forskningen omkring virkningen af omsorgssvigt skal intensiveres med </P>  \r\n\r\n<P>henblik på almen tilgængelig formidling til faggrupper og </P>  \r\n\r\n<P>offentlighed. </P>  \r\n\r\n<P>Forskning om børn finder sted allerede i dag i mange forskellige </P>  \r\n\r\n<P>instanser, såvel offentlige som private. </P>  \r\n\r\n<P>Det er imidlertid forslagsstillernes opfattelse, at forskningen skal </P>  \r\n\r\n<P>stimuleres og styrkes til fordel for børn, og at </P>  \r\n\r\n<P>småbørnsinitiativets arbejde skal videreføres. </P>  \r\n\r\n<P>Men skal viden og ekspertise kunne anvendes effektivt i forbindelse </P>  \r\n\r\n<P>med lovgivning, planlægning, formidling til offentligheden og </P>  \r\n\r\n<P>relevante faggrupper, er en samlende koordinering nødvendig. </P>  \r\n\r\n<P>Samtidig bør forskningen stimuleres på decentralt niveau. </P>  \r\n\r\n<P>Institutionens opgaver bliver at stimulere, koordinere og sprede </P>  \r\n\r\n<P>informationen blandt andet igennem oplysningsforbund, kommuner og </P>  \r\n\r\n<P>uddannelsesinstitutioner. </P>  \r\n\r\n<P>Arbejdet på det centrale plan skal bidrage til, at der på statsligt, </P>  \r\n\r\n<P>amtskommunalt og kommunalt plan igangsættes en proces, der fremmer </P>  \r\n\r\n<P>tværfaglighed og foregår på tværs af sektoropbygningen. </P>  \r\n\r\n<P>Denne proces har til formål at styrke arbejdet for børn med </P>  \r\n\r\n<P>udviklingsmæssige vanskeligheder og sikre, at social-, sundheds- </P>  \r\n\r\n<P>og skolesektor anvender rationelle og funktionelle </P>  \r\n\r\n<P>samarbejdsformer, hvor der ses på barnets situation fra </P>  \r\n\r\n<P>forskellige synsvinkler, og hvor ansvarsfordelingen imellem </P>  \r\n\r\n<P>sektorerne ikke hæmmer hjælpeforanstaltningerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00054"
        },
        {
            "displayName": "Entydig dokumentidentifikation",
            "displayValue": "CL005653"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}