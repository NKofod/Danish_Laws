{
    "id": 155994,
    "title": "Ankestyrelsens principafgørelse U-7-04 om midlertidig erstatning - revalideringsplan - udannelsesgodtgørelse - arbejdsløshedsdagpenge - revalideringsydelse. - arbejdsskade - tilkendelsestidspunkt - erstatning for tab af erhvervsevne",
    "documentTypeId": "240",
    "isSagsforlobPeriodValid": true,
    "shortName": "KEN nr 10299 af 07/09/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-7-04 om midlertidig erstatning - revalideringsplan - udannelsesgodtgørelse - arbejdsløshedsdagpenge - revalideringsydelse. - arbejdsskade - tilkendelsestidspunkt - erstatning for tab af erhvervsevne</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En skadelidt, der efter en rygskade fik bevilget revalidering til en pædagoguddannelse havde ret til en midlertidig erstatning for tab af erhvervsevne på 35 procent fra den 13. august 2001, hvor han påbegyndte kursus på VUC som led i en aftalt revalideringsplan.</p>\r\n   <p class=\"TekstGenerel\">Ankestyrelsen lagde vægt på, at der var tale om et sammenhængende forløb, hvor kurset sigtede på at forbedre skadelidtes muligheder for optagelse på seminariet pr. 1. september 2002.</p>\r\n   <p class=\"TekstGenerel\">Ankestyrelsen fandt samtidigt, at der ikke var ret til midlertidig erstatning allerede fra den 1. november 2000, hvor skadelidte påbegyndte jobtræning på en institution, som led i en erhvervsmæssig afklaring. Ankestyrelsen lagde vægt på, at den erhvervsmæssige situation var uafklaret i denne periode.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 31, stk. 4 og § 32, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sikrede, havde arbejdet som portør siden 1980. Han fik anerkendt en ryglidelse, som erhvervssygdom (anmeldt i 2000) og tilkendt en méngodtgørelse på 5 procent. Som følge af et ulykkestilfælde i december 1998, hvor han fik et smæld i ryggen, fik han i 2002 tilkendt 10 procent i mén. Han blev sygemeldt efter skaden, opsagt i oktober 1999 og fratrådte i marts 2000.</p>\r\n<p>Den 1. november 2000 påbegyndte han jobtræning på en institution for psykisk udviklingshæmmede, som led i en individuel handlingsplan aftalt med Arbejdsformidlingen. Formålet var at afklare, om sikrede var egnet til at søge optagelse på en pædagoguddannelse ca. marts 2001.</p>\r\n<p>Han modtog herunder arbejdsløshedsdagpenge. Efter råd fra en studievejleder ventede sikrede med at søge optagelse på pædagogseminariet og søgte et forkursus på VUC for at forbedre sine chancer for optagelse på seminariet. Kurset blev afviklet fra 13. august 2001 til 1. juli 2002 og sikrede fik bevilget uddannelsesgodtgørelse af Arbejdsformidlingen.</p>\r\n<p>Sikrede blev i september 2002 optaget på pædagogseminariet og fik tilkendt revalideringsydelse af kommunen.</p>\r\n<p>Arbejdsskadestyrelsen tilkendte sikrede en midlertidig erstatning for tab af erhvervsevne på 35 procent fra 1. september 2002, hvor han begyndte på seminariet og modtog revalideringsydelse fra kommunen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte, at arbejdsskadens følger havde nødvendiggjort en revalidering til ikke-rygbelastende arbejde og tiltrådte, at det midlertidige tab af erhvervsevne var fastsat til skønsmæssigt 35 procent.</p>\r\n<p>Med hensyn til tilkendelsestidspunktet vurderede Ankestyrelsen, at sikredes erhvervsmæssige situation efter arbejdsophøret i marts 2000 var uafklaret i perioden, hvor sikrede var i jobtræning. Sikrede fandtes derfor ikke berettiget til erstatning for tab af erhvervsevne i denne periode.</p>\r\n<p>Ankestyrelsen fandt imidlertid, at der var tale om et sammenhængende uddannelsesforløb fra den 13. august 2001, hvor sikrede påbegyndte uddannelse på VUC, med henblik på at forbedre sine muligheder for at komme ind på pædagoguddannelsen. Der blev lagt vægt på, at forløbet var aftalt og godkendt som led i revalideringsplanen.</p>\r\n<p>Ankestyrelsen fandt således, at der forelå sådanne særlige omstændigheder, at sikrede kunne tilkendes midlertidig erstatning for tab af erhvervsevne, som løbende ydelse fra denne dato.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 4. oktober 2011, da den er erstattet af principafgørelse 168-11."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20041029925"
        },
        {
            "displayName": "Entydig dokumentidentifikation",
            "displayValue": "BS008788"
        },
        {
            "displayName": "Dato for indlæggelse",
            "displayValue": "13/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10299"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "07/09/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1003807-03"
        },
        {
            "displayName": "Stikord",
            "displayValue": "U-7-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}