{
    "id": 63218,
    "title": "Bekendtgørelse af lov om afgift af visse chlorfluorcarboner og haloner (CFC-afgift) (* 3) ",
    "documentTypeId": "30",
    "isSagsforlobPeriodValid": false,
    "shortName": "LBK nr 881 af 17/11/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om afgift af visse  \r\n\r\n chlorfluorcarboner og haloner (CFC-afgift) (* 3) </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov nr. 832 af 21. december 1988 om  \r\n\r\n afgift af visse chlorfluorcarboner og haloner (CFC-afgift) med de ændringer,  \r\n\r\n der følger af lov nr. 1070 af 23. december 1992. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> (* 1) Den, der erhvervsmæssigt fremstiller eller  \r\n\r\n fra udlandet modtager følgende kemiske stoffer, der anvendes til fremstilling  \r\n\r\n m.v. af de i stk. 2 nævnte varer, skal betale en afgift til statskassen: </P>  \r\n\r\n<UL CLASS=PLAIN-LIST>  \r\n\r\n<LI>1) Trichlorfluormethan (CFC-11). </LI>  \r\n\r\n<LI>2) Dichlordifluormethan (CFC-12). </LI>  \r\n\r\n<LI>3) Trichlortrifluorethan (CFC-113). </LI>  \r\n\r\n<LI>4) Dichlortetrafluorethan (CFC-114). </LI>  \r\n\r\n<LI>5) Chlorpentafluorethan (CFC-115). </LI>  \r\n\r\n<LI>6) Bromchlordifluormethan (halon-1211). </LI>  \r\n\r\n<LI>7) Bromtrifluormethan (halon-1301). </LI>  \r\n\r\n<LI>8) Dibromtetrafluorethan (halon-2402). </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Afgift betales af disse stoffer, når de  \r\n\r\n anvendes til fremstilling og vedligeholdelse m.v. af følgende varer: </P>  \r\n\r\n<UL CLASS=PLAIN-LIST>  \r\n\r\n<LI>1) Fjernvarmerør. </LI>  \r\n\r\n<LI>2) Køleskabe. </LI>  \r\n\r\n<LI>3) Frysere. </LI>  \r\n\r\n<LI>4) Køle- og frysediske og køle- og frysereoler. </LI>  \r\n\r\n<LI>5) Køle- og fryseanlæg til industriel brug. </LI>  \r\n\r\n<LI>6) Køle- og fryseanlæg til transportmidler. </LI>  \r\n\r\n<LI>7) Paneler til køle- og fryserum. </LI>  \r\n\r\n<LI>8) Isolerede porte og døre. </LI>  \r\n\r\n<LI>9) Ekstruderet polystyren til isolering. </LI>  \r\n\r\n<LI>10) Konstruktionsskum. </LI>  \r\n\r\n<LI>11) Fugeskum. </LI>  \r\n\r\n<LI>12) Polyurethan-slipmiddel. </LI>  \r\n\r\n<LI>13) Spraydåser. </LI>  \r\n\r\n<LI>14) Dåser indeholdende CFC bl.a. beregnet på at frembringe støj  \r\n\r\n (tågehorn). </LI>  \r\n\r\n<LI>15) Brandslukningsanlæg indeholdende haloner. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Afgift skal også betales af de i stk. 1 nævnte  \r\n\r\n stoffer, når de findes i blandinger med andre stoffer. </P>  \r\n\r\n<P CLASS=STK> <I>Stk. 4. </I> (* 2) Skatteministeren kan fritage de i stk. 2  \r\n\r\n nævnte varegrupper eller dele heraf for afgift, såfremt ganske særlige  \r\n\r\n omstændigheder taler herfor. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Afgiften udgør 30 kr. pr. kg af stoffernes  \r\n\r\n nettovægt. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> 1) Af de i § 1, stk. 2, nævnte varer, der  \r\n\r\n indeholder et eller flere af de i § 1, stk. 1, nævnte stoffer, betales ved  \r\n\r\n erhvervsmæssig indførsel fra steder uden for EF eller fra visse områder, der  \r\n\r\n ikke er omfattet af de pågældende EF-landes afgiftsområde, en dækningsafgift  \r\n\r\n til statskassen. </P>  \r\n\r\n<P CLASS=STK> <I>Stk. 2. </I> Dækningsafgiften udgør 30 kr. pr. kg af varens  \r\n\r\n indhold af det afgiftspligtige stof. Skatteministeren fastsætter regler om  \r\n\r\n beregning af vægten. </P>  \r\n\r\n<P CLASS=STK> <I>Stk. 3. </I> Afgiften afregnes efter reglerne i toldlovens  \r\n\r\n kapitel 8, jf. dog stk. 4. </P>  \r\n\r\n<P CLASS=STK> <I>Stk. 4. </I> For dækningsafgiftspligtige varer, der indføres  \r\n\r\n af en virksomhed registreret efter § 82 i toldloven, finder reglerne i § 3 a  \r\n\r\n tilsvarende anvendelse. </P>  \r\n\r\n<P> <B>§ 3a.</B>  (* 1) Ved erhvervsmæssig modtagelse af  \r\n\r\n dækningsafgiftspligtige varer fra andre EF-lande svares afgiften i  \r\n\r\n forbindelse med varemodtagelsen her i landet. Varemodtagere skal inden varens  \r\n\r\n afsendelse fra udlandet anmelde sig hos de statslige told- og  \r\n\r\n skattemyndigheder. Anmeldelsen er gældende for 5 år. </P>  \r\n\r\n<P CLASS=STK> <I>Stk. 2. </I> De i stk. 1 nævnte varemodtagere skal efter  \r\n\r\n udløbet af hver måned og senest den 15. i den følgende måned til de statslige  \r\n\r\n told- og skattemyndigheder angive mængden af de varer, virksomheden har  \r\n\r\n modtaget i måneden. Angivelsen skal være underskrevet af varemodtageren. </P>  \r\n\r\n<P CLASS=STK> <I>Stk. 3. </I> Afgiften skal indbetales til de statslige told-  \r\n\r\n og skattemyndigheder senest samtidig med indsendelsen af den i stk. 2 nævnte  \r\n\r\n angivelse. Udgør afgiften under 50 kr., kan indbetaling af beløbet undlades.  \r\n\r\n</P>  \r\n\r\n<P CLASS=STK> <I>Stk. 4. </I> Betales afgiften ikke rettidigt, skal der  \r\n\r\n betales 1,3 pct. i månedlig rente for hver påbegyndt måned fra den 1. i den  \r\n\r\n måned, i hvilken beløbet skal betales af virksomheden, dog mindst 50 kr. </P>  \r\n\r\n<P CLASS=STK> <I>Stk. 5. </I> De statslige told- og skattemyndigheder kan  \r\n\r\n pålægge en virksomhed, der gentagne gange ikke betaler afgiften rettidigt, at  \r\n\r\n afgive angivelse ved varens modtagelse. De statslige told- og  \r\n\r\n skattemyndigheder kan endvidere pålægge virksomheden at betale afgiften ved  \r\n\r\n varens modtagelse. </P>  \r\n\r\n<P CLASS=STK> <I>Stk. 6. </I> Bestemmelserne i lovens § 8 og §§ 11-16 finder  \r\n\r\n tilsvarende anvendelse. </P>  \r\n\r\n<P CLASS=STK> <I>Stk. 7. </I> Skatteministeren kan fastsætte regler for  \r\n\r\n angivelse og indbetaling af afgiften. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> (* 1) Virksomheder, der erhvervsmæssigt  \r\n\r\n fremstiller eller fra udlandet modtager stoffer, der er afgiftspligtige efter  \r\n\r\n § 1, skal registreres hos de statslige told- og skattemyndigheder. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder  \r\n\r\n udsteder et bevis for registreringen. </P>  \r\n\r\n<P CLASS=STK> <I>Stk. 3. </I> Registrerede virksomheder er berettiget til,  \r\n\r\n uden at afgiften er berigtiget, at modtage stoffer, der er afgiftspligtige  \r\n\r\n efter § 1. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Afgiftsperioden er kvartalet. </P>  \r\n\r\n<P CLASS=STK> <I>Stk. 2. </I> Registrerede virksomheder skal opgøre den  \r\n\r\n afgiftspligtige vægt for en afgiftsperiode som vægten af den mængde  \r\n\r\n afgiftspligtige stoffer, der i perioden er udleveret fra virksomheden. </P>  \r\n\r\n<P CLASS=STK> <I>Stk. 3. </I> Registrerede virksomheder, der udtager  \r\n\r\n afgiftspligtige stoffer til fremstilling af varer, skal medregne forbruget  \r\n\r\n til udleveringen efter stk. 2. </P>  \r\n\r\n<P CLASS=STK> <I>Stk. 4. </I> Opgørelsen specificeres efter regler, som  \r\n\r\n fastsættes af de statslige told- og skattemyndigheder. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> (* 1) I den afgiftspligtige vægt opgjort efter §  \r\n\r\n 5, stk. 2, fradrages: </P>  \r\n\r\n<UL CLASS=PLAIN-LIST>  \r\n\r\n<LI>1) Vægten af stoffer, der er udleveret til en anden registreret  \r\n\r\n virksomhed efter § 4, stk. 3, og </LI>  \r\n\r\n<LI>2) vægten af stoffer, der er leveret til udlandet. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> De statslige told- og skattemyndigheder kan  \r\n\r\n fastsætte regler om kontrol for fradrag efter stk. 1. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> (* 1) Ved erhvervsmæssig levering til udlandet  \r\n\r\n af de i § 1, stk. 2, nævnte varer, der er fremstillet her i landet ved  \r\n\r\n anvendelse af et eller flere i § 1, stk. 1, nævnte stoffer, eller som er  \r\n\r\n afgiftsberigtiget ved modtagelsen fra udlandet efter reglerne i § 3,  \r\n\r\n tilbagebetales afgiften af den mængde afgiftspligtige stoffer, der er  \r\n\r\n indeholdt i varen. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder  \r\n\r\n fastsætter nærmere regler for afgiftsgodtgørelsen efter stk. 1. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> (* 1) Registrerede virksomheder skal føre  \r\n\r\n regnskab over fremstilling, modtagelse fra udlandet og udlevering m.v. af  \r\n\r\n afgiftspligtige stoffer. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder  \r\n\r\n fastsætter nærmere regler om de registrerede virksomheders regnskabsførelse,  \r\n\r\n herunder udstedelse af fakturaer m.v. </P>  \r\n\r\n<P CLASS=STK> <I>Stk. 3. </I> Registrerede virksomheder skal opbevare  \r\n\r\n regnskabsmateriale i 5 år efter regnskabsårets udløb. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Registrerede virksomheder skal efter udløbet af  \r\n\r\n hver afgiftsperiode og senest den 15. i den følgende måned til de statslige  \r\n\r\n told- og skattemyndigheder angive mængden af stoffer, hvoraf virksomheden  \r\n\r\n skal betale afgift, jf. §§ 5 og 6. </P>  \r\n\r\n<P CLASS=STK> <I>Stk. 2. </I> Angivelsen, der skal være underskrevet af  \r\n\r\n virksomhedens ansvarlige ledelse, skal afgives på en særlig blanket, hvori de  \r\n\r\n statslige told- og skattemyndigheder kan kræve andre oplysninger, der er  \r\n\r\n nødvendige for kontrollen. </P>  \r\n\r\n<P CLASS=STK> <I>Stk. 3. </I> Afgives angivelsen ikke inden udløbet af den i  \r\n\r\n stk. 1 nævnte frist, kan de statslige told- og skattemyndigheder inddrage  \r\n\r\n registreringen af virksomheden, indtil den manglende angivelse er de  \r\n\r\n statslige told- og skattemyndigheder i hænde. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> (* 1) Afgifterne for en afgiftsperiode skal  \r\n\r\n indbetales til de statslige told- og skattemyndigheder senest den 15. i den  \r\n\r\n måned, der følger efter afgiftsperioden. Udgør afgiften under 50 kr., kan  \r\n\r\n indbetaling af beløbet undlades. </P>  \r\n\r\n<P CLASS=STK> <I>Stk. 2. </I> Betales afgiften ikke rettidigt, skal der  \r\n\r\n betales 1,3 pct. i månedlig rente for hver påbegyndt måned fra den 1. i den  \r\n\r\n måned, i hvilken beløbet skal betales af virksomheden, dog mindst 50 kr. </P>  \r\n\r\n<P CLASS=STK> <I>Stk. 3. </I> Skatteministeren fastsætter nærmere regler for  \r\n\r\n afgiftens indbetaling. </P>  \r\n\r\n<P CLASS=STK> <I>Stk. 4. </I> Skatteministeren kan fastsætte regler om gebyr  \r\n\r\n for erindringsskrivelser vedrørende betaling af afgift m.v. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> De statslige told- og skattemyndigheder kan  \r\n\r\n pålægge en virksomhed, der ikke betaler afgiften rettidigt, at afgive den i §  \r\n\r\n 9 omhandlede angivelse for kortere perioder end et kvartal. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder kan  \r\n\r\n endvidere pålægge en virksomhed, der ikke betaler afgiften rettidigt, en  \r\n\r\n kortere betalingsfrist end den, der er nævnt i § 10, og kræve, at der stilles  \r\n\r\n fuld sikkerhed for afgiftens betaling. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Betales forfalden afgift ikke senest den 14.  \r\n\r\n dag efter betalingsfristens udløb, kan de statslige told- og  \r\n\r\n skattemyndigheder inddrage registreringen af virksomheden, indtil de  \r\n\r\n forfaldne afgifter er betalt. </P>  \r\n\r\n<P CLASS=STK> <I>Stk. 2. </I> Er der efter § 11 sket forkortelse af  \r\n\r\n afgiftsperioden eller betalingsfristen, og betales afgiften ikke rettidigt,  \r\n\r\n kan registreringen inddrages straks efter betalingsfristens udløb.  \r\n\r\n Registreringen kan endvidere inddrages, hvis virksomheden undlader at stille  \r\n\r\n fuld sikkerhed, når de statslige told- og skattemyndigheder har fremsat krav  \r\n\r\n herom i henhold til § 11, stk. 2. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> (* 1) Såfremt det konstateres, at en virksomhed  \r\n\r\n har afgivet urigtig angivelse efter § 9, således at virksomheden har betalt  \r\n\r\n for lidt i afgift, afkræves det skyldige beløb til betaling senest 14 dage  \r\n\r\n efter påkrav. </P>  \r\n\r\n<P CLASS=STK> <I>Stk. 2. </I> Kan størrelsen af det afgiftsbeløb, der  \r\n\r\n påhviler virksomheden, ikke opgøres på grundlag af virksomhedens regnskaber  \r\n\r\n m.v., kan de statslige told- og skattemyndigheder foretage skønsmæssig  \r\n\r\n ansættelse af afgiftstilsvaret. </P>  \r\n\r\n<P CLASS=STK> <I>Stk. 3. </I> Virksomheden kan indbringe ansættelsen for det  \r\n\r\n i § 16 omhandlede nævn. Begæring om indbringelse for nævnet skal være fremsat  \r\n\r\n over for de statslige told- og skattemyndigheder senest 4 uger efter, at  \r\n\r\n virksomheden er gjort bekendt med afgørelsen. </P>  \r\n\r\n<P CLASS=STK> <I>Stk. 4. </I> Betales den skyldige afgift ikke rettidigt,  \r\n\r\n skal der betales 1,3 pct. i månedlig rente for hver påbegyndt måned fra den  \r\n\r\n 1. i den måned, i hvilken beløbet skal betales af virksomheden, dog mindst 50  \r\n\r\n kr. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> De statslige told- og skattemyndigheder har,  \r\n\r\n hvis det skønnes nødvendigt, til enhver tid mod behørig legitimation uden  \r\n\r\n retskendelse adgang til </P>  \r\n\r\n<UL CLASS=PLAIN-LIST>  \r\n\r\n<LI>1) at foretage eftersyn i den registreringspligtige virksomhed og </LI>  \r\n\r\n<LI>2) at efterse virksomhedens forretningsbøger og øvrige regnskabsmateriale  \r\n\r\n samt korrespondance m.v. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Den, der er ansvarlig for en  \r\n\r\n registreringspligtig virksomhed, samt de personer, der er beskæftiget i  \r\n\r\n virksomheden, skal yde de statslige told- og skattemyndigheder fornøden  \r\n\r\n vejledning og hjælp ved foretagelsen af de i stk. 1 nævnte eftersyn. </P>  \r\n\r\n<P CLASS=STK> <I>Stk. 3. </I> Det i stk. 1, nr. 2, nævnte materiale skal på  \r\n\r\n de statslige told- og skattemyndigheders anmodning udleveres eller indsendes  \r\n\r\n til de statslige told- og skattemyndigheder. </P>  \r\n\r\n<P CLASS=STK> <I>Stk. 4. </I> Leverandører af råvarer m.v. til fremstilling  \r\n\r\n af stoffer, der er afgiftpligtige efter § 1, skal på begæring meddele de  \r\n\r\n statslige told- og skattemyndigheder oplysning om de leverede varer. </P>  \r\n\r\n<P CLASS=STK> <I>Stk. 5. </I> Erhvervsdrivende skal på begæring meddele de  \r\n\r\n statslige told- og skattemyndigheder oplysninger om deres indkøb af  \r\n\r\n afgiftspligtige stoffer. </P>  \r\n\r\n<P CLASS=STK> <I>Stk. 6. </I> De statslige told- og skattemyndigheder er  \r\n\r\n berettiget til, hvis det skønnes nødvendigt, mod behørig legitimation uden  \r\n\r\n retskendelse at foretage eftersyn af regnskaber m.v. hos de i stk. 4 og 5  \r\n\r\n omhandlede virksomheder. </P>  \r\n\r\n<P CLASS=STK> <I>Stk. 7. </I> (* 1) De statslige told- og skattemyndigheder  \r\n\r\n er berettiget til at foretage eftersyn af varer under transport, når disse  \r\n\r\n varer erhvervsmæssigt sælges fra udlandet eller erhvervsmæssigt transporteres  \r\n\r\n til andre end registrerede virksomheder. </P>  \r\n\r\n<P CLASS=STK> <I>Stk. 8. </I> Skatteministeren kan fastsætte de bestemmelser  \r\n\r\n om kontrolforanstaltninger, der er nødvendige til lovens gennemførelse. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> (* 1) For betaling af afgift efter loven hæfter  \r\n\r\n den, der som ejer, forpagter eller lignende driver virksomheden for egen  \r\n\r\n regning samt de i § 3 a nævnte varemodtagere og den, der er i besiddelse af  \r\n\r\n varen. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Det efter § 37 i lov om almindelig  \r\n\r\n omsætningsafgift (merværdiafgift) nedsatte nævn har den endelige  \r\n\r\n administrative afgørelse af: </P>  \r\n\r\n<UL CLASS=PLAIN-LIST>  \r\n\r\n<LI>1) Spørgsmål om afgiftspligt efter § 1 og § 3. </LI>  \r\n\r\n<LI>2) Klager over skønsmæssige ansættelser efter § 13, stk. 2. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> (* 1) Andre afgørelser efter loven, der er  \r\n\r\n truffet af Told- og Skattestyrelsen, kan ikke indbringes for højere  \r\n\r\n administrativ myndighed. </P>  \r\n\r\n</DIV>  \r\n\r\n<A NAME=\"\"P16A\"\"></A>\r\n\r\n<DIV CLASS=PARAGRAPH ID=\"P16A\">  \r\n\r\n<P CLASS=PARAB> <B>§ 16 a. </B> (* 1) Reglerne om eftergivelse og henstand i  \r\n\r\n merværdiafgiftslovens § 39 d finder tilsvarende anvendelse på afgift, renter,  \r\n\r\n gebyrer og administrative bøder efter denne lov. Reglerne finder ligeledes  \r\n\r\n anvendelse på beløb, som personer er pligtige at betale som erstatning for  \r\n\r\n selskabers manglende betaling af afgift. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Medmindre højere straf er forskyldt efter anden  \r\n\r\n lovgivning, straffes med bøde den, der forsætligt eller groft uagtsomt </P>  \r\n\r\n<UL CLASS=PLAIN-LIST>  \r\n\r\n<LI>1) afgiver urigtige eller vildledende oplysninger eller fortier  \r\n\r\n oplysninger til brug for kontrollen med afgiften, </LI>  \r\n\r\n<LI>2) overtræder § 4, stk. 1, § 8, stk. 1 og stk. 3, § 9, stk. 1 og stk. 2,  \r\n\r\n § 14, stk. 2-5, og § 20, stk. 3 og stk. 4, </LI>  \r\n\r\n<LI>3) undlader at efterkomme et påbud, der er meddelt efter § 11, stk. 1,  \r\n\r\n</LI>  \r\n\r\n<LI>4) fortsætter driften af en registreringspligtig virksomhed, efter at de  \r\n\r\n statslige told- og skattemyndigheder har inddraget registreringen efter § 9,  \r\n\r\n stk. 3, og § 12, stk. 1 og stk. 2. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I regler, der udstedes i medfør af loven, kan  \r\n\r\n der fastsættes straf i form af bøde for den, der forsætligt eller groft  \r\n\r\n uagtsomt overtræder bestemmelserne. </P>  \r\n\r\n<P CLASS=STK> <I>Stk. 3. </I> Den, der begår en af de nævnte overtrædelser  \r\n\r\n med forsæt til at unddrage statskassen afgift, straffes med bøde, hæfte eller  \r\n\r\n fængsel i indtil 2 år. </P>  \r\n\r\n<P CLASS=STK> <I>Stk. 4. </I> Begås en af de nævnte overtrædelser af et  \r\n\r\n aktieselskab, anpartsselskab, andelsselskab eller lignende, kan der pålægges  \r\n\r\n selskabet som sådant bødeansvar. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Skønnes en overtrædelse ikke at ville medføre  \r\n\r\n højere straf end bøde, kan skatteministeren tilkendegive den pågældende, at  \r\n\r\n sagen kan afgøres uden retslig forfølgning, såfremt han erklærer sig skyldig  \r\n\r\n i overtrædelsen og erklærer sig rede til inden for en nærmere angiven frist,  \r\n\r\n der efter begæring kan forlænges, at betale en i tilkendegivelsen angivet  \r\n\r\n bøde. </P>  \r\n\r\n<P CLASS=STK> <I>Stk. 2. </I> Med hensyn til den i stk. 1 nævnte  \r\n\r\n tilkendegivelse finder bestemmelserne i retsplejeloven om indhold af  \r\n\r\n anklageskrift i politisager tilsvarende anvendelse. </P>  \r\n\r\n<P CLASS=STK> <I>Stk. 3. </I> Betales bøden i rette tid, eller bliver den  \r\n\r\n efter vedtagelsen inddrevet eller afsonet, bortfalder videre forfølgning.  \r\n\r\n</P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Når sager om de overtrædelser, der er nævnt i §  \r\n\r\n 17, indbringes for domstolene, behandles de som politisager. Retsmidlerne i  \r\n\r\n retsplejelovens kapitel 73 kan anvendes i samme omfang som i  \r\n\r\n statsadvokatsager. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Loven træder i kraft den 1. januar 1989. </P>  \r\n\r\n<P> <I>Stk. 2-4.</I> (Udeladt). </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 17. november 1993  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ole Stavad </P>  \r\n\r\n<P CLASS=MINISTER ALIGN=RIGHT>/ Kurt Hoffritz </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lov nr. 1070 af 23. december 1992 (ændringer som følge af det indre  \r\n\r\n marked samt afkortning af betalingsfristen) trådte i kraft den 1. januar  \r\n\r\n 1993. Lovens bestemmelser om kreditafkortning finder anvendelse for afregning  \r\n\r\n af afgiften af varer, der fra denne dato udleveres fra de registrerede  \r\n\r\n virksomheder. </P>  \r\n\r\n<P>(* 2) Sagsområdet er ved kongelig resolution af 14. maj 1993 overført fra  \r\n\r\n Miljøministeriet til Skatteministeriet. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Lov nr. 832 af 21/12/1988 og Lov nr. 1070 af 23/12/1992 findes i Miljøministeriets base"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/11/1993"
        },
        {
            "displayName": "Accession",
            "displayValue": "A19930088129"
        },
        {
            "displayName": "Entydig dokumentidentifikation",
            "displayValue": "CM022238"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "881"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "17/11/1993"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 8.93-231-52"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}