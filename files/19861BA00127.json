{
    "id": 106240,
    "title": "1986 BSF 127   FORSLAG TIL FOLKETINGSBESLUTNING OM OPRETTELSE AF VIRKSOMHEDSRÅD I ALLE   OFFENTLIGT EJEDE VIRKSOMHEDER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 127",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 127 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af virksomhedsråd i alle  \r\n\r\n offentligt ejede virksomheder </P>  \r\n\r\n<P></P>  \r\n\r\n<P>Fremsat af Ole Henriksen (SF) Carsten Andersen (SF) Tommy Dinesen (SF)  \r\n\r\n Lilli Gyldenkilde (SF) Ebba Strange (SF) </P>  \r\n\r\n<P></P>  \r\n\r\n<P>den 30. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om </P>  \r\n\r\n<P>oprettelse af virksomhedsråd på alle virksomheder, institutioner </P>  \r\n\r\n<P>og forvaltninger (herefter benævnt virksomheder) inden for stat, </P>  \r\n\r\n<P>amter og kommuner efter følgende retningslinjer: </P>  \r\n\r\n<P>1. På alle virksomheder med mere end 10 ansatte vælges et </P>  \r\n\r\n<P>virksomhedsråd. Er der 10 ansatte eller derunder, udgør disse i </P>  \r\n\r\n<P>fællesskab virksomhedsrådet. </P>  \r\n\r\n<P>Er der inden for en virksomhed flere arbejdssteder med selvstændig </P>  \r\n\r\n<P>ledelsesfunktion, oprettes der for hvert af disse arbejdssteder et </P>  \r\n\r\n<P>virksomhedsråd. </P>  \r\n\r\n<P>2. Oprettes der inden for en virksomhed flere virksomhedsråd, </P>  \r\n\r\n<P>oprettes der tillige et hovedvirksomhedsråd, der er fælles for </P>  \r\n\r\n<P>hele virksomheden. </P>  \r\n\r\n<P>3. Virksomhedsrådets opgave er at lede virksomheden og have ansvaret </P>  \r\n\r\n<P>for virksomhedens økonomi, budgetter, teknologiske fornyelse, </P>  \r\n\r\n<P>planlægning og drift, idet ansvaret for visse institutioner som </P>  \r\n\r\n<P>f.eks. skoler, daginstitutioner, døgninstitutioner m.v. dog skal </P>  \r\n\r\n<P>udøves i samarbejde med de pågældende brugere. </P>  \r\n\r\n<P>4. Valg til såvel virksomhedsråd som hovedvirksomhedsråd finder sted </P>  \r\n\r\n<P>ved skriftlig afstemning blandt samtlige ansatte. Valgperioden er </P>  \r\n\r\n<P>2 år, og genvalg kan finde sted. Der vælges særskilt det samme </P>  \r\n\r\n<P>antal suppleanter, som der vælges rådsmedlemmer. </P>  \r\n\r\n<P>For at opnå valgbarhed skal man have mindst et års anciennitet i </P>  \r\n\r\n<P>virksomheden. </P>  \r\n\r\n<P>5. Den af en parlamentarisk forsamling eller af virksomhedsrådet </P>  \r\n\r\n<P>ansatte leder af virksomheden deltager i virksomhedsrådets møder </P>  \r\n\r\n<P>uden at være medlem af dette. </P>  \r\n\r\n<P>6. Antallet af et valgt virksomhedsråd kan ikke overstige 14 eller </P>  \r\n\r\n<P>være mindre end 6. </P>  \r\n\r\n<P>Efter nyvalg konstituerer rådet sig selv med formand, næstformand og </P>  \r\n\r\n<P>sekretær. </P>  \r\n\r\n<P>Rådet fastsætter selv sin forretningsorden. Ved afstemninger skal </P>  \r\n\r\n<P>almindeligt flertal dog være gældende. </P>  \r\n\r\n<P>7. Der nedsættes et centralråd for statslige virksomheder og et </P>  \r\n\r\n<P>centralråd for amts- og kommunale virksomheder. Rådet sammensættes </P>  \r\n\r\n<P>med en tredjedel repræsentation af henholdsvis virksomhedsrådene, </P>  \r\n\r\n<P>de faglige og de folkevalgte forsamlinger. </P>  \r\n\r\n<P>Centralrådenes opgaver er at virke vejledende og rådgivende for </P>  \r\n\r\n<P>virksomhedsrådene, at fortolke love og cirkulærer m.v., at </P>  \r\n\r\n<P>registrere alle virksomhedsråd, at forestå uddannelses- og </P>  \r\n\r\n<P>informationsvirksomhed, kurser og konferencer samt at komme med </P>  \r\n\r\n<P>indstillinger til de folkevalgte forsamlinger. </P>  \r\n\r\n<P>Til varetagelse af de daglige opgaver oprettes et sekretariat for </P>  \r\n\r\n<P>hvert af de to centralråd. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>De senere års debat om virksomhedsdemokrati har stort set været </P>  \r\n\r\n<P>koncentreret om den private sektor. Specielt har den drejet sig om </P>  \r\n\r\n<P>forskellige modeller for, hvordan lønmodtagerne under en eller </P>  \r\n\r\n<P>anden form kunne få del i virksomhedernes afkast. </P>  \r\n\r\n<P>I nogle tilfælde har der været forslag fremme om individuelle </P>  \r\n\r\n<P>løsninger baseret på udbetaling af overskudsandele eller </P>  \r\n\r\n<P>aktieudstedelser til den enkelte medarbejder, i andre tilfælde der </P>  \r\n\r\n<P>har været forslag om een eller flere solidariske fonde opbygget på </P>  \r\n\r\n<P>baggrund af lønsummens størrelse eller på værditilvæksten i </P>  \r\n\r\n<P>virksomhederne. </P>  \r\n\r\n<P>Debatten har med andre ord drejet sig om, hvordan og i hvilken grad </P>  \r\n\r\n<P>man kunne sprede den private ejendomsret. Derimod har debatten om </P>  \r\n\r\n<P>virksomhedsdemokratiets &#187;anden halvdel&#171; - ledelsesretten og </P>  \r\n\r\n<P>medarbejderindflydelsen - været utrolig lavt prioriteret. Det </P>  \r\n\r\n<P>skyldes først og fremmest, at de borgerlige partier og </P>  \r\n\r\n<P>arbejdsgiverorganisationerne mener, at ledelssesretten suverænt </P>  \r\n\r\n<P>skal udøves af arbejdsgiveren og kun kan antastes, såfremt den </P>  \r\n\r\n<P>enkelte lømodtager har tilkøbt sig andele i en virksomhed eller </P>  \r\n\r\n<P>fået disse andele overdraget via overskudsdeling. </P>  \r\n\r\n<P>Det siger sig selv, at det vil være minimalt, hvor stor en </P>  \r\n\r\n<P>indflydelse den enkelte lønmodtager kan opnå ad denne vej - et </P>  \r\n\r\n<P>enkelt pip på en generalforsamling og slet ingen indflydelse på </P>  \r\n\r\n<P>den daglige ledelsesret. </P>  \r\n\r\n<P>I den offentlige sektor har man ingen ejendomsretlige problemer, som </P>  \r\n\r\n<P>står i vejen for en demokratiseringsproces. Her burde det være </P>  \r\n\r\n<P>muligt at åbne op for at give de ansatte den maksimale grad af </P>  \r\n\r\n<P>indflydelse på ledelsesretten. </P>  \r\n\r\n<P>Næsten alle partier har ved forskellige lejligheder givet udtryk for </P>  \r\n\r\n<P>en vilje til at få løst dette problem, men hidtil er det blevet </P>  \r\n\r\n<P>ved tilkendegivelserne. </P>  \r\n\r\n<P>I regeringens program for modernisering af den offentlige sektor står </P>  \r\n\r\n<P>der således: </P>  \r\n\r\n<P>&#187;Det er regeringens principielle opfattelse, at der skal gennemføres  \r\n\r\n</P>  \r\n\r\n<P>en decentralisering af ansvar og kompetence. Arbejdet bliver mere </P>  \r\n\r\n<P>effektivt og tilgodeser brugerens behov bedre, hvis beslutningerne </P>  \r\n\r\n<P>træffes så som muligt ved det personale, der har den direkte </P>  \r\n\r\n<P>kontakt med borgere og virksomheder. For de ansatte vil det give </P>  \r\n\r\n<P>større råderum og flere udfordringer. De centrale myndigheder i </P>  \r\n\r\n<P>stat og kommuner skal indskrænke sig til at fastsætte generelle </P>  \r\n\r\n<P>rammer for de udførende institutioners og myndigheders virke.&#171; </P>  \r\n\r\n<P>I det socialdemokratiske forslag om overskudsdeling står der om den </P>  \r\n\r\n<P>offentlige sektor: </P>  \r\n\r\n<P>&#187;Reel medbestemmelse på arbejdspladsen for ansatte i staten, amter og  \r\n\r\n</P>  \r\n\r\n<P>kommuner skal sikres gennem ændringer af eksisterende regelsæt om </P>  \r\n\r\n<P>samarbejde (SU).&#171; </P>  \r\n\r\n<P>Tilsvarende står der i Det Radikale Venstres forslag om </P>  \r\n\r\n<P>overskudsdeling: </P>  \r\n\r\n<P>&#187;Reglerne om samarbejdsudvalgene må revideres. De må have mulighed  \r\n\r\n</P>  \r\n\r\n<P>for at træffe væsentlige afgørelser. Samarbejdsaftalens ord om, </P>  \r\n\r\n<P>&#187;at alle medarbejdere engageres i det daglige samarbejde&#171; må  \r\n\r\n</P>  \r\n\r\n<P>realiseres.' </P>  \r\n\r\n<P>I Socialistisk Folkepartis forslag om indførelse af </P>  \r\n\r\n<P>virksomhedsdemokrati og samfundsstyring af kapitalen står der: </P>  \r\n\r\n<P>&#187;I de offentlige og koncessionerede virksomheder har virksomhedsrådet  \r\n\r\n</P>  \r\n\r\n<P>den daglige ledelse inden for de af de folkevalgte organer (f.eks. </P>  \r\n\r\n<P>Folketing, amtsråd og kommunalbestyrelse) fastlagte rammer.&#171; </P>  \r\n\r\n<P>Som det fremgår af disse citater, er der fra alle sider udtrykt </P>  \r\n\r\n<P>positiv vilje til at indlede en demokratiseringsproces. Så sent </P>  \r\n\r\n<P>som den 19. juni 1986 blev det udtrykt i en fællesberetning fra </P>  \r\n\r\n<P>politisk-økonomisk udvalg, hvor Socialdemokratiet, Socialistisk </P>  \r\n\r\n<P>Folkeparti og Det Radikale Venstre i en række principper bl.a. </P>  \r\n\r\n<P>skrev, at en reform skulle &#187;føre til en reel medbestemmelse for de  \r\n\r\n</P>  \r\n\r\n<P>ansatte på den enkelte virksomhed. Ud over den indflydelse som </P>  \r\n\r\n<P>følger af medejendomsret, skal reglerne for medbestemmelse styrkes </P>  \r\n\r\n<P>såvel i den private som i den offentlige sektor.&#171; </P>  \r\n\r\n<P>Nærværende beslutningsforslag tager sigte på at konkretisere de mange </P>  \r\n\r\n<P>positive hensigtserklæringer. Forslaget skal ses som en afløsning </P>  \r\n\r\n<P>af det lovforslag om oprettelse af virksomhedsråd og indførelse af </P>  \r\n\r\n<P>medarbejderdemokrati i statens virksomheder og institutioner, som </P>  \r\n\r\n<P>Socialistisk Folkeparti fremsatte den 29. november 1984, se </P>  \r\n\r\n<P>Folketingstidene 1984-85, forhandlingerne sp. 4521 og tillæg A sp. </P>  \r\n\r\n<P>1739. Lovforslaget var et forsøg på at få slået hul på problemet, </P>  \r\n\r\n<P>idet det måske var mest hensigtsmæssigt i første omgang at </P>  \r\n\r\n<P>koncentrere sig om en løsning på det statslige område, hvor </P>  \r\n\r\n<P>regering og Folketing jo har den direkte rolle som arbejdsgiver. </P>  \r\n\r\n<P>I erkendelse af, at det vil være mere hensigtsmæssigt at tage hele </P>  \r\n\r\n<P>den offentlige sektor under eet, har forslagsstillerne ment, at en </P>  \r\n\r\n<P>folketingsbeslutning på området vil give regeringen mulighed for, </P>  \r\n\r\n<P>at undersøge omfanget af de eksisterende samarbejdsudvalgsaftaler, </P>  \r\n\r\n<P>der er gældende inden for den offentlige sektor, og optage </P>  \r\n\r\n<P>forhandlinger med de berørte parter om en egentlig lovgivning. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>Ad 1 </P>  \r\n\r\n<P>Betegnelsen &#187;virksomhedsråd&#171; anvendes, fordi betegnelsen </P>  \r\n\r\n<P>&#187;samarbejdsudvalg&#171; ofte bærer præg af, at det er to parter med  \r\n\r\n</P>  \r\n\r\n<P>modstridende interesser, der forhandler med hinanden. Det betyder </P>  \r\n\r\n<P>selvfølgelig ikke, at der ikke kan opstå modstående interesser i </P>  \r\n\r\n<P>et virksomhedsråd, men de må da løses på samme måde, som man gør </P>  \r\n\r\n<P>det i enhver ledelse med ligestillede parter. </P>  \r\n\r\n<P>Da det i forslaget er forudsat, at virksomhedsrådet på den enkelte </P>  \r\n\r\n<P>virksomhed også skal behandle teknologispørgsmål, må de </P>  \r\n\r\n<P>eksisterende rammeaftaler, der er indgået herom, opsiges samtidig </P>  \r\n\r\n<P>med opsigelsen af SU-aftalerne. Det betyder selvfølgelig ikke, at </P>  \r\n\r\n<P>man ikke på den enkelte virksomhed kan aftale mere præcise rammer </P>  \r\n\r\n<P>om teknologispørgsmålene eller nedsætte udvalg, der behandler </P>  \r\n\r\n<P>dette spørgsmål. </P>  \r\n\r\n<P>Foruden den ledelsesret, som udøves af et virksomhedsråd, er det en </P>  \r\n\r\n<P>væsentlig opgave at styrke de ansattes interesse for virksomhedens </P>  \r\n\r\n<P>drift samt at sikre den videst mulige delegation af ansvar til den </P>  \r\n\r\n<P>enkelte medarbejder eller gruppe af medarbejdere. </P>  \r\n\r\n<P>Virksomhedsrådet skal i udøvelsen af sine funktioner respektere </P>  \r\n\r\n<P>gældende lov og administrative bestemmelser samt aftaler i henhold </P>  \r\n\r\n<P>til tjenestemandslovgivningen og kollektive overenskomster. </P>  \r\n\r\n<P>I de nuværende SU-aftaler er den nedre grænse for at kunne oprette et </P>  \r\n\r\n<P>samarbejdsudvalg sat til 25. Denne grænse sænkes nu til 10 </P>  \r\n\r\n<P>ansatte. </P>  \r\n\r\n<P>AD 2 </P>  \r\n\r\n<P>På de virksomheder, hvor der oprettes et hovedvirksomhedsråd, skal </P>  \r\n\r\n<P>dette råd beskæftige sig med de spørgsmål, der er fælles for hele </P>  \r\n\r\n<P>virksomheden, medens de enkelte virksomhedsråd, der er i </P>  \r\n\r\n<P>virksomheden, behandler lokale spørgsmål. </P>  \r\n\r\n<P>AD 3 </P>  \r\n\r\n<P>Virksomhedsrådet er det øverste ledelsesorgan og kan i den </P>  \r\n\r\n<P>forbindelse nærmest sammenlignes med en A/S bestyrelse. </P>  \r\n\r\n<P>Bortset fra de tilfælde, hvor en parlamentarisk forsamling vælger en </P>  \r\n\r\n<P>direktør, er det virksomhedsrådets opgave at ansætte den øverste </P>  \r\n\r\n<P>direktion, som herefter udøver den almindelige daglige </P>  \r\n\r\n<P>ledelsesfunktion efter de retningslinier, som virksomhedsrådet har </P>  \r\n\r\n<P>fastlagt. Virksomhedsrådet er ansvarlig over for den </P>  \r\n\r\n<P>parlamentariske forsamling, der har det politiske ansvar for den </P>  \r\n\r\n<P>pågældende virksomhed. </P>  \r\n\r\n<P>Det skal samtidig understreges, at forslaget ikke har til hensigt at </P>  \r\n\r\n<P>indskrænke den eksisterende brugerindflydelse på offentlige </P>  \r\n\r\n<P>virksomheder, men at forslagsstillerne tværtimod ønsker </P>  \r\n\r\n<P>brugerindflydelse på f.eks. skoler, daginstitutioner, </P>  \r\n\r\n<P>døgninstitutioner m.v. udvidet. I disse tilfælde skal ansvaret for </P>  \r\n\r\n<P>virksomhedens drift m.v. ske i samarbejde med de pågældende </P>  \r\n\r\n<P>brugere. </P>  \r\n\r\n<P>AD 4 </P>  \r\n\r\n<P>Det forudsættes, at valg til et virksomhedsråd sker ud fra </P>  \r\n\r\n<P>demokratiske principper uden indblanding udefra. Valgperioden er </P>  \r\n\r\n<P>sat til 2 år, idet det dog vil være mest hensigtsmæssigt, at </P>  \r\n\r\n<P>valgreglerne udformes således, at den ene halvdel af medlemmer er </P>  \r\n\r\n<P>på valg i lige år og den anden halvdel i ulige år. Endvidere må </P>  \r\n\r\n<P>valgreglerne sikre, at alle væsentlige grupper af ansatte så vidt </P>  \r\n\r\n<P>muligt bliver repræsenteret i virksomhedsrådet. </P>  \r\n\r\n<P>Sekretariatsfunktioner og anden form for ekspertbistand kan i </P>  \r\n\r\n<P>fornødent omfang knyttes til rådet. </P>  \r\n\r\n<P>Alle møder i rådet bør afholdes i arbejdstiden uden løntab, og der </P>  \r\n\r\n<P>kan ikke udbetales honorar eller lignende for deltagelse i rådets </P>  \r\n\r\n<P>møder. Nødvendige omkostninger dækkes af virksomheden. Der </P>  \r\n\r\n<P>henvises i øvrigt til forslagets tekst. </P>  \r\n\r\n<P>AD 5 </P>  \r\n\r\n<P>Det er naturligt, at den øverste ansatte chef er tilknyttet </P>  \r\n\r\n<P>virksomhedsrådet. I øvrigt kan virksomhedsrådet tilkalde andre </P>  \r\n\r\n<P>ansatte inden for virksomheden til deltagelse i møderne. </P>  \r\n\r\n<P>AD 6 </P>  \r\n\r\n<P>Antallet af medlemmer i virksomhedsrådet må afhænge af den enkelte </P>  \r\n\r\n<P>virksomheds størrelse. Det kan måske være nødvendigt i de helt </P>  \r\n\r\n<P>store virksomheder som f.eks. DSB og P &amp; T at udvide antallet af </P>  \r\n\r\n<P>medlemmer ud over de 14. </P>  \r\n\r\n<P>Det er væsentligt, at de enkelte virksomhedsråd selv udformer sin </P>  \r\n\r\n<P>forretningsorden således, at rådets arbejdsgang passer til </P>  \r\n\r\n<P>virksomhedens størrelse og funktion, men det kunne forekomme </P>  \r\n\r\n<P>hensigtsmæssigt, at der blev udarbejdet retningslinier herom af de </P>  \r\n\r\n<P>nedsatte centralråd. </P>  \r\n\r\n<P>AD 7 </P>  \r\n\r\n<P>Centralråd findes i dag i den eksisterende SU-aftale for staten. Som </P>  \r\n\r\n<P>noget nyt foreslås det, at der foruden repræsentanter fra de </P>  \r\n\r\n<P>folkevalgte forsamlinger og organisationerne også bliver en </P>  \r\n\r\n<P>tilsvarende repræsentation fra de eksisterende virksomhedsråd. </P>  \r\n\r\n<P>Antallet af medlemmer bør ikke overstige 30. </P>  \r\n\r\n<P>Ved valg af repræsentanterne fra virksomhedsrådene kan der højst være </P>  \r\n\r\n<P>een repræsentant fra en enkeltvirksomhed, f.eks. kun en fra DSB og </P>  \r\n\r\n<P>kun en fra P &amp; T osv. </P>  \r\n\r\n<P>Der må udarbejdes valgregler der sikrer, at virksomhedsrådenes </P>  \r\n\r\n<P>repræsentanter vælges demokratisk. Valgperioden er også her to år. </P>  \r\n\r\n<P>De faglige organisationer udpeger i fællesskab deres repræsentaion. </P>  \r\n\r\n<P>Udgifter til rådets drift afholdes af de respektive bevilgende </P>  \r\n\r\n<P>myndigheder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00127"
        },
        {
            "displayName": "Entydig dokumentidentifikation",
            "displayValue": "CL005064"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "127"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}