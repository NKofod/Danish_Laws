{
    "id": 68855,
    "title": "Anvisning om Sandblæsning (* 1) (* 2) (* 3) (* 4) ",
    "documentTypeId": "140",
    "isSagsforlobPeriodValid": false,
    "shortName": "CIR nr 3575 af 01/11/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anvisning om Sandblæsning (* 1) (* 2) (* 3) (*  \r\n\r\n 4) </H1>  \r\n\r\n<P></P>  \r\n\r\n<BR>  \r\n\r\n<P>Forord </P>  \r\n\r\n<P>Arbejde med sandblæsning er omfattet af arbejdsmiljølovgivningen. Det er  \r\n\r\n navnlig følgende regler, der finder anvendelse: </P>  \r\n\r\n<P>- Bekendtgørelse nr. 323 af 7. juli 1983 om arbejdets udførelse </P>  \r\n\r\n<P>- Bekendtgørelse nr. 32 af 29. januar 1979 om arbejdstøj og personlige  \r\n\r\n værnemidler. </P>  \r\n\r\n<P>Denne anvisning giver nærmere retningslinier for sandblæsning med tør  \r\n\r\n fristråle. </P>  \r\n\r\n<P>Sandblæsning med tør fristråle skal ske enten i overensstemmelse med  \r\n\r\n anvisningen eller på anden måde, som er lige så forsvarlig i sikkerheds- og  \r\n\r\n sundhedsmæssig henseende. </P>  \r\n\r\n<P>Anvisningen er udarbejdet af direktoratet for arbejdstilsynet og har været  \r\n\r\n forelagt for arbejdsmiljørådet. </P>  \r\n\r\n<P>Indledning </P>  \r\n\r\n<P>Ved sandblæsning med tør fristråle bruges natursand, stålsand (gritt),  \r\n\r\n støbejernssand, stålkugler, korund, glas-shot, aluminiumsilikat,  \r\n\r\n aluminiumslagge, kobberslagge eller kulslagge. </P>  \r\n\r\n<P>Natursand indeholder kvarts, som har særligt sundhedsfarlige egenskaber  \r\n\r\n (silikosefare). Der anbefales derfor at bruge andre blæsemidler end  \r\n\r\n natursand. </P>  \r\n\r\n<P>Ved sandblæsning opstår der en uacceptabel støvbelastning. Dertil kommer,  \r\n\r\n at støv kan indeholde sundhedsfarlige bestanddele, fx kvarts eller andre  \r\n\r\n mineraler, og ved sandblæsning af malede overflader opstår der støv, der kan  \r\n\r\n indeholde fx blyforbindelser, chromater eller organiske bestanddele. </P>  \r\n\r\n<P CLASS=PUNKT> <B>1.</B> Sandblæsning indendørs </P>  \r\n\r\n<P>1.1 Indendørs sandblæsning skal, hvor det er praktisk muligt, foregå i en  \r\n\r\n dertil indrettet kabine. Kabinen skal være forsynet med effektiv mekanisk  \r\n\r\n ventilation, også af hensyn til sigtbarheden og for at undgå overtryk.  \r\n\r\n Kabinen skal have glatte vægge, og der må ikke være hylder eller lignende,  \r\n\r\n som kan samle støv. </P>  \r\n\r\n<P>1.2 Det brugte sand skal fjernes fra kabinen. Dette kan bedst ske ved  \r\n\r\n støvsugning eller automatisk gennem gulvrist og mekanisk transportanlæg. Et  \r\n\r\n sådant anlæg skal være støvtæt og have afsugning, så overtryk i anlægget  \r\n\r\n undgås. </P>  \r\n\r\n<P>1.3 Kabinens ventilationsanlæg skal give hørligt og synligt alarmsignal  \r\n\r\n ved nedsat effektivitet. Ventilationsanlægget skal rengøres hyppigt og skal  \r\n\r\n kontrolleres og justeres af en kvalificeret person. </P>  \r\n\r\n<P>1.4 Kabinen skal have effektiv belysning evt. med flytbare lamper.  \r\n\r\n Belysningen skal hyppigt rengøres. </P>  \r\n\r\n<P>1.5 Skilte uden for kabinen skal advare om, at adgang til kabinen er  \r\n\r\n forbudt for uvedkommende under sandblæsning og en vis tid efter  \r\n\r\n sandblæsningens ophør. Der kan evt. suppleres med en rød advarselslampe, der  \r\n\r\n er tændt under sandblæsningen og i en vis tid efter dens ophør. </P>  \r\n\r\n<P CLASS=PUNKT> <B>2.</B> Sandblæsning udendørs </P>  \r\n\r\n<P>2.1 Udendørs sandblæsning skal, hvor det er praktisk muligt, foregå under  \r\n\r\n presenning eller andet lignende tæt stof, der sikrer, at støvet ikke spredes.  \r\n\r\n</P>  \r\n\r\n<P>2.2 Der skal opsættes advarselsskilte og foretages afspærring, så  \r\n\r\n uvedkommende færdsel hindres. </P>  \r\n\r\n<P>3 For al sandblæsning gælder: </P>  \r\n\r\n<P>3.1 Der må kun sandblæses, når det ikke er til gene for andre. </P>  \r\n\r\n<P>3.2 Sandblæststrålen skal straks standse, når pistolens  \r\n\r\n betjeningsanordning slippes (dødmandsknapfunktion). </P>  \r\n\r\n<P>3.3 Det brugte sand skal fjernes hurtigst muligt efter arbejdets ophør.  \r\n\r\n Der må kun fejes og skovles, når sandet er fugtigt. </P>  \r\n\r\n<P CLASS=PUNKT> <B>4.</B> Personlige værnemidler m.v. </P>  \r\n\r\n<P>4.1 Både sandblæseren og enhver anden person, der opholder sig - også  \r\n\r\n kortvarigt - i områder, hvor der sandblæses, skal bære </P>  \r\n\r\n<P>- særligt arbejdstøj bestående af tætsluttende overtræksdragt,  \r\n\r\n langskaftede støvler og arbejdshandsker med lange manchetter </P>  \r\n\r\n<P>- luftforsynet åndedrætsværn udført enten som hætte, der dækker hoved,  \r\n\r\n hals og skuldre og har sikre og tætte slangeforbindelser, eller som helmaske  \r\n\r\n plus hætte. Maskeruden skal være særlig modstandsdygtig (resistent glas).  \r\n\r\n</P>  \r\n\r\n<P>4.2 Arbejdstøjet skal rengøres eller skiftes hyppigt alt efter arbejdets  \r\n\r\n art. Arbejdstøjet må ikke bæres i spisepauser. </P>  \r\n\r\n<P>4.3 Når sand skal fjernes efter sandblæsning, skal der benyttes egnet  \r\n\r\n åndedrætsværn, fx luftforsynet åndedrætsværn. </P>  \r\n\r\n<P>4.4 Hverken sandblæser eller andre må opholde sig i en sandblæstkabine  \r\n\r\n uden åndedrætsværn, før luftens støvindhold er under den tilladte  \r\n\r\n koncentration (grænseværdien). Se At-meddelelse nr. 3.02.4 om grænseværdier  \r\n\r\n for stoffer og materialer. </P>  \r\n\r\n<P>4.5 I umiddelbar nærhed af, hvor der sandblæses, skal der være  \r\n\r\n øjenskylleflaske. </P>  \r\n\r\n<P CLASS=PUNKT> <B>5.</B> Foranstaltninger mod skadelig støj </P>  \r\n\r\n<P>5.1 Støj skal såvidt muligt bekæmpes ved tekniske foranstaltninger, fx ved  \r\n\r\n brug af støjdæmpet blæsepistol, og ved at gøre ventilationsanlægget så  \r\n\r\n støjsvagt som muligt. Derudover kan det være nødvendigt at bruge høreværn. Se  \r\n\r\n i øvrigt At-meddelelse nr, 4.06.1 om bekæmpelse af støj på arbejdspladsen og  \r\n\r\n At-meddelelse nr. 4.09.5 om høreværn. Det kan desuden være nødvendigt at  \r\n\r\n støjdæmpe sandblæsningskabiner for ikke at genere omgivelserne. </P>  \r\n\r\n<P>6 Genbrug og rengøring </P>  \r\n\r\n<P>6.1 Blæsemidler må kun genbruges, når de er renset for urenheder fra  \r\n\r\n sandblæste emner. </P>  \r\n\r\n<P>6.2 Rengøring af sandblæste emner må ikke ske ved trykluftblæsning. I det  \r\n\r\n omfang, det er praktisk muligt, skal det ske ved støvsugning. </P>  \r\n\r\n<P>6.3 Rengøring af arbejdsstedet efter sandblæsningens ophør, og efter at  \r\n\r\n sandet er fjernet, kan bedst ske med støvsuger. I kabiner skal  \r\n\r\n ventilationsanlægget være i funktion. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 4) Arbejdsministeriets bekendtgørelse nr. 650 af 19 december 1985 om ændring af bekendtgørelse om arbejdstøj og personlige værnemidler efter lov om arbejdsmiljø.",
        "(* 3) Arbejdsministeriets bekendtgørelse nr. 32 af 29 januar 1979 om arbejdstøj og personlige værnemidler.",
        "(* 2) Arbejdsministeriets bekendtgørelse nr. 323 af 7 juli 1983 om arbejdets udførelse.",
        "(* 1) At-meddelelse nr. 4.04.7"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19850357509"
        },
        {
            "displayName": "Entydig dokumentidentifikation",
            "displayValue": "CM028039"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3575"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "01/11/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}