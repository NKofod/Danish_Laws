{
    "id": 52316,
    "title": "Bekendtgørelse om en under 21. december 1950 mellem Danmark, Norge og Sverige afsluttet overenskomst om gennemførelse af bestemmelserne i § 10 i lov nr. 252 af 27. maj 1950 om dansk indfødsret og de tilsvarende norske og svenske bestemmelser.    ",
    "documentTypeId": "220",
    "isSagsforlobPeriodValid": false,
    "shortName": "BKI nr 70 af 22/12/1950",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse om en under 21. december 1950  \r\n\r\n mellem Danmark, Norge og Sverige afsluttet overenskomst om gennemførelse af  \r\n\r\n bestemmelserne i § 10 i lov nr. 252 af 27. maj 1950 om dansk indfødsret og de  \r\n\r\n tilsvarende norske og svenske bestemmelser. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Under 21. december 1950 er der blevet afsluttet følgende overenskomst  \r\n\r\n mellem Danmark, Norge og Sverige: </P>  \r\n\r\n<P>OVERENSKOMST </P>  \r\n\r\n<P>om gennemførelse af bestemmelserne i § 10 i lov nr. 252 af 27. maj 1950 om  \r\n\r\n dansk indfødsret, i § 10 i lov af 8. december 1950 om norsk riksborgarrett og  \r\n\r\n i § 10 i lov af 22. juni 1950 (nr. 382) om svenskt medborgarskap. </P>  \r\n\r\n<P>Hans Majestæt kongen af Danmark, Hans Majestæt kongen af Norge og Hans  \r\n\r\n Majestæt kongen af Sverige er kommet overens om at afslutte følgende  \r\n\r\n overenskomst om gennemførelse af bestemmelserne i § 10 i lov nr. 252 af 27.  \r\n\r\n maj 1950 om dansk indfødsret, i § 10 i lov af 8. december 1950 om norsk  \r\n\r\n riksborgarrett og i § 10 i lov af 22. juni 1950 (nr. 382) om svenskt  \r\n\r\n medborgarskap. </P>  \r\n\r\n<P>Artikel 1. </P>  \r\n\r\n<P>Når efter en kontraherende stats lovgivning fødsel indenfor staten er en  \r\n\r\n betingelse for erhvervelse af dens statsborgerret, skal ved anvendelsen af en  \r\n\r\n sådan bestemmelse fødsel indenfor en anden kontraherende skal have samme  \r\n\r\n betydning. </P>  \r\n\r\n<P>Artikel 2. </P>  \r\n\r\n<P>Når efter en kontraherende stats lovgivning bopæl indenfor staten er en  \r\n\r\n betingelse for erhvervelse af dens statsborgerret, skal ved anvendelsen af en  \r\n\r\n sådan bestemmelse bopæl indenfor en anden kontraherende stat have samme  \r\n\r\n betydning, dog kun forsåvidt angår tiden, indtil vedkommende person er fyldt  \r\n\r\n 12 år. </P>  \r\n\r\n<P>Dette gælder dog ikke for et barns erhvervelse af statsborgerret derved,  \r\n\r\n at en af dets forældre erhverver sådan ret, og ej heller, forsåvidt angår  \r\n\r\n naturalisation eller erhvervelse af statsborgerret i medfør af denne  \r\n\r\n overenskomsts artikel 3. </P>  \r\n\r\n<P>Artikel 3. </P>  \r\n\r\n<P>Den, der har statsborgerret i en kontraherende stat, kan erhverve  \r\n\r\n statsborgerret i en anden kontraherende stat ved overfor den myndighed, denne  \r\n\r\n stat bestemmer, at afgive skriftlig erklæring herom, såfremt han </P>  \r\n\r\n<UL PLAIN>\r\n\r\n<LI>1) har erhvervet statsborgerretten i førstnævnte stat på anden måde end  \r\n\r\n ved naturalisation, </LI>  \r\n\r\n<LI>2) er fyldt 21, men ikke 60 år, </LI>  \r\n\r\n<LI>3) har haft bopæl i den anden stat i de sidste 10 år og </LI>  \r\n\r\n</UL>  \r\n\r\n<P>4)ikke i løbet af denne tid er dømt til frihedsstraf eller anden  \r\n\r\n foranstaltning, som efter denne stats lovgivning i denne henseende er  \r\n\r\n ligestillet med frihedsstraf. </P>  \r\n\r\n<P>Ved anvendelse af bestemmelsen i stk. 1, nr. 1, anses også den, der har  \r\n\r\n erhvervet statsborgerret derved, at en af hans forældre er blevet  \r\n\r\n naturaliseret, for at have erhvervet statsborgerretten ved naturalisation.  \r\n\r\n</P>  \r\n\r\n<P>Artikel 4. </P>  \r\n\r\n<P>En statsborger i en kontraherende stat, som tidligere har haft  \r\n\r\n statsborgerret i en anden kontraherende stat, generhverver denne  \r\n\r\n statsborgerret, når han efter at have taget bopæl i denne stat overfor den  \r\n\r\n myndighed, denne stat bestemmer, afgiver skriftlig erklæring herom. </P>  \r\n\r\n<P>Sådan erklæring kan dog kun afgives, såfremt han efter fortabelsen af den  \r\n\r\n statsborgerret, som ønskes generhvervet, til stadighed har været i besiddelse  \r\n\r\n af statsborgerret i en eller flere af de kontraherende stater. </P>  \r\n\r\n<P>Artikel 5. </P>  \r\n\r\n<P>Erhverver en statsborger i en kontraherende stat i medfør af artiklerne 3  \r\n\r\n eller 4 statsborgerret i en anden kontraherende stat, erhverver også hans  \r\n\r\n ugifte børn under 18 år samme statsborgerret efter de nærmere regler, som  \r\n\r\n gælder efter statsborgerretslovgivningen i den pågældende stat. </P>  \r\n\r\n<P>Artikel 6. </P>  \r\n\r\n<P>Bestemmelserne i artiklerne 1 og 2 finder ikke anvendelse, hvor fødsel  \r\n\r\n eller bopæl indenfor staten er af betydning for erhvervelse af dens  \r\n\r\n statsborgerret i medfør af overgangsbestemmelserne i § 13, stk. 1 og 3, i  \r\n\r\n loven af 27. maj 1950 om dansk indfødsret, §§ 11, 13 og 14 i loven af 8.  \r\n\r\n december 1950 om norsk riksborgarrett eller §§ 15, stk. 2, 16 og 18 i loven  \r\n\r\n af 22. juni 1950 om svenskt medborgarskap. </P>  \r\n\r\n<P>Artikel 7. </P>  \r\n\r\n<P>Denne overenskomst træder i kraft den 1. januar 1951. </P>  \r\n\r\n<P>Sker der ændring af loven af 27. maj 1950 om dansk indfødsret eller af  \r\n\r\n loven af 8. december 1950 om norsk riksborgarrett eller af loven af 22. juni  \r\n\r\n 1950 om svenskt medborgarskap, ophører overenskomsten at gælde i forholdet  \r\n\r\n mellem den stat, som således har ændret sin lovgivning, og de andre stater,  \r\n\r\n medmindre disse erklærer sig rede til fortsat at anvende overenskomstens  \r\n\r\n bestemmelser. </P>  \r\n\r\n<P>Iøvrigt kan overenskomsten af hver af staterne opsiges med en frist af 6  \r\n\r\n måneder. </P>  \r\n\r\n<P>Til bekræftelse heraf har de undertegnede, dertil behørigt befuldmægtigede  \r\n\r\n underskrevet denne overenskomst og forsynet den med deres segl. </P>  \r\n\r\n<P>Udfærdiget i København i 3 eksemplarer på dansk, norsk og svensk, den 21.  \r\n\r\n december 1950. </P>  \r\n\r\n<P>(sign.) Erik Eriksen. </P>  \r\n\r\n<P>(L.S.) </P>  \r\n\r\n<P>Hvilket herved bringes til almindelig kundskab. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 22. december  \r\n\r\n 1950. </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Ole Bjørn Kraft. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/01/1951"
        },
        {
            "displayName": "Accession",
            "displayValue": "L19500007064"
        },
        {
            "displayName": "Entydig dokumentidentifikation",
            "displayValue": "CM011149"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1950"
        },
        {
            "displayName": "Dato for underskrift",
            "displayValue": "22/12/1950"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Indenrigsministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}