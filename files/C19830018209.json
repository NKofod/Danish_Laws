{
    "id": 62165,
    "title": "Cirkulære om ligningsrådets og statsskattedirektoratets ligningsplan for indkomståret 1983 ",
    "documentTypeId": "140",
    "isSagsforlobPeriodValid": false,
    "shortName": "CIR nr 182 af 15/11/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ligningsrådets og  \r\n\r\n statsskattedirektoratets ligningsplan for indkomståret 1983 </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Ligningsrådets og statsskattedirektoratets tilsyn  \r\n\r\n med ligningen </P>  \r\n\r\n<P>Efter skattestyrelseslovens kapitel 3 påhviler det ligningsrådet og  \r\n\r\n statsskattedirektoratet, der i forening udgør den øverste lignings- og  \r\n\r\n vurderingsmyndighed, at føre tilsyn med ligningsmyndighedernes arbejde og at  \r\n\r\n kontrollere ansættelser foretaget af disse. Det skal herved sikres, at  \r\n\r\n ligningen sker på behørig og ensartet måde over hele landet. </P>  \r\n\r\n<P>Som led heri skal ligningsrådet og statsskattedirektoratet udarbejde en  \r\n\r\n årlig plan for ligningen og tilsynet hermed. </P>  \r\n\r\n<P>I planen kan indgå, at der efter kriterier fastlagt af rådet og  \r\n\r\n direktoratet udtages bestemte kategorier af selvangivelser eller punkter på  \r\n\r\n selvangivelsen til gennemgang ved ligningen efter nærmere angivne  \r\n\r\n retningslinier, og at andre selvangivelser kun gennemgår en mere formel,  \r\n\r\n eventuel maskinel kontrol. </P>  \r\n\r\n<P>Statsskattedirektoratet tilvejebringer oplysninger til brug ved kontrol af  \r\n\r\n selvangivelserne og sørger for, at oplysningerne meddeles  \r\n\r\n ligningsmyndighederne til brug ved ligningen. </P>  \r\n\r\n<P>Statsskattedirektoratet informerer ved udsendelse af skriftlige  \r\n\r\n vejledninger og ved instruktionsmøder m.v. ligningsmyndighederne om forhold  \r\n\r\n af betydning for deres arbejde, herunder om ny lovgivning og om den praksis,  \r\n\r\n som kan udledes af afgørelser truffet af domstolene, ministeren  \r\n\r\n (skattedepartementet), landsskatteretten, ligningsrådet og direktoratet selv.  \r\n\r\n</P>  \r\n\r\n<P>Ligningsrådet og statsskattedirektoratet meddeler ligningsmyndighederne  \r\n\r\n anvisninger såvel med hensyn til den formelle fremgangsmåde som med hensyn  \r\n\r\n til tilrettelæggelsen og gennemførelsen af selve ligningen. </P>  \r\n\r\n<P>Ligningsrådet har besluttet, at ligningsarbejdet for indkomståret 1983  \r\n\r\n skal tilrettelægges og afvikles efter følgende retningslinier: </P>  \r\n\r\n<P CLASS=PUNKT> <B>2.</B> Kommunerens ligningsplan </P>  \r\n\r\n<P>Kommunerne og ligningskommissionerne skal i henhold til forretningsorden  \r\n\r\n for ligningskommissionerne udarbejde en plan for ligningen i den enkelte  \r\n\r\n kommune. Denne plan skal udarbejdes under behørig hensyntagen til  \r\n\r\n ligningsrådets og statsskattedirektoratets retningslinier. </P>  \r\n\r\n<P>2.1. Ligningsplanen skal indeholde </P>  \r\n\r\n<P>- eventuelle beslutninger om opdeling af ligningskommissionen i  \r\n\r\n besluttende led, jf. skattestyrelseslovens § 1, stk. 5 </P>  \r\n\r\n<P>- beslutninger om ligningskommissionens bemyndigelse til formanden efter §  \r\n\r\n 11, stk. 1, i bekendtgørelse af forretningsorden for ligningskommissioner og  \r\n\r\n til skatteadministrationen efter skattestyrelseslovens § 3, stk. 3 </P>  \r\n\r\n<P>- en bestemmelse om planens ajourføring eller optagelse til revision,  \r\n\r\n f.eks. pr. 1. november 1984. </P>  \r\n\r\n<P>2.2. Ligningsplanen skal endvidere indeholde oplysning om </P>  \r\n\r\n<P>- hvilke udsøgningskriterier ligningskommissionen har valgt.  \r\n\r\n &quot;Oversigt over udsøgningskriterier for 1983&quot; kan optages som bilag  \r\n\r\n til ligningsplanen </P>  \r\n\r\n<P>- hvor stor en del af de erhvervsdrivende personer og selskaberne, der  \r\n\r\n påtænkes udtaget til kontrol (partiel eller total), herunder et mål for  \r\n\r\n kontrol på stedet angivet ved antal planlagte besøg </P>  \r\n\r\n<P>- hvorvidt kommunen deltager i indberetningen af regnskabsoplysninger på  \r\n\r\n virksomhedsskemaer til statens ligningssystem for erhvervsdrivende  \r\n\r\n (SLS-E-systemet) </P>  \r\n\r\n<P>- de personaleressourcer, der forventes at være til rådighed for  \r\n\r\n ligningsarbejdet frem til den 31. marts 1985. Amtsskatteinspektoraterne  \r\n\r\n påser, at opgørelserne af ressourceanvendelsen er sammenlignelige.  \r\n\r\n Ressourcerne fordeles på ligning af </P>  \r\n\r\n<P>- almindelige lønmodtagere </P>  \r\n\r\n<P>- &quot;tunge&quot; lønmodtagere og repræsentanter </P>  \r\n\r\n<P>- lettere regnskaber, almindelige regnskaber, &quot;tunge regnskaber og  \r\n\r\n landbrugsregnskaber </P>  \r\n\r\n<P>- selskaber m.v. og dødsboer. </P>  \r\n\r\n<P>2.3 Kommunernes ressourceanvendelse skal tilrettelægges således, at der i  \r\n\r\n ligningsperioden efter aftale med amtsskatteinspektoraterne eller  \r\n\r\n statsskattedirektoratet kan overføres personale til eventuelle  \r\n\r\n kontrolforanstaltninger. </P>  \r\n\r\n<P>2.4. Efter ligningsperiodens udløb skal der udarbejdes en redegørelse for  \r\n\r\n resultatet af ligningen. Statsskattedirektoratet fastlægger kravet til  \r\n\r\n indholdet af redegørelsen. </P>  \r\n\r\n<P CLASS=PUNKT> <B>3.</B> Ligningen </P>  \r\n\r\n<P>3.1. Ligningsgrundlaget </P>  \r\n\r\n<P>Ligningsgrundlaget er selvangivelse/erklæring, kontroloplysninger fra  \r\n\r\n kontrolbilagssystemet samt øvrige indhentede kontroloplysninger. </P>  \r\n\r\n<P>Har skatteyderen misforstået erklæringsordningen, beregnes ikke tillæg  \r\n\r\n efter skattekontrolloven. Om underskriften er placeret på side 1 eller side 4  \r\n\r\n er uden betydning for, om der foreligger behørig selvangivelse. </P>  \r\n\r\n<P>3.2. Ligningskontrol- og udsøgningssystemet (SLS) </P>  \r\n\r\n<P>3.2.1. Statens lignings- og kontrolsystem er opbygget som et landsdækkende  \r\n\r\n terminaltilgængeligt system med henblik på i størst muligt omfang at gøre  \r\n\r\n lønmodtagerligningen maskinel og, hvor det ikke er muligt, at danne grundlag  \r\n\r\n for en systematisk udvælgelse af de selvangivelser, der skal kontrolleres  \r\n\r\n nærmere. </P>  \r\n\r\n<P>Oplysninger fra ligningssystemet for personer udskrives på kontrol- og  \r\n\r\n udsøgningsblanket R 75. </P>  \r\n\r\n<P>Selvangivelser for skatteydere, der underskriver erklæringen, gennemgår  \r\n\r\n samme kontroller m.v. i kontrol- og udsøgningssystemet som de øvrige  \r\n\r\n selvangivelser. </P>  \r\n\r\n<P>3.2.2. Kontroloplysninger på blanketterne R 75 og R 75s </P>  \r\n\r\n<P>Som led i lignings- og kontrolarbejdet indsamles en række oplysninger om  \r\n\r\n skatteydernes indkomst- og formueforhold. For personer med ligningsartkode og  \r\n\r\n med forskudt regnskabsår udskrives obligatorisk kontrol- og udsøgningsblanket  \r\n\r\n R 75 med kontroloplysninger. Der udskrives samtidig R 75 for disses  \r\n\r\n ægtefæller. For øvrige skatteydere udskrives R 75 kun, hvis skatteyderen er  \r\n\r\n udsøgt eller kommunen har rekvireret udskrivning af R 75. </P>  \r\n\r\n<P>For aktie- og anpartsselskaber udskrives oplysninger automatisk på R 75s.  \r\n\r\n Kontrolbilaget for selskaber m.v. udskrives første gang i april 1984. </P>  \r\n\r\n<P>I tiden juli-december 1984 udskrives på særskilt blanket oplysninger om  \r\n\r\n rente af private pantebreve, der er indberettet til statsskattedirektoratet  \r\n\r\n som led i den stikprøvevise kontrol af pantebrevsrenter. </P>  \r\n\r\n<P>I juli 1984 udskrives på særskilt blanket oplysninger om byggeudgifter til  \r\n\r\n brug ved kontrolarbejdet, jf. lov nr. 244 af 8. juni 1979 om kontrol med  \r\n\r\n visse byggearbejder m.v. </P>  \r\n\r\n<P>3.2.3. Udsøgningssystemet </P>  \r\n\r\n<P>Den maskinelle udsøgning af de selvangivelser, der skal kontrolleres  \r\n\r\n nærmere, sker i udsøgningssystemet der er terminaltilgængeligt. Systemet  \r\n\r\n bygger på en maskinel registrering og sammenligning af forskellige  \r\n\r\n skatteregistres indhold, og er opbygget med sorteringsgrupper og kriterier.  \r\n\r\n</P>  \r\n\r\n<P>Der udsøges automatisk for indkomstdifferencer, der fremkommer ved  \r\n\r\n maskinel sammenligning af selvangivelse og kontroloplysninger, og desuden i  \r\n\r\n en række særlige situationer. Det drejer sig om følgende forhold </P>  \r\n\r\n<P>- A-indkomstdifferencer </P>  \r\n\r\n<P>- B-indkomstdifferencer </P>  \r\n\r\n<P>- renteindkomstdifferencer </P>  \r\n\r\n<P>- renteindtægter med særlige ejerforhold </P>  \r\n\r\n<P>- ejendomssalg </P>  \r\n\r\n<P>- fejl ved erklæringsafgivelsen vedrørende ejendomsoverskud og -underskud  \r\n\r\n eller kontantejendomsværdi </P>  \r\n\r\n<P>- fejl ved beregning af ejendomsoverskud eller -underskud </P>  \r\n\r\n<P>- skatteyderen eller dennes ægtefælle er død i 1983 </P>  \r\n\r\n<P>- fejl i mandtalskoder. </P>  \r\n\r\n<P>Herudover kan den enkelte kommune selv fastsætte yderligere kriterier,  \r\n\r\n efter hvilke selvangivelser ønskes udtaget til nærmere ligningsmæssig  \r\n\r\n kontrol. Fastsættelsen af yderligere udsøgningskriterier skal ske efter en  \r\n\r\n samlet bedømmelse af de eksisterende personaleressourcer, så antallet af  \r\n\r\n udsøgte selvangivelser begrænses. </P>  \r\n\r\n<P>Udsøgningen starter med 1. indgangstest og afvikles i forbindelse med hver  \r\n\r\n af de 10 centrale indgangstestkørsler. </P>  \r\n\r\n<P>Deltagelse i 7. og 10. udsøgningskørsel er obligatorisk. Derved sikres, at  \r\n\r\n udsøgningen også omfatter tilfælde, hvor oplysningssedelerne er indgået med  \r\n\r\n forsinkelse. Det har endvidere betydning for skatteydere, der har  \r\n\r\n underskrevet erklæring. </P>  \r\n\r\n<P>3.3. Statens ligningssystem for erhvervsdrivende (SLS-E) </P>  \r\n\r\n<P>3.3.1. Mandtallet </P>  \r\n\r\n<P>SLS-E mandtallet vil for indkomståret 1983 blive løbende ajourført, så det  \r\n\r\n opfylder kravene til et udbygget SLS-E-system. </P>  \r\n\r\n<P>3.3.2. Indberetning af regnskabsoplysninger </P>  \r\n\r\n<P>For indkomståret 1983 indberettes regnskabsoplysninger for 50.000  \r\n\r\n virksomheder. Oplysningerne indberettes på virksomhedsbilag, der udskrives  \r\n\r\n fra statsskattedirektoratet. </P>  \r\n\r\n<P>Hvis en virksomhed udtages til kontrol (partiel eller total) jf. pkt.  \r\n\r\n 3.3.5., og virksomheden ikke i forvejen er indberettet, skal der også  \r\n\r\n indberettes oplysninger for denne virksomhed. </P>  \r\n\r\n<P>Virksomhedsbilagene udfyldes efter nærmere aftale med  \r\n\r\n amtsskatteinspektoratet. Hvor en virksomhed indberettes første gang i 1983,  \r\n\r\n skal der også foretages indberetning for 1981 og 1982. </P>  \r\n\r\n<P>3.3.3. Udsøgning af erhvervsdrivende </P>  \r\n\r\n<P>For indkomståret 1983 etableres et udsøgningssystem for erhvervsdrivende.  \r\n\r\n Udsøgningskriterierne fastlægges i samarbejde mellem atmsskatteinspektoratet  \r\n\r\n og kommunerne. </P>  \r\n\r\n<P>Erfaringerne fra den supplerende undersøgelse, der færdiggøres med  \r\n\r\n indkomståret 1982, indgår i udsøgningskriterierne. Desuden indgår en række  \r\n\r\n kontroloplysninger og indikatorer m.v. </P>  \r\n\r\n<P>Orientering om udsøgningskriterierne vil blive givet i SLS-E vejledningen.  \r\n\r\n</P>  \r\n\r\n<P>Udsøgningssystemet vil bestå af en central og en decentral del. Den  \r\n\r\n decentrale del giver bl.a. mulighed for at udsøge bestemte brancher. De  \r\n\r\n nærmere retningslinier for en sådan decentral udsøgning fastsættes af  \r\n\r\n statsskattedirektoratet, hvorefter udsøgningen tilrettelægges i samarbejde  \r\n\r\n mellem amtsskatteinspektoratet og kommunerne. De kontroloplysninger, der  \r\n\r\n indsamles til brug for udsøgningssystemet, vil være terminaltilgængelige.  \r\n\r\n</P>  \r\n\r\n<P>3.3.4. Ligningsændringer </P>  \r\n\r\n<P>Ligningsændringer skal indberettes for alle erhvervsdrivende fra og med  \r\n\r\n indkomståret 1983. </P>  \r\n\r\n<P>Desuden skal der indberettes ligningsændringer for indkomstårene 1981 og  \r\n\r\n 1982 for de virksomheder, der er indberettet regnskabsoplysninger på for de  \r\n\r\n pågældende år. </P>  \r\n\r\n<P>Ændringsblanketterne udfyldes efter nærmere aftale mellem  \r\n\r\n amtsskatteinspektoratet og kommunerne. </P>  \r\n\r\n<P>3.3.5. Indberetning af udført kontrol </P>  \r\n\r\n<P>Graden af den udførte kontrol (partiel eller total) skal indberettes på  \r\n\r\n blanket R 210. Kontrolgraderne beskrives nærmere i SLS-E vejledningen. </P>  \r\n\r\n<P>På blanketten skal også gives oplysning om udgående kontrol og om  \r\n\r\n tilfælde, hvor der er tale om væsentlige tilsidesættelser af bogføringsloven  \r\n\r\n og mindstekravene til regnskabet. </P>  \r\n\r\n<P>Indberetningsblanketten udfyldes af den myndighed, der har foretaget  \r\n\r\n kontrollen. Er dette den kommunale ligningsmyndighed, indsendes blanketten  \r\n\r\n til amtsskatteinspektoratet. </P>  \r\n\r\n<P>3.3.6. Andre aktiviteter </P>  \r\n\r\n<P>Den igangværende registrering af hovedaktionærforhold m.v.,  \r\n\r\n interessentskaber, partrederier, kommanditselskaber og andre flerejede  \r\n\r\n selskaber videreføres og udbygges. For virksomheder med flere ejere foretages  \r\n\r\n henvisninger mellem disse, og der udpeges en kommune, som skal kontrollere  \r\n\r\n virksomhedsregnskabet. Der gennemføres en tilsvarende registrering med  \r\n\r\n henblik på den ligningsmæssig kontrol af leasingselskaber og disses  \r\n\r\n interessenter m.v., jf. punkt 4.9.7. </P>  \r\n\r\n<P>Der bør i fornødent omfang udarbejdes oversigter til belysning af  \r\n\r\n koncernens opbygning og struktur. </P>  \r\n\r\n<P>3.3.7. Statistik- og tilsynssystem </P>  \r\n\r\n<P>Der etableres et statistik- og tilsynssystem, der har til formål </P>  \r\n\r\n<P>- at danne grundlag for udarbejdelse af statistik over udsøgningssystemets  \r\n\r\n anvendelse, ligningsresultater m.v. </P>  \r\n\r\n<P>- at danne grundlag for udarbejdelse af terminaltilgængeligt materiale,  \r\n\r\n som dokumenterer arten og mængden af oplysninger i alle SLS-E delsystemer  \r\n\r\n opdelt på amtsskatteinspektorats- og kommuneniveau </P>  \r\n\r\n<P>- at danne grundlag for detailanalyser af de forskellige  \r\n\r\n udsøgningskriteriers effektivitet, herunder resultaterne af de decentrale  \r\n\r\n udsøgninger. </P>  \r\n\r\n<P CLASS=PUNKT> <B>4.</B> Retningslinier for ligningen </P>  \r\n\r\n<P>4.1. Anvisninger </P>  \r\n\r\n<P>Statsskattedirektoratets anvisninger om ligningen for 1983 udsendes i  \r\n\r\n januar måned 1984 i &quot;Meddelelser fra statsskattedirektoratet og  \r\n\r\n ligningsrådet&quot;, 1. hæfte. Anvisningerne, der er godkendt af  \r\n\r\n ligningsrådet, er bindende for de lignende myndigheder, herunder  \r\n\r\n skatterådene. </P>  \r\n\r\n<P>4.2. Ligningsvejledning 1983 </P>  \r\n\r\n<P>Statsskattedirektoratets ligningsvejledning for personer udsendes til  \r\n\r\n skattemyndighederne i slutningen af marts 1984. </P>  \r\n\r\n<P>Ligningsvejledningen for selskaber udsendes omkring 1. april 1984. </P>  \r\n\r\n<P>Vejledningen om overenskomster til undgåelse af dobbeltbeskatning udsendes  \r\n\r\n i maj måned 1984. </P>  \r\n\r\n<P>Vejledningerne finder anvendelse ved ligningen for indkomståret 1983. De  \r\n\r\n giver udtryk for direktoratets opfattelse gældende praksis, og skal i  \r\n\r\n almindelighed følges af hensyn til kravet i skattestyrelseslovens § 14 om, at  \r\n\r\n ligningen skal være ensartet over hele landet. </P>  \r\n\r\n<P>4.3. Revisionsmeddelelser </P>  \r\n\r\n<P>Siden 1980 har statsskattedirektoratet udsendt et antal  \r\n\r\n revisionsmeddelelser til amtsskatteinspektoraterne, skatterådene og de  \r\n\r\n kommunale ligningsmyndigheder. Revisionsmeddelelserne er alene af vejledende  \r\n\r\n karakter, og har til formål at videregive den ved ligningen og tilsynet  \r\n\r\n opnåede konkrete og generelle viden om virksomheder og brancheforhold m.v.  \r\n\r\n</P>  \r\n\r\n<P>Statsskattedirektoratet påregner at udsende en revisionsmeddelelse om de  \r\n\r\n problemer som opstår, når danske ligningsmyndigheder anmoder skatteydere om  \r\n\r\n at fremlægge regnskaber og underliggende bilagsmateriale for aktiviteter, der  \r\n\r\n i selskabsform eller på anden måde finder sted i udlandet. </P>  \r\n\r\n<P>Arrangementer med relation til udlandet vil blive systematisk beskrevet i  \r\n\r\n en afsluttende rapport eller som et supplement til den tidligere udsendte  \r\n\r\n revisionsmeddelelse vedrørende udlandstransaktioner (revisionsmeddelelse  \r\n\r\n 1980-3). </P>  \r\n\r\n<P>4.4. Information og instruktion </P>  \r\n\r\n<P>Statsskattedirektoratet vil udarbejde information om ny lovgivning,  \r\n\r\n særlige skattemæssige problemer samt domme og kendelser m.v. Orienteringen  \r\n\r\n herom gives til de kommunale ligningsmyndigheder af amtsskatteinspektoraterne  \r\n\r\n ved instruktionsmøder. Derudover vil amtsskatteinspektoraterne orientere om  \r\n\r\n den praksis, som kan udledes af afgørelser truffet af domstolene, ministeren  \r\n\r\n (skattedepartementet), landsskatteretten, ligningsrådet og direktoratet ved  \r\n\r\n udsendelse af en periodisk publikation (ASI-information). </P>  \r\n\r\n<P>4.5. Skatteydere med ukomplicerede skattemæssige forhold </P>  \r\n\r\n<P>Ligningsarbejdet skal tilrettelægges og afvikles, så det tilstræbes, at  \r\n\r\n alle skatteydere med ukomplicerede skattemæssige forhold (almindelige  \r\n\r\n lønmodtagere og pensionister m.v.) er færdigbehandlet, inden første  \r\n\r\n årsopgørelse udsendes. </P>  \r\n\r\n<P>4.6. Forhøjelse af skatteansættelser, hvori indgår skønsmæssig vurdering  \r\n\r\n</P>  \r\n\r\n<P>Ved statsskattedirektoratets cirkulære nr. 487 af 3. november 1976 er det  \r\n\r\n bestemt, at forhøjelser af en skønsmæssig værdiansættelse af enkeltposter,  \r\n\r\n der vedrører privatforbruget, ikke kan ske, medmindre forhøjelsen er  \r\n\r\n væsentlig, og at en sådan ændring ikke kan foretages efter udsendelse af  \r\n\r\n første årsopgørelse. </P>  \r\n\r\n<P>For bogførings- og regnskabspligtige kan skønsposter forhøjes efter  \r\n\r\n udsendelse af årsopgørelse, hvis selvangivelsen er udtaget til partiel eller  \r\n\r\n total kontrol, og der på forhånd er givet meddelelse herom. Reglerne omtales  \r\n\r\n nærmere i ligningsvejledningen og SD-cirkulære 1979-17. </P>  \r\n\r\n<P>4.7. Udtagelse og indberetning af bødesager </P>  \r\n\r\n<P>For at sikre en ensartet udtagelse af sager, hvor der må antages at  \r\n\r\n foreligge overtrædelse af skattekontrollovens § 13 eller straffelovens § 289,  \r\n\r\n er det ved skrivelse af 27. december 1977 pålagt kommunerne at udtage og  \r\n\r\n indberette sådanne sager til amtsskatteinspektoraterne. </P>  \r\n\r\n<P>4.8. Ligningskontrol og kontrolsamarbejde </P>  \r\n\r\n<P>4.8.1. Ligningsrådet og statsskattedirektoratet finder det nødvendigt, at  \r\n\r\n der gennemføres flere kontrolbesøg, bl.a. ved samarbejde med andre  \r\n\r\n myndigheder. De kommunale ligningsplaner skal indeholde et mål for kontrol på  \r\n\r\n stedet angivet ved antal planlagte besøg. Samarbejdet med toldvæsenet  \r\n\r\n koordineres af amtsskatteinspektoratet. </P>  \r\n\r\n<P>Det skal ved stikprøvekontrol sikres, at offentlige myndigheder,  \r\n\r\n institutioner, betydende foreninger og fonde overholder pligten til at  \r\n\r\n indsende oplysningssedler i medfør af skattekontrollovens § 7. </P>  \r\n\r\n<P>4.8.2. Lokale og regionale kontrolaktioner søges koordineret ved aftale  \r\n\r\n mellem amtsskatteinspektoratet og kommunerne. Kontrolaktionerne medtages  \r\n\r\n såvel i amtsskatteinspektoratets tilsynsplan som i kommunernes  \r\n\r\n ligningsplaner, og i ligningsplanen angives, hvorledes kontrolarbejdet  \r\n\r\n påtænkes tilrettelagt. Kontrolaktionerne skal indberettes til  \r\n\r\n statsskattedirektoratet, så de kan koordineres, og der kan udsendes  \r\n\r\n information om erfaringerne. </P>  \r\n\r\n<P>4.8.3. I samarbejde med direktoratet for toldvæsenet gennemfører  \r\n\r\n statsskattedirektoratet i 1984 et forsøgsprojekt. Tre inspektorater, et antal  \r\n\r\n distriktstoldkamre og kommuner deltager i forsøgsprojektet. Formålet er at  \r\n\r\n gennemprøve forslag, som er fremsat i betænkning nr. 895/1979, om udvidet  \r\n\r\n samarbejde mellem skattevæsenet og toldvæsenet. </P>  \r\n\r\n<P>4.9. Særlig kontrolaktioner </P>  \r\n\r\n<P>4.9.1. Statsskattedirektoratet har i 1983 udsendt revisionsmeddelelse  \r\n\r\n 1983-1 om udlandsdanskere. Der orienteres heri om statsskattedirektoratets  \r\n\r\n seneste erfaringer indvundet ved behandlingen af skattepligtssager, herunder  \r\n\r\n om betydningen af blanket F 54. </P>  \r\n\r\n<P>Statsskattedirektoratet udsender snarest en ny blanket, hvis udfyldelse  \r\n\r\n kræver flere oplysninger fra såvel fraflytteren som tilflytningslandet. Der  \r\n\r\n vil blive udsendt ny liste over personer, der har meldt flytning til udlandet  \r\n\r\n i 1982 og 1983. </P>  \r\n\r\n<P>4.9.2. Samarbejdet med andre landes skattemyndigheder i konkrete sager  \r\n\r\n viser sig fortsat at være værdifuldt. De lokale ligningsmyndigheder anmodes  \r\n\r\n derfor om at prioritere arbejdet i sager om udveksling af oplysninger med  \r\n\r\n udlandet højt. </P>  \r\n\r\n<P>4.9.2. Uidentificerede bank- og sparekassekonti med indestående på over  \r\n\r\n 10.000 kr. gøres til genstand for undersøgelse i pengeinstituttet. De konti,  \r\n\r\n der efter undersøgelsen stadig er uidentificerede, indberettes gennem  \r\n\r\n amtsskatteinspektoratet til statsskattedirektoratet med henblik på  \r\n\r\n inddragelse til fordel for statskassen. </P>  \r\n\r\n<P>4.9.4. I tilknytning til revisionsmeddelelse 1983-3 har  \r\n\r\n statsskattedirektoratet anvist en række emner til undersøgelse, og har  \r\n\r\n anmodet amtsskatteinspektoraterne og skattedirektoraterne i København og  \r\n\r\n Frederiksberg kommuner om at udtage selvangivelser for selskaber m.v. med  \r\n\r\n koncernforbindelser til udlandet til en gennemgang. Amtsskatteinspektoratet  \r\n\r\n inddrager kommunerne i revisionsarbejdet. </P>  \r\n\r\n<P>Statsskattedirektoratet vil anvise yderligere emner til kontrol, og vil  \r\n\r\n tilvejebringe yderligere oplysninger på området, bl.a. ved konsultationer med  \r\n\r\n andre landes skattemyndigheder. </P>  \r\n\r\n<P>4.9.5. Ved gennemgang af selskaber med koncernmæssige forbindelser til  \r\n\r\n udlandet vil ligningsmyndighederne støde på selskaber, hvis omsætnings- og  \r\n\r\n kapitalforhold er atypiske. </P>  \r\n\r\n<P>Der kan være tale om et selskab etableret i Danmark med henblik på via  \r\n\r\n selskabet at kanalisere midler fra et land til et andet. Baggrunden for  \r\n\r\n etablering af selskabet i Danmark kan ligge i dobbeltbeskatningsaftaler.  \r\n\r\n Selskabernes indtægter og udgifter stammer sjældent fra virksomhed her i  \r\n\r\n landet. Såfremt ligningsmyndighederne støder på sådanne selskaber skal  \r\n\r\n statsskattedirektoratet underrettes herom gennem amtsskatteinspektoratet.  \r\n\r\n</P>  \r\n\r\n<P>4.9.6. Statsskattedirektoratet har ved SD-cirkulære 1983-12 meddelt, at  \r\n\r\n visse arrangementer med forudbetalte renter ikke kan godkendes skattemæssigt.  \r\n\r\n Dispositioner med forudbetaling af renter, der må antages alene at være  \r\n\r\n skattemæssigt begrundet, skal indberettes til statsskattedirektoratet gennem  \r\n\r\n amtsskatteinspektoratet. </P>  \r\n\r\n<P>4.9.7. Den skattemæssige behandling af visse leasingarrangementer  \r\n\r\n overvejes for tiden i statsskattedirektoratet bl.a. på baggrund af betænkning  \r\n\r\n nr. 984/1983 fra leasingudvalget. Statsskattedirektoratet vil senere udsende  \r\n\r\n meddelelse om resultatet heraf. </P>  \r\n\r\n<P>Kommunerne anmodes om at sikre, at der for leasingarrangementers  \r\n\r\n vedkommende er udpeget en ligningskommune, jf. pkt. 3.3.6. </P>  \r\n\r\n<P>4.9.8. Statsskattedirektoratet har i slutningen af 1982 anmodet  \r\n\r\n amtsskatteinspektoraterne om i samarbejde med kommunerne at udtage et antal  \r\n\r\n idrætsforeninger til revisionsmæssig gennemgang. Undersøgelsen er i 1983  \r\n\r\n udvidet til at omfatte en række mere betydende foreninger m.v. med  \r\n\r\n skattepligtige udbetalinger (&quot;Foreninger 1983&quot;). </P>  \r\n\r\n<P>Første del af undersøgelsen afsluttes med rapport til  \r\n\r\n statsskattedirektoratet senest 31. december 1983. Undersøgelsen afsluttes  \r\n\r\n endeligt 1. april 1984. </P>  \r\n\r\n<P>Statsskattedirektoratet har ligeledes i 1983 anmodet  \r\n\r\n amtsskatteispektoraterne om i samarbejde med kommunerne at informere om og  \r\n\r\n generelt indskærpe oplysningspligten for skattepligtige udbetalinger over for  \r\n\r\n foreninger m.v. Samtidig har man fastsat, at der skal gennemføres en kontrol  \r\n\r\n for en begrænset årrække. </P>  \r\n\r\n<P CLASS=PUNKT> <B>5.</B> Lignings- og årsagskodestatistik </P>  \r\n\r\n<P>Der vil til amtsskatteinspektoraterne og kommunerne blive udsendt en  \r\n\r\n ligningsstatistik pr. 1. november 1984 og pr. 15. april 1985. Der foretages  \r\n\r\n optællinger af såvel forhøjelser som nedsættelser, opdelt på berigtigelser,  \r\n\r\n førstegangsansættelser og klager til henholdsvis ligningskommission og  \r\n\r\n skatteråd, fordelt på skatteyderkategorierne pensionister, almindelige  \r\n\r\n lønmodtagere, tunge lønmodtagere og repræsentanter, lette regnskaber,  \r\n\r\n almindelige regnskaber, landbrugsregnskaber og tunge regnskaber samt en  \r\n\r\n total. </P>  \r\n\r\n<P>For at sikre et korrekt optællingsgrundlag skal kommunerne indberette  \r\n\r\n ansættelsesændringer umiddelbart efter, de er foretaget. For kommuner med  \r\n\r\n selvstændigt journal- og registreringssystem for ansættelsesændringer, er det  \r\n\r\n ikke tilstrækkeligt kun at indberette ændringen til dette system. Ændringen  \r\n\r\n skal også indberettes til det centrale slutligningssystem. </P>  \r\n\r\n<P>Årsagskodestatistikken udskrives sammen med ligningsstatistikken.  \r\n\r\n Årsagskoderne dannes maskinelt i slutligningssystemet og SOUL-systemet på  \r\n\r\n grundlag af slutligningsindberetningerne og de tekster, der anvendes i  \r\n\r\n SOUL-systemets kendelser/agterskrivelser. De i SOUL-systemet dannede koder  \r\n\r\n skal indberettes til statsskattedirektoratet. </P>  \r\n\r\n<P>Amtsskatteinspektoraterne og kommuner med terminaladgang til  \r\n\r\n statsskattedirektoratets terminalsystem vil fra 1. indgangstest og frem til  \r\n\r\n 16. ændringskørsel for indkomståret 1983 ved terminalopslag kunne få  \r\n\r\n oplysning om indberettede ansatte og selvangivne indkomster samt forhøjelser  \r\n\r\n og nedsættelser både som antal og beløb. Kommuner uden terminaladgang til de  \r\n\r\n centrale systemer vil kunne rekvirere oplysningerne hos  \r\n\r\n amtsskatteinspektoratet. </P>  \r\n\r\n<P>Stadfæstelser i klagesager, der er forelagt ligningskommissionen, skal  \r\n\r\n indberettes med en særlig ligningsmyndighedskode til slutligningssystemet.  \r\n\r\n Dette gælder også for kommuner, der anvender protokolsystemet. </P>  \r\n\r\n<P>Den 1. juni 1985 vil der til amtsskatteinspektoraterne og kommunerne blive  \r\n\r\n udsendt en statistik over klagerne til ligningskommissionerne. </P>  \r\n\r\n<P>Der vil endvidere blive udskrevet en ligningsstatistik for selskaber m.v.  \r\n\r\n</P>  \r\n\r\n<P CLASS=PUNKT> <B>6.</B> Tilsyn med ligningen </P>  \r\n\r\n<P>6.1. Ligningsrådets og statsskattedirektoratets tilsyn efter  \r\n\r\n skattestyrelseslovens § 11 med ligningskommissionernes arbejde varetages uden  \r\n\r\n for København og Frederiksberg kommuner af amtsskatteinspektoraterne, jf.  \r\n\r\n lovens § 19, stk. 1. Amtsskatteinspektoraterne indberetter pr. 1. august 1985  \r\n\r\n til statsskattedirektoratet og ligningsrådet resultater af og erfaringer fra  \r\n\r\n tilsynsvirksomheden for indkomståret 1983. </P>  \r\n\r\n<P>6.2. Amtsskatteinspektoraterne kan, jf. SD-cirkulære 1979-11 bemyndige en  \r\n\r\n ligningskommission til at ændre ansættelser for tidligere indkomstår. </P>  \r\n\r\n<P>6.3. Amtsskatteinspektoraterne er ved SD-cirkulære 1979-11, bemyndiget til  \r\n\r\n at udtage selvangivelser efter lovens § 14, stk. 2, til gennemgang og  \r\n\r\n forelæggelse for amtsligningsrådet. Amtsskatteinspektoraterne er ved samme  \r\n\r\n cirkulære bemyndiget til på direktoratets vegne at deltage i  \r\n\r\n ligningskommissionernes møder og forhandlinger efter lovens § 14, stk. 2.  \r\n\r\n</P>  \r\n\r\n<P>6.4. Kommunens ligningsplan skal indsendes til amtsskatteinspektoratet  \r\n\r\n snarest efter, at ligningskommissionen har vedtaget den. Ændringer i planen  \r\n\r\n indsendes på tilvarende måde. Amtsskatteinspektoraternes tilsynsplaner  \r\n\r\n indsendes til statsskattedirektoratet sammen med en redegørelse for de  \r\n\r\n kommunale ligningsplaner. </P>  \r\n\r\n<P>6.5. Efter ligningens afslutning skal ligningskommissionen indsende en  \r\n\r\n redegørelse for ligningens forløb til amtsskatteinspektoratet, jf. pkt. 2.4.  \r\n\r\n</P>  \r\n\r\n<P>6.6. Eventuelle bemærkninger om skattevæsenets arbejde i den kommunale  \r\n\r\n revisionsmyndigheds beretning, indsendes til amtsskatteinspektoratet,  \r\n\r\n eventuelt i bekræftet udskrift. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsskattedirektoratet, den 15.  \r\n\r\n november 1983 </I> </P>  \r\n\r\n<P CLASS=UNDERSKREVET-AF ALIGN=CENTER>Hans Westerberg </P>  \r\n\r\n<P ALIGN=CENTER>Flemming Paludan </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/02/1984"
        },
        {
            "displayName": "Accession",
            "displayValue": "C19830018209"
        },
        {
            "displayName": "Entydig dokumentidentifikation",
            "displayValue": "CM021151"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "182"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "15/11/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Statsskattedir. j.nr. 004/850-45. SD-cirk. 1983-37"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}