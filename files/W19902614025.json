{
    "id": 32344,
    "title": "Afslag på ansøgning om tilladelse til lokal radiovirksomhed. ",
    "documentTypeId": "240",
    "isSagsforlobPeriodValid": false,
    "shortName": "KEN nr 26140 af 18/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Efter at klager har fået delvist medhold af udvalget med hensyn til  \r\n\r\n tildeling af ledig sendetid om natten, tildeler nævnet en eksisterende  \r\n\r\n tilladelseshaver hovedparten af de nattetimer, som overfor udvalget var  \r\n\r\n oplyst ikke var i brug. Klager henviser til udvalgets tidligere afgørelse og  \r\n\r\n finder det urimeligt at få henvist den resterende sendetid midt om natten.  \r\n\r\n</I> </P>  \r\n\r\n<P> <I>Udvalget beklagede indledningsvist, at der ikke blev orienteret om den  \r\n\r\n faktiske sendetid. Udvalget fandt dog ikke grundlag for at ændre den trufne  \r\n\r\n afgørelse, hvorefter det lokale nævn ved disponering af ledig sendetid til  \r\n\r\n radioen har set bort fra den sendetid, der allerede var taget i brug af de  \r\n\r\n oprindelige tilladelseshavere. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed. </H1>  \r\n\r\n<P></P>  \r\n\r\n<BR>  \r\n\r\n<P>På sine møder den 15. august og 18. september 1990 har udvalget behandlet  \r\n\r\n en klage af 5. juni 1990 fra Foreningen Radio Trolden over en afgørelse om  \r\n\r\n delvis afslag på ansøgning om sendetid. Afgørelsen er truffet af Lokalradio-  \r\n\r\n og TV-nævnet for Næstved Kommune og meddelt i brev af 21. juni 1990. </P>  \r\n\r\n<P>Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I brev af 21. juni 1990 meddeler nævnet foreningen sendetilladelse i  \r\n\r\n timerne kl. 00.00-05.00, mandag-onsdag, kl. 02.00-05.00, torsdag-fredag og  \r\n\r\n kl. 00.00-05.00, søndag. </P>  \r\n\r\n<P>I brev af 4. juli 1990 fra Foreningen Radio Trolden klages over  \r\n\r\n afgørelsen. I klagen henvises til udvalgets afgørelse af 31. maj 1990 i en  \r\n\r\n klagesag vedrørende nævnets afslag på foreningens ansøgning om  \r\n\r\n sendetilladelse, hvori udvalget på baggrund af nævnets oplysninger om den  \r\n\r\n daværende sendetidsfordeling anfører, at der ved beslutningen om ikke at give  \r\n\r\n klager medhold ikke er taget stilling til den situation, at ansøgeren måtte  \r\n\r\n ønske at sende på tidspunkter, hvor der ikke er givet andre sendetilladelse.  \r\n\r\n Skulle ansøgeren ønske dette, bør ansøgningen imødekommes. </P>  \r\n\r\n<P>Det var for udvalget oplyst, at der ikke var givet sendetilladelse i  \r\n\r\n tidsrummet kl. 00.00-06.00, bortset fra natten mellem lørdag og søndag, hvor  \r\n\r\n en station havde tilladelse til at sende kl. 00.00-02.00. </P>  \r\n\r\n<P>I nævnets udtalelse af 12. juli 1990 oplyses det, at nævnet ved sin  \r\n\r\n behandling af Radio Troldens ansøgning om den ledige sendetid, samtidig  \r\n\r\n skulle tage stilling til en ansøgning fra to eksisterende stationer om  \r\n\r\n tildeling af de nattetimer, de i længere tid havde udfyldt, dog uden at have  \r\n\r\n indhentet formel godkendelse heraf fra nævnet. </P>  \r\n\r\n<P>Nævnet besluttede på den baggrund at fordele de ledige timer, i alt 40,  \r\n\r\n således at Radio Trolden fik tildelt 29 timer, mens de to tilladelseshavere  \r\n\r\n fik tildelt henholdsvis 4 og 7 timer, som blev lagt i forlængelse af deres  \r\n\r\n tidligere godkendte sendetid. Der er herved undgået indgreb i den  \r\n\r\n programvirksomhed, som de facto er foregået gennem længere tid, og Radio  \r\n\r\n Trolden har for så vidt angår de 4 af ugens døgn fået opfyldt sit ønske om 5  \r\n\r\n timers sendetid. </P>  \r\n\r\n<P>I supplerende udtalelse af 6. september 1990 fra nævnet, vedlagt bilag,  \r\n\r\n anføres, at grunden til, at det ikke tidligere i nævnets redegørelse af 24.  \r\n\r\n april 1990 er oplyst, at der benyttedes sendetid udover nævnets  \r\n\r\n sendetidsfordeling, er at nævnet ikke på dette tidspunkt var blevet  \r\n\r\n orienteret herom. </P>  \r\n\r\n<P>Nævnet oplyser endvidere, at de pågældende tider er taget i brug etapevis  \r\n\r\n fra den 1. oktober 1989, således at de eksisterende stationer fra 1. marts  \r\n\r\n 1990 har sendt i hele den sendetid, de nu har fået formel tilladelse til.  \r\n\r\n</P>  \r\n\r\n<P>Det fremgår af de medsendte bilag, at de oprindelige tilladelseshavere  \r\n\r\n ikke ved meddelelsen af sendetilladelsen blev givet bestemte  \r\n\r\n sendetidspunkter. De blev henvist til at danne et samvirke og udarbejde et  \r\n\r\n forslag til fordeling af sendetiden. Såfremt samvirket kunne enes om en  \r\n\r\n sendetidsfordeling, kunne denne påregnes godkendt af nævnet. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Man skal indledningsvist beklage, at udvalget som følge af det lokale  \r\n\r\n nævns manglende orientering herom ikke i forbindelse med afgørelsen den 31.  \r\n\r\n maj 1990 var informeret om omfanget af den faktiske sendeaktivitet. </P>  \r\n\r\n<P>Under hensyn til den fremgangsmåde, der er anvendt ved den oprindelige  \r\n\r\n fordeling af sendetid - der er sædvanlig og ikke kan kritiseres - finder  \r\n\r\n udvalget ikke grundlag for at ændre den trufne afgørelse, hvorefter det  \r\n\r\n lokale nævn ved disponeringen af ledig sendetid til Radio Trolden har set  \r\n\r\n bort fra den sendetid, der allerede var taget i brug af de oprindelige  \r\n\r\n tilladelseshavere. På baggrund af nævnets tilkendegivelse ved tildelingen af  \r\n\r\n sendetilladelse måtte disse tilladelseshavere forvente, at blot en meddelelse  \r\n\r\n til nævnet om den udvidede sendeaktivitet ville udløse den formelle  \r\n\r\n tilladelse. </P>  \r\n\r\n<P>Udvalget træffer derfor følgende afgørelse: </P>  \r\n\r\n<P>Der kan ikke gives klager medhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19902614025"
        },
        {
            "displayName": "Entydig dokumentidentifikation",
            "displayValue": "CA000255"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26140"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/09/1990"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "90.8331/1-23"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}