{
    "id": 69939,
    "title": "Vejledning om retten til dagpenge eller efterløn for medlemmer, der ansøger om eller modtager pension efter lov om social pension eller tilsvarende udenlandsk lovgivning, jf. arbejdsløshedsforsikringslo vens §§ 64, 74 og 75 b, stk. 6. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3277 af 26/05/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om retten til dagpenge eller efterløn  \r\n\r\n for medlemmer, der ansøger om eller modtager pension efter lov om social  \r\n\r\n pension eller tilsvarende udenlandsk lovgivning, jf.  \r\n\r\n arbejdsløshedsforsikringslo vens §§ 64, 74 og 75 b, stk. 6. </H1>  \r\n\r\n<P></P>  \r\n\r\n<BR>  \r\n\r\n<P>Med virkning fra den 1. juni 1988 er der indført en mindre ændring af  \r\n\r\n praksis vedrørende administration af reglerne om retten til dagpenge eller  \r\n\r\n efterløn for medlemmer, der ansøger om eller modtager pension efter lov om  \r\n\r\n social pension eller tilsvarende udenlandsk lovgivning. </P>  \r\n\r\n<P>På denne baggrund udsendes nye vejledende retningslinier for  \r\n\r\n administrationen af reglerne i arbejdsløshedsforsikringslovens §§ 64, 74 og  \r\n\r\n 75 b, stk. 6.: </P>  \r\n\r\n<P> <B>A. Dagpengeretten i forhold til social pension.</B>  </P>  \r\n\r\n<P CLASS=PUNKT> <B>1.</B> Skærpet arbejdskrav. </P>  \r\n\r\n<P>a. Et medlem, der ansøger om eller modtager pension efter lov om social  \r\n\r\n pension eller tilsvarende udenlandsk lovgivning, er berettiget til dagpenge  \r\n\r\n sideløbende hermed, så længe medlemmet opfylder et skærpet arbejdskrav.  \r\n\r\n Medlemmet skal forud for hver dagpengeudbetaling have haft arbejde eller  \r\n\r\n udøvet selvstændig virksomhed i 26 uger for fuldtidsforsikrede og 17 uger for  \r\n\r\n deltidsforsikrede inden for de seneste 18 måneder. </P>  \r\n\r\n<P>Et helt ledigt medlem vil således kunne bevare dagpengeretten i op til eet  \r\n\r\n år fra ledighedstidspunktet. Dagpengeretten vil endvidere kunne generhverves,  \r\n\r\n når det skærpende arbejdskrav på ny er opfyldt. </P>  \r\n\r\n<P>Hvis der som følge af beskæftigelse skal beregnes ny dato for bortfald af  \r\n\r\n dagpengeretten, opgøres arbejdskravet som henholdsvis 26 (fuldtidsforsikrede)  \r\n\r\n eller 17 (deltidsforsikrede) gange fagets fulde sædvanlige arbejdstid på  \r\n\r\n beregningstidspunktet. Ved opgørelsen af medlemmets beskæftigelse lægges de  \r\n\r\n faktiske arbejdstimer til grund. </P>  \r\n\r\n<P>b. Medlemmet er omfattet af §§ 64 og 74 fra tidspunktet for  \r\n\r\n<I>ansøgning</I> om social pension. </P>  \r\n\r\n<P>Da social pension sædvanligvis bevilges med virkning fra den 1. i den  \r\n\r\n følgende måned, skal arbejdskravet først være opfyldt på denne dato. </P>  \r\n\r\n<P>Når kassen får kendskab til medlemmets pensionsansøgning, skal medlemmets  \r\n\r\n dagpengeret derfor vurderes efter disse regler, og en eventuel  \r\n\r\n dagpengeudbetaling ophører fra det tidspunkt, hvor medlemmet da har opbrugt  \r\n\r\n sin dagpengeret. </P>  \r\n\r\n<P>Der træffes samtidig afgørelse om eventuel fejludbetaling og  \r\n\r\n tilbagebetaling. </P>  \r\n\r\n<P>c. <I>Afslås pensionsansøgningen</I> på et tidspunkt, hvor medlemmets  \r\n\r\n dagpengeret er ophørt, fordi medlemmet ikke længere opfylder det skærpede  \r\n\r\n arbejdskrav, efterbetales de dagpenge der er bortfaldet, jf. § 64, stk. 2 og  \r\n\r\n § 74, stk. 2. </P>  \r\n\r\n<P>Inden arbejdsløshedskassen <I>efterbetaler</I> dagpenge, forudsættes det,  \r\n\r\n at kassen foretager en konkret vurdering af, om medlemmet opfylder de  \r\n\r\n almindelige betingelser for ret til dagpenge. </P>  \r\n\r\n<P>d. Et medlem, der alene modtager <I>invaliditetsydelse</I> i henhold til  \r\n\r\n lov om social pension, er <I>ikke</I> omfattet af det skærpede arbejdskrav.  \r\n\r\n Medlemmet er berettiget til dagpenge efter samme regler som andre medlemmer.  \r\n\r\n</P>  \r\n\r\n<P>e. Er pensionen ifølge pensionsnævnets afgørelse gjort <I>hvilende</I> ,  \r\n\r\n eller er pensionen på ledighedstidspunktet <I>frakendt</I> , er medlemmet  \r\n\r\n<I>ikke</I> omfattet af reglerne i §§ 64 og 74. Medlemmet er derfor  \r\n\r\n berettiget til dagpenge, forudsat de almindelige gældende betingelser er  \r\n\r\n opfyldt. </P>  \r\n\r\n<P>f. Et medlem, der <I>undlader at hæve</I> pensionen, <I>er fortsat  \r\n\r\n omfattet</I>  af arbejdsløshedsforsikringslovens §§ 64 og 74. </P>  \r\n\r\n<P>g. Et medlem, hvis sociale pension for tiden er  \r\n\r\n<I>indtægtsbortreguleret</I> , anses efter pensionssystemets regler fortsat  \r\n\r\n for at modtage pension. Medlemmet er derfor <I>omfattet</I> af reglerne i  \r\n\r\n arbejdsløshedsforsikringslovens §§ 64 og 74. </P>  \r\n\r\n<P CLASS=PUNKT> <B>2.</B> Øvrige betingelser for dagpengeretten, herunder  \r\n\r\n rådighedsbetingelsen. </P>  \r\n\r\n<P>Ud over arbejdskravet skal et medlem, der <I>ansøger om eller modtager</I>  \r\n\r\n  social pension i lighed med andre medlemmer opfylde de almindelige  \r\n\r\n betingelser for medlemsret og dagpengeret. </P>  \r\n\r\n<P>Medlemmet skal således blandt andet være til <I>rådighed</I> og herunder  \r\n\r\n være aktivt arbejdssøgende i fuldt omfang som henholdsvis fuldtids- eller  \r\n\r\n deltidsforsikret, jf. Direktoratet for Arbejdsløshedsforsikringens  \r\n\r\n bekendtgørelse om lediges forpligtelse til at stå til rådighed for  \r\n\r\n arbejdsmarkedet som betingelse for udbetaling af dagpenge, hvortil der  \r\n\r\n henvises. </P>  \r\n\r\n<P>I den forbindelse bemærkes, at det forhold, at medlemmet på  \r\n\r\n ledighedstidspunktet har ansøgt om eller modtager social pension, ikke i sig  \r\n\r\n selv rejser tvivl om medlemmets rådighed. Dette gælder f.eks., <I>hvis</I>  \r\n\r\n pensionen er ydet af andre grunde end helbredsmæssige, eller <I>hvis</I>  \r\n\r\n medlemmet gennem arbejde efter ansøgningstidspunktet har bevist at stå til  \r\n\r\n rådighed for arbejdsmarkedet. </P>  \r\n\r\n<P CLASS=PUNKT> <B>3.</B> Der skal ikke foretages fradrag i dagpenge af  \r\n\r\n indtægten fra social pension. </P>  \r\n\r\n<P CLASS=PUNKT> <B>4.</B> Medlemmets oplysningspligt. </P>  \r\n\r\n<P>Medlemmet har pligt til at underrette arbejdsløshedskassen, hvis der  \r\n\r\n indgives - eventuelt allerede er indgivet - ansøgning om, eller hvis  \r\n\r\n medlemmet modtager pension efter lov om social pension eller tilsvarende  \r\n\r\n udenlandsk lovgivning, jf. bl.a. standardvedtægtens § 15. </P>  \r\n\r\n<P>Det bemærkes, at indberetning til kassen om social pension fra det sociale  \r\n\r\n udvalg ikke fritager medlemmet for underretningspligten. </P>  \r\n\r\n<P> <B>B. Efterlønsordningen i forhold til social pension.</B>  </P>  \r\n\r\n<P CLASS=PUNKT> <B>1.</B> Social pension udelukker fra adgangen til efterløn.  \r\n\r\n</P>  \r\n\r\n<P>a. Ifølge arbejdsløshedsforsikringslovens § 75 b, stk. 6 kan et medlem,  \r\n\r\n der modtager ydelser efter lov om social pension eller tilsvarende udenlandsk  \r\n\r\n lovgivning, <I>ikke</I> samtidig modtage efterløn. </P>  \r\n\r\n<P>b. Et medlem, der har ansøgt om førtidspension eller invaliditetsydelse,  \r\n\r\n kan <I>ikke</I> overgå til efterløn, så længe ansøgningen er under  \r\n\r\n behandling. Medlemmet sidestilles således med personer, der modtager  \r\n\r\n førtidspension eller invaliditetsydelse. </P>  \r\n\r\n<P>c. Hvis ansøgningen <I>afslås</I> , forudsættes det, at ansøgningen indgår  \r\n\r\n i arbejdsløshedskassens vurdering af, om medlemmet på <I>tidspunktet for  \r\n\r\n overgang til</I> efterløn opfyldte betingelserne for ret til dagpenge,  \r\n\r\n herunder rådighedsbetingelsen, jf. arbejdsløshedsforsikringslovens § 75 b,  \r\n\r\n stk. 1, nr. 3. </P>  \r\n\r\n<P>d. Et medlem, der <I>undlader at hæve</I> førtidspensionen eller  \r\n\r\n invaliditetsydelsen, er fortsat omfattet af § 75 b, stk. 6. </P>  \r\n\r\n<P CLASS=PUNKT> <B>2.</B> Undtagelser. </P>  \r\n\r\n<P>a. Et medlem, der modtager <I>invaliditetsydelse</I> , kan dog modtage  \r\n\r\n efterløn, når retten til invaliditetsydelse <I>frasiges</I> . Det bemærkes,  \r\n\r\n at der ikke er tilsvarende mulighed for frasigelse af førtidspensionen. </P>  \r\n\r\n<P>b. Et medlem, hvis pension <I>frakendes</I> eller er <I>gjort hvilende</I>  \r\n\r\n , har mulighed for at modtage efterløn, såfremt betingelserne herfor i øvrigt  \r\n\r\n er opfyldt. </P>  \r\n\r\n<P CLASS=PUNKT> <B>3.</B> Efterlønsmodtagere, der ansøger om førtidspension.  \r\n\r\n</P>  \r\n\r\n<P>a. En efterlønsmodtager, der foretrækker at overgå til førtidspension,  \r\n\r\n hvis pågældende opfylder betingelserne herfor, er ikke afskåret fra at  \r\n\r\n udtræde af efterlønsordningen. </P>  \r\n\r\n<P>b. En efterlønsmodtager skal ved indgivelse af ansøgning om førtidspension  \r\n\r\n give meddelelse herom til arbejdsløshedskassen, som suspenderer udbetalingen  \r\n\r\n af efterløn, mens ansøgningen behandles. Suspensionen sker fra den første i  \r\n\r\n den følgende måned efter ansøgningsdatoen. </P>  \r\n\r\n<P>c. Hvis efterlønsmodtagerens ansøgning afslås, skal der ske efterbetaling  \r\n\r\n af efterløn for suspensionsperioden, og udbetalt forskud på pensionen  \r\n\r\n tilbagebetales. </P>  \r\n\r\n<P> <B>C. Bilag.</B>  </P>  \r\n\r\n<P>Sikringsstyrelsens vejledning af 25. januar 1988 om social pension, pkt.  \r\n\r\n 114, vedlægges som bilag. </P>  \r\n\r\n<P> <B>D. Følgende vejledning samt bilag bortfalder:</B>  </P>  \r\n\r\n<P>Denne vejledning med bilag træder i stedet for direktoratets vejledning af  \r\n\r\n 31. juli 1987, samt bilag til direktoratets cirkulære af 18. oktober 1984  \r\n\r\n (Sikringsstyrelsens vejledning af 5. september 1984 om social pension, punkt  \r\n\r\n 90), (emne nr. 3.3134 og 3.3219), der hermed er bortfaldet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 26. maj 1988 </I> </P>  \r\n\r\n<P CLASS=UNDERSKREVET-AF ALIGN=CENTER>BIRGER STEIN </P>  \r\n\r\n<P ALIGN=CENTER> <I>/K. Hellen Andersson</I>  </P>  \r\n\r\n</DIV>  \r\n\r\n<P> <B>Bilag til Direktoratet for Arbejdsløshedsforsikringens B-vejledning af  \r\n\r\n 26. maj 1988, om retten til dagpenge eller efterløn for medlemmer, der  \r\n\r\n ansøger om eller modtager pension efter lov om social pension eller  \r\n\r\n tilsvarende udenlandsk lovgivning, jf. arbejdsløshedsforsikringslovens §§ 64,  \r\n\r\n 74 og 75 b, stk. 6.</B>  </P>  \r\n\r\n<P> <I>Sikringsstyrelsens vejledning af 25. januar 1988 om social  \r\n\r\n pension.</I>  </P>  \r\n\r\n<P> <I>&#187;Kapitel X. Ansøgning og sagsbehandling.</I>  </P>  \r\n\r\n<P CLASS=PUNKT> <B>114.</B> Hvis en ansøger om førtidspension er medlem af en  \r\n\r\n arbejdsløshedskasse, skal det sociale udvalg underrette Direktoratet for  \r\n\r\n Arbejdsløshedsforsikringen både ved ansøgningen og ved afgørelsen. Der  \r\n\r\n anvendes en særlig blanket, som kan fås ved henvendelse til Handicappedes  \r\n\r\n Kuverteringsbureau, Jonstrupvangvej 115-117, 2750 Ballerup, telefon nr. 02 97  \r\n\r\n 44 75. Der skal ikke gives meddelelse om invaliditetsydelse.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880327760"
        },
        {
            "displayName": "Entydig dokumentidentifikation",
            "displayValue": "CM029126"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3277"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "26/05/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Dir. f. Arbejdsløshedsforsikringen j.nr. 88-1230-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}