{
    "id": 71510,
    "title": "Bekendtgørelse om ændring af 7. juni 1968 til overenskomst af 25. juli 1955 med Amerikas forenede Stater om samarbejde vedrørende udnyttelse af atomenergi til civile formål. ",
    "documentTypeId": "220",
    "isSagsforlobPeriodValid": false,
    "shortName": "BKI nr 83 af 28/08/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om ændring af 7. juni 1968 til  \r\n\r\n overenskomst af 25. juli 1955 med Amerikas forenede Stater om samarbejde  \r\n\r\n vedrørende udnyttelse af atomenergi til civile formål. </H1>  \r\n\r\n<P></P>  \r\n\r\n<BR>  \r\n\r\n<P>Den 7. juni 1968 blev der i Washington afsluttet følgende overenskomst om  \r\n\r\n ændring af overenskomsten af 25. juli 1955 om samarbejde mellem Danmarks  \r\n\r\n regering og Amerikas forenede Staters regering vedrørende udnyttelse af  \r\n\r\n atomenergi til civile formål som ændret 27. juni 1956 og 26. juni 1958, jfr.  \r\n\r\n udenrigsministeriets bekendtgørelser nr. 15 af 21. april 1956, nr. 56 27.  \r\n\r\n november 1961, Lovtidende C. </P>  \r\n\r\n<P>Overenskomsten med en dertil hørende noteveksling har følgende ordlyd:  \r\n\r\n</P>  \r\n\r\n<P>Ændring i overenskomst om samarbejde mellem Kongeriget Danmarks regering  \r\n\r\n og Amerikas forenede Staters regering vedrørende udnyttelse af atomenergi  \r\n\r\n till civile formål </P>  \r\n\r\n<P>Kongeriget Danmarks regering og Amerikas forenede Staters regering, som  \r\n\r\n ønsker at ændre overenskomsten om samarbejde mellem Kongeriget Danmarks  \r\n\r\n regering og Amerikas forenede Staters regering vedrørende udnyttelse af  \r\n\r\n atomenergi til civile formål, undertegnet i Washington den 25. juli 1955,  \r\n\r\n således som denne er ændret ved de under 27. juni 1956 og 26. juni 19958  \r\n\r\n undertegnede overenskomster, </P>  \r\n\r\n<P>er blevet enige om følgende: </P>  \r\n\r\n<P>Artikel I </P>  \r\n\r\n<P>Samarbejdsoverenskomstens reviderede artikel I ændres til følgende ordlyd:  \r\n\r\n</P>  \r\n\r\n<P>&#187;A. Med forbehold af bestemmelserne i artikel V skal parterne  \r\n\r\n udveksle uklassificerede oplysninger om anvendelsen af atomenergi til  \r\n\r\n fredelige formål og de dermed forbundne sundheds- og sikkerhedsproblemer.  \r\n\r\n Udvekslingen af oplysninger i medfør af denne artikel skal foretages med  \r\n\r\n forskellige midler, herunder rapporter, konferencer og besøg på anlæg, og  \r\n\r\n skal omfatte oplysninger på følgende områder: </P>  \r\n\r\n<UL CLASS=PLAIN-LIST>  \r\n\r\n<LI>(1) Konstruktion, opbygning, drift og anvendelse af forsøgsreaktorer,  \r\n\r\n materialeprøvningsreaktorer og reaktorforsøg; </LI>  \r\n\r\n<LI>(2) anvendelsen af radioaktive isotoper og udgangsmateriale, særligt  \r\n\r\n nukleart materiale og biprodukter i fysisk og biologisk forskning,  \r\n\r\n lægevidenskab, landbrug og industri og </LI>  \r\n\r\n<LI>(3) sundheds- og sikkerhedsproblemer forbindelse med det foregående.  \r\n\r\n</LI>  \r\n\r\n</UL>  \r\n\r\n<P>B. Ansvaret for anvendelse af alle oplysninger (herunder  \r\n\r\n konstruktionstegninger og specifikationer) og ethvert materiale, materiel og  \r\n\r\n anordning, som udveksles eller overføres mellem parterne i henhold til denne  \r\n\r\n overenskomst, påhviler den part, der modtager dem, og den anden part indestår  \r\n\r\n ikke for sådanne oplysningers nøjagtighed eller fuldstændighed, ej heller for  \r\n\r\n sådanne oplysningers, materialers, materiels og anordningers egnethed til  \r\n\r\n nogen bestemt anvendelse.&#171; </P>  \r\n\r\n<P>Artikel II </P>  \r\n\r\n<P>Samarbejdsoverenskomstens reviderede artikel I ændres til følgende ordlyd:  \r\n\r\n</P>  \r\n\r\n<P>&#187;A. Kommissionen vil efter aftale til Kongeriget Danmarks regering  \r\n\r\n eller til bemyndigede personer under dennes jurisdiktion overføre uran  \r\n\r\n beriget med isotopen U-235 til brug som brændsel til bestemte  \r\n\r\n forskningsformål, herunder forforsøgsreaktorer, materialeprøvningsreaktorer  \r\n\r\n og reaktorforsøg, som Kongeriget Danmarks regering beslutter at opbygge eller  \r\n\r\n drive eller bemyndiger private personer til at opbygge eller drive i Danmark.  \r\n\r\n Der skal inden overdragelsen være opnået enighed om kontrakter, der  \r\n\r\n indeholder betingelser, vilkår og leveringstermin for hver overførsel. </P>  \r\n\r\n<P>B. Nettomængden af U-235 i beriget uran overført i henhold til denne  \r\n\r\n artikel i denne overenskomsts gyldighedsperiode må ikke på noget tidspunkt  \r\n\r\n overstige to hundrede (200) kilogram. Denne nettomængde skal være  \r\n\r\n bruttomængden af sådant U-235 indeholdt i uran overført til Kongeriget  \r\n\r\n Danmarks regering i denne overenskomsts gyldighedsperiode, fratrukket mængden  \r\n\r\n af sådant U-235 indeholdt i udvindeligt uran, som er blevet tilbagesolgt  \r\n\r\n eller på anden måde tilbageleveret til Amerikas forenede Staters regering i  \r\n\r\n denne overenskomsts gyldighedsperiode eller overført til et andet land eller  \r\n\r\n en anden gruppe af lande med samtykke fra Amerikas forenede Staters regering.  \r\n\r\n</P>  \r\n\r\n<P>C. Kommissionen kan også til Kongeriget Danmarks regering eller til  \r\n\r\n bemyndigede personer under dennes jurisdiktion, på sådanne betingelser og  \r\n\r\n vilkår med hensyn til den enkelte overførsel, som man måtte enes om, overføre  \r\n\r\n særligt nukleart materiale til omdannelse eller fabrikation eller begge dele  \r\n\r\n i Kongeriget Danmark og til efterfølgende overførsel til et andet land eller  \r\n\r\n en anden gruppe af lande, med hvilket eller hvilke Amerikas forenede Staters  \r\n\r\n regering har en samarbejdsoverenskomst, inden for hvis rammer en sådan  \r\n\r\n efterfølgende overførsel kan finde sted. </P>  \r\n\r\n<P>D. Inden for de begrænsninger, der er indeholdt i afsnit D i denne  \r\n\r\n artikel, må mængden af uran beriget med isotop U-235 overført i henhold til  \r\n\r\n denne artikel og under Kongeriget Danmarks regerings jurisdiktion til  \r\n\r\n anvendelse som brændsel til reaktorer eller reaktorforsøg på intet tidspunkt  \r\n\r\n overstige den mængde, der er nødvendig til ladning af sådanne reaktorer eller  \r\n\r\n til brug ved sådanne reaktorforsøg, plus en sådan yderligere mængde, som  \r\n\r\n efter Kommissionens mening er nødvendig for at muliggøre effektiv og uafbrudt  \r\n\r\n drift af sådanne reaktorer eller reaktorforsøg. </P>  \r\n\r\n<P>E. Det berigede uran overdraget efter denne overenskomst må indeholde op  \r\n\r\n til tyve procent (20%) af isotopen U-235. Alt eller en del af det ovenfor  \r\n\r\n nævnte særlige nukleare materiale kan stikkes til disposition som uran  \r\n\r\n beriget til mere end tyve procent (20%) i vægt med isotopen U-235, når  \r\n\r\n Kommissionen finder, at der er en teknisk eller økonomisk berettigelse for en  \r\n\r\n sådan overførsel til brug i forsøgsreaktorer, materialeprøvningsreaktorer og  \r\n\r\n reaktorforsøg, som hver kan arbejde med en brændselsladning, der ikke må  \r\n\r\n overstige otte (8) kilogram af isotoppen U-235 indeholdt i sådant uran. </P>  \r\n\r\n<P>F. Når noget udgangs- eller særligt nukleart materiale modtaget fra  \r\n\r\n Amerikas forenede Stater behøver oparbejdning, skal sådan oparbejdning efter  \r\n\r\n Kommissionens skøn udføres enten på Kommissionens anlæg eller på anlæg, som  \r\n\r\n kan godkendes af Kommissionen, på betingelser og vilkår, som man senere skal  \r\n\r\n aftale, og der er enighed om, undtagen hvor andet måtte blive aftalt, at form  \r\n\r\n og indhold af hvilke som helst bestrålede brændselselementer ikke må ændres  \r\n\r\n efter fjernelse fra en reaktor og før levering til Kommissionen eller anlæg,  \r\n\r\n som kan godkendes af Kommissionen til oparbejdning. </P>  \r\n\r\n<P>G. Særligt nukleart materiale produceret som resultat af  \r\n\r\n bestrålingsprocesser i hvilken som helst del af brændsel udlejet i henhold  \r\n\r\n til denne overenskomst skal være for lejerens regning og skal efter  \r\n\r\n oparbejdning i medfør af afsnit E i denne artikel tilbageleveres til lejeren,  \r\n\r\n på hvilket tidspunkt ejendomsretten till sådant materiale skal overgå til  \r\n\r\n lejeren, medmindre Amerikas forenede Staters regering måtte benytte sig af  \r\n\r\n den ret, som herved tilstås den, til mod kreditering til lejeren, baseret på  \r\n\r\n de priser i Amerikas forenede Stater, hvortil der henvises i afsnit H i denne  \r\n\r\n artikel, at tilbageholde sådant særligt nukleart materiale, som overstiger  \r\n\r\n Kongeriget Danmarks behov for sådant materiale i dets program for fredelig  \r\n\r\n udnyttelse af atomenergi. </P>  \r\n\r\n<P>H. Med hensyn til hvilket som helst særligt nukleart materiale, som ikke  \r\n\r\n ejes af Amerikas forenede Staters regering, og som er fremstillet i reaktorer  \r\n\r\n under anvendelse af brændsel i form af materialer modtaget Amerikas Stater på  \r\n\r\n anden måde end ved lejemål, og som overstiger Kongeriget Danmarks behov for  \r\n\r\n sådant materiale i Danmarks program for fredelig udnyttelse af atomenergi,  \r\n\r\n skal Amerikas forenede Staters regering have og tilstås herved (a) forkøbsret  \r\n\r\n til sådant materiale til priser, som på det tidspunkt er gældende i Amerikas  \r\n\r\n forenede Stater for særligt nukleart materiale produceret i reaktorer, der er  \r\n\r\n forsynet med brændsel i henhold til betingelserne i en samarbejdsoverenskomst  \r\n\r\n med Amerikas forenede Staters regering, og (b) ret til at godkende  \r\n\r\n overførslen af sådant materiale til et andet land eller en anden gruppe af  \r\n\r\n lande for det tilfælde, at forkøbsretten ikke udøves. </P>  \r\n\r\n<P>I. Visse atomenergimaterialer, som Kommissionen måtte blive anmodet om at  \r\n\r\n fremskaffe i henhold til denne overenskomst, er skadelige for personer og  \r\n\r\n ejendom, medmindre de behandles og anvendes med omhu. Efter overlevering af  \r\n\r\n sådanne materialer skal Kongeriget Danmarks regering over for Amerikas  \r\n\r\n forenede Staters regering bære det fulde ansvar for sådanne materialers  \r\n\r\n forsvarlige behandling og anvendelse. Med hensyn til alt udgangs- eller  \r\n\r\n særligt nukleart materiale eller reaktormaterialer, som Kommissionen i medfør  \r\n\r\n af denne overenskomst måtte udleje til Kongeriget Danmarks regering eller til  \r\n\r\n nogen privat enkeltperson eller privat organisation under dennes  \r\n\r\n jurisdiktion, skal Kongeriget Danmarks regering holde Amerikas forenede  \r\n\r\n Staters regering skadesløs og frifor et hvilket som helst ansvar (herunder  \r\n\r\n ansvar over for tredjemand), der af nogen som helst årsag måtte opstå i  \r\n\r\n forbindelse med produktion eller fabrikation, af ejendomsret til, udlejning  \r\n\r\n samt besiddelse og anvendelse af sådant udgang- eller særligt nukleart  \r\n\r\n materiale eller reaktormaterialer efter overlevering heraf fra Kommissionen  \r\n\r\n til Kongeriget Danmarks regering eller til nogen privat enkeltperson eller  \r\n\r\n privat organisation under dennes jurisdiktion.&#171; </P>  \r\n\r\n<P>Artikel III </P>  \r\n\r\n<P>Samarbejdsaftalens artikel III ændres til følgende ordlyd: </P>  \r\n\r\n<P>&#187;A. Materialer, som har interesse i forbindelse med de emner, om  \r\n\r\n hvilke man er enedes om at udveksle oplysninger som anført i artikel I og  \r\n\r\n underkastet bestemmelserne i artikel V, herunder udgangsmateriale, tungt  \r\n\r\n vand, biprodukter, andre radioisotoper, stabile isotoper og særligt nukleart  \r\n\r\n materiale til andre formål end anvendelse som brændsel i reaktorer og  \r\n\r\n reaktorforsøg, kan overdrages fra den ene part til den anden til nærmere  \r\n\r\n angivet anvendelse i sådanne mængder og på sådanne vilkår og betingelser,  \r\n\r\n handelen. </P>  \r\n\r\n<P>B. Med forbehold af bestemmelserne i artikel V og på sådanne vilkår og  \r\n\r\n betingelser, som måtte blive aftalt, skal parternes specialiserede  \r\n\r\n forskningsanlæg og afprøvningsanlæg for reaktormaterialer være til rådighed  \r\n\r\n til gensidig brug under hensyntagen til begrænsninger i plads, anlæg og  \r\n\r\n personale, som bekvemt kan stilles til rådighed, når sådanne anlæg ikke kan  \r\n\r\n anskaffes i handelen. </P>  \r\n\r\n<P>C. Med hensyn til de emner, om hvilke man er enedes om at udveksle  \r\n\r\n oplysninger som anført i artikel I og underkastet bestemmelserne i artikel V,  \r\n\r\n kan materiel og anordninger overføres fra den ene part til den anden på  \r\n\r\n sådanne vilkår og betingelser, som måtte blive aftalt. Det erkendes, at  \r\n\r\n sådanne overførsler vil være underkastet begrænsninger, som måtte opstå på  \r\n\r\n grund af mangel på forsyninger eller andre omstændigheder på det pågældende  \r\n\r\n tidspunkt.&#171; </P>  \r\n\r\n<P>Artikel IV </P>  \r\n\r\n<P>Samarbejdsoverenskomstens reviderede artikel IIIa slettes i sin helhed.  \r\n\r\n</P>  \r\n\r\n<P>Artikel V </P>  \r\n\r\n<P>Samarbejdsoverenskomstens artikel IV ændres til følgende ordlyd: </P>  \r\n\r\n<P>&#187;A. Med hensyn til anvendelsen af atomenergi til fredelige formål er  \r\n\r\n der enighed om, at der kan træffes aftaler mellem enhver af parterne eller  \r\n\r\n bemyndigede personer under partens jurisdiktion og bemyndigede personer inder  \r\n\r\n den anden parts jurisdiktion om overførsel af andet materiel og andre  \r\n\r\n anordninger og materialer end særligt nukleart materiale samt om udførelse af  \r\n\r\n tjenesteydelser. </P>  \r\n\r\n<P>B. Med hensyn til anvendelsen af atomenergi til fredelige formål er her  \r\n\r\n enighed om, at der kan træffes aftaler mellem enhver af parterne eller  \r\n\r\n bemyndigede personer under partens jurisdiktion og bemyndigede personer under  \r\n\r\n den anden parts jurisdiktion om overførsel af særligt nukleart materiale og  \r\n\r\n om udførelse af tjenesteydelser i forbindelse dermed, med de i artikel II og  \r\n\r\n III angivne formål og underkastet begrænsningerne i artikel II, afsnit B.  \r\n\r\n</P>  \r\n\r\n<P>C. Parterne er enige om, at de i denne artikels afsnit A og B omtalte  \r\n\r\n arrangementer skal være underkastet begrænsningerne i artikel V og parternes  \r\n\r\n politik med hensyn til transaktioner, hvori de i afsnit A og B omtalte  \r\n\r\n bemyndigede personer er inddraget.&#171; </P>  \r\n\r\n<P>Artikel VI </P>  \r\n\r\n<P>Samarbejdsoverenskomstens artikel V ændres til følgende overlyd: </P>  \r\n\r\n<P>&#187;A. Med forbehold af denne overenskomsts bestemmelser, disponibelt  \r\n\r\n personales og materiales tilstedeværelse og de relevante love, forordninger  \r\n\r\n og licensbestemmelser, som er i kraft i deres respektive lande, skal parterne  \r\n\r\n samarbejde om gennemførelse af atomkraftens anvendelse til fredelige formål.  \r\n\r\n</P>  \r\n\r\n<P>B. Klassificerede oplysninger skal ikke videregives i medfør af denne  \r\n\r\n overenskomst, og intet materiel og anordninger skal overføres, og ingen  \r\n\r\n tjenesteydelser skal udføres i medfør af denne overenskomst, hvis overførslen  \r\n\r\n af noget sådant materiale eller materiel og anordninger eller udførelsen af  \r\n\r\n nogen sådan tjenesteydelse indebærer videregivelsen af klassificerede  \r\n\r\n oplysninger. </P>  \r\n\r\n<P>C. Denne overenskomst skal ikke kræve udveksling af nogen oplysninger, som  \r\n\r\n det ikke er parterne tilladt at videregive.&#171; </P>  \r\n\r\n<P>Artikel VII </P>  \r\n\r\n<P>Samarbejdsoverenskomstens reviderede artikel Va ændres til følgende  \r\n\r\n ordlyd: </P>  \r\n\r\n<P>&#187;A. Kongeriget Danmarks regering og Amerikas forenede Staters  \r\n\r\n regering bemærker, at ifølge en overenskomst underskrevet af dem og Den  \r\n\r\n internationale Atomenergiorganisation den 29. februar 1968, har  \r\n\r\n Organisationen udøvet kontrol med anvendelsen af materialer, materiel og  \r\n\r\n anlæg, der er inderkastet kontrol i henhold til denne overenskomst. Parterne  \r\n\r\n er enige om, at Organisationen fortsat skal udøve kontrol med anvendelsen af  \r\n\r\n sådanne materialer, materiel og anlæg i medfør af bestemmelserne i den  \r\n\r\n tresidige overenskomst, således som den måtte blive revideret fra tid til  \r\n\r\n anden eller erstattet af en ny tresidig overenskomst, idet parterne  \r\n\r\n anerkender, at de rettigheder med hensyn til kontrolforanstaltninger, som er  \r\n\r\n tilstået Amerikas forenede Staters regering ved denne overenskomsts artikel  \r\n\r\n VI, ophæves i det tidsrum og i den udstrækning, hvori Organisationens  \r\n\r\n kontrolforanstaltninger finder anvendelse for sådanne materialer, materiel og  \r\n\r\n anlæg. </P>  \r\n\r\n<P>B. Såfremt den i afsnit A i denne artikel tresidige overenskomst måtte  \r\n\r\n blive bragt til ophør før udløbet af denne overenskomst, og hvis parterne  \r\n\r\n ikke straks enes om en genoptagelse af Organisationens  \r\n\r\n kontrolforanstaltninger, kan enhver af parterne opsige denne overenskomst ved  \r\n\r\n meddelelse herom. I tilfælde af opsigelse fra en af parterne skal Kongeriget  \r\n\r\n Danmarks regering efter anmodning fra Amerikas forenede Staters regering  \r\n\r\n tibagelevere til Amerikas forenede Staters regering alt særligt nukleart  \r\n\r\n materiale modtaget i henhold til denne overenskomst, og som stadig måtte  \r\n\r\n besiddes af Kongeriget Danmarks regering eller af personer under dennes  \r\n\r\n jurisdiktion. Amerikas forenede Staters regering vil kompensere Kongeriget  \r\n\r\n Danmarks regering eller personerne under dennes jurisdiktion for deres  \r\n\r\n økonomiske interesse således tilbageleveret materiale i overensstemmelse med  \r\n\r\n Kommissionens tarif gældende på det pågældende tidspunkt i Amerikas forenede  \r\n\r\n Stater.&#171; </P>  \r\n\r\n<P>Artikel VIII </P>  \r\n\r\n<P>Samarbejdsoverenskomstens reviderede artikel VI ændres til følgende  \r\n\r\n ordlyd: </P>  \r\n\r\n<P>&#187;A. Kongeriget Danmarks regering og Amerikas forenede Staters  \r\n\r\n regering fremhæver deres fælles interesse i at sikre, at alt materiale,  \r\n\r\n materiel eller anordninger, som stilles til rådighed for Kongeriget Danmarks  \r\n\r\n regering eller nogen person under dennes jurisdiktion e medfør af denne  \r\n\r\n overenskomst, udelukkende anvendes til civile formål. </P>  \r\n\r\n<P>B. Bortset fra det omfang, i hvilket rettigheder med hensyn til  \r\n\r\n kontrolforanstaltninger hjemlet i denne overenskomst ophæves på grund af  \r\n\r\n udøvelse af Den internationale Atomenergiorganisations  \r\n\r\n sikkerhedsforanstaltninger, som hjemlet i artikel Va, skal Amerikas forenede  \r\n\r\n Staters regering uanset alle andre bestemmelser i denne overenskomst have til  \r\n\r\n følgende: </P>  \r\n\r\n<UL CLASS=PLAIN-LIST>  \r\n\r\n<LI>(1) For at sikre, at konstruktion og drift tjener civile formål samt for  \r\n\r\n at muliggøre en effektiv udøvelse af kontrol med nukleare materialers  \r\n\r\n anvendelse, at undersøge konstruktionen af enhver </LI>  \r\n\r\n<LI>(a) reaktor og </LI>  \r\n\r\n<LI>(b) alt andet materiel og anordninger, hvis konstruktion Kommissionen  \r\n\r\n anser for at være af betydning for en effektiv udøvelse af kontrol, </LI>  \r\n\r\n</UL>  \r\n\r\n<P>som i henhold til denne overenskomst skal stilles til rådighed for  \r\n\r\n Kongeriget Danmarks regering eller personer under dennes jurisdiktion af  \r\n\r\n Amerikas forenede Staters regering eller personer under dennes jurisdiktion,  \r\n\r\n eller som skal anvende, fremstille eller behandle et hvilket som helst af  \r\n\r\n følgende materialer, der således er stillet til rådighed: udgangsmateriale,  \r\n\r\n særligt nukleart materiale, moderatormateriale eller andet materiale efter  \r\n\r\n Kommissionens angivelse; </P>  \r\n\r\n<UL CLASS=PLAIN-LIST>  \r\n\r\n<LI>(2) med hensyn til alt udgangs- eller særligt nukleart materiale, som i  \r\n\r\n henhold til denne overenskomst stilles til rådighed for Kongeriget Danmarks  \r\n\r\n regering eller personer under dennes jurisdiktion af Amerikas forenede  \r\n\r\n Staters regering eller personer under dennes jurisdiktion samt med hensyn til  \r\n\r\n et hvilket som helst udgangs- eller særligt nukleart materiale, der anvendes  \r\n\r\n i, udvindes fra eller fremstilles som resultat af anvendelsen af noget af  \r\n\r\n følgende materialer, materiel eller anordninger, som således er stillet til  \r\n\r\n rådighed: </LI>  \r\n\r\n<LI>(a) udgangsmateriale, særligt nukleart materiale, moderatormateriale  \r\n\r\n eller andet materiale efter Kommissionens afgivelse, </LI>  \r\n\r\n<LI>(b) reaktorer og </LI>  \r\n\r\n<LI>(c) alt andet materiel eller alle andre anordninger, der af Kommissionen  \r\n\r\n er angivet at kunne stilles til rådighed på betingelse af, at bestemmelserne  \r\n\r\n i dette afsnit B, stk. 2, finder anvendelse, </LI>  \r\n\r\n<LI>(i) at fordre, at der føres og fremlægges driftsprotokoller, samt at  \r\n\r\n anmode om og modtage rapporter, som kan bidrage til at sikre, at der gøres  \r\n\r\n regnskab for sådanne materialer, og </LI>  \r\n\r\n<LI>(ii) at fordre, at ethvert sådant materiale, som måtte være i forvaring  \r\n\r\n hos Kongeriget Danmarks regering eller personer under dennes jurisdiktion,  \r\n\r\n skal være undergivet alle de ved denne artikel hjemlede  \r\n\r\n kontrolforanstaltninger samt de i artikel VII anførte garantier; </LI>  \r\n\r\n<LI>(3) at fordre, at det i denne artikels afsnit B, stk. 2, omhandlede  \r\n\r\n særligt nukleare materiale, som ikke løbende anvendes til civile formål i  \r\n\r\n Danmark, og som ikke tilbageholdes eller købes af Amerikas forenede Staters  \r\n\r\n regering i medfør af artikel II, overføres i medfør af artikel II, eller som  \r\n\r\n der ikke på anden måde disponeres over i henhold til en for begge parter  \r\n\r\n antagelig aftale, skal deponeres i lageranlæg, som er angivet af  \r\n\r\n Kommissionen; </LI>  \r\n\r\n<LI>(4) efter samråd med Kongeriget Danmarks regering at udpege personer, som  \r\n\r\n under ledsagelse af personer udpeget af Kongeriget Danmarks regering, såfremt  \r\n\r\n en af parterne begærer det i Danmark skal have adgang til alle steder og  \r\n\r\n oplysninger, der er nødvendige for at holde regnskab med de udgangs- og  \r\n\r\n særlige nukleare materialer, som er underkastet bestemmelserne i denne  \r\n\r\n artikels afsnit B, stk. 2, med henblik på at fastslå, om denne overenskomst  \r\n\r\n er overholdt, samt at foretage sådanne selvstændige målinger, som måtte  \r\n\r\n skønnes nødvendige; </LI>  \r\n\r\n<LI>(5) såfremt bestemmelserne i denne artikel eller garantierne i artikel  \r\n\r\n VII ikke overholdes, og Kongeriget Danmarks regering undlader at gennemføre  \r\n\r\n bestemmelserne i denne artikel inden for en rimelig tid, at suspendere denne  \r\n\r\n overenskomst eller bringe den til ophør og fordre samtlige de i denne  \r\n\r\n artikels afsnit B, stk. 2, omhandlede materialer, samt materiel og  \r\n\r\n anordninger tilbageleveret: </LI>  \r\n\r\n<LI>(6) at rådføre sig med Kongeriget Danmarks regering i spørgmål vedrørende  \r\n\r\n sundhed og sikkerhed. </LI>  \r\n\r\n</UL>  \r\n\r\n<P>C. Kongeriget Danmarks regering påtager sig at lette udøvelsen af de ved  \r\n\r\n denne artikel hjemlede kontrolforanstaltninger.&#171; </P>  \r\n\r\n<P>Artikel IX </P>  \r\n\r\n<P>Samarbejdsoverenskomstens artikel VII ændres til følgende ordlyd: </P>  \r\n\r\n<P>&#187;Kongeriget Danmarks regering garanterer, </P>  \r\n\r\n<UL CLASS=PLAIN-LIST>  \r\n\r\n<LI>(1) at de i artikel VI foreskrevne kontrolforanstaltninger vil blive  \r\n\r\n opretholdt; </LI>  \r\n\r\n<LI>(2) at intet materiale, derunder materiel og anordninger, som i henhold  \r\n\r\n til denne overenskomst ved køb eller på anden måde er overdraget Kongeriget  \r\n\r\n Danmarks regering eller bemyndigede personer under dennes jurisdiktion, og  \r\n\r\n intet særligt nukleart materiale fremstillet ved anvendelse af sådant  \r\n\r\n materiale, materiel eller anordninger vil blive anvendt til atomvåben eller  \r\n\r\n til forskning i forbindelse med eller udvikling af atomvåben eller til noget  \r\n\r\n andet militært formål; </LI>  \r\n\r\n<LI>(3) at intet materiale, derunder materiel og anordninger, som i henhold  \r\n\r\n til denne overenskomst er overdraget Kongeriget Danmarks regering eller  \r\n\r\n bemyndigede personer under dennes jurisdiktion, vil blive overdraget til  \r\n\r\n ikke-bemyndigede, personer eller personer uden for Kongeriget Danmarks  \r\n\r\n jurisdiktion undtagen i tilfælde, hvor Kommissionen måtte bifalde en sådan  \r\n\r\n overdragelse til et andet land eller en anden gruppe af lande og i så  \r\n\r\n tilfælde kun, hvis overdragelsen efter Kommissionen mening falder inden for  \r\n\r\n rammerne af en samarbejdsoverenskomst mellem Amerikas forenede Staters  \r\n\r\n regering og det andet land eller den anden gruppe af lande.&#171; </LI>  \r\n\r\n</UL>  \r\n\r\n<P>Artikel X </P>  \r\n\r\n<P>Samarbejdsoverenskomstens reviderede artikel VIII ændres til følgende  \r\n\r\n ordlyd: </P>  \r\n\r\n<P>&#187;Denne overenskomst træder i kraft den 25. juli 1955 og forbliver i  \r\n\r\n kraft indtil den 24. juli 1973 inklusive og kan fornys efter overenskomst  \r\n\r\n mellem parterne.&#171; </P>  \r\n\r\n<P>Artikel XI </P>  \r\n\r\n<P>Samarbejdsoverenskomstens artikel IX ændres til følgende ordlyd: </P>  \r\n\r\n<P>&#187;Parterne udtrykker endnu en gang deres håb og forventning om, at  \r\n\r\n denne samarbejdsoverenskomst vil føre til overvejelser om udvidet samarbejde,  \r\n\r\n der omfatter konstruktion, opbygning og drift af kraftproducerende reaktorer.  \r\n\r\n Følgende vil parterne fra tid til anden have samråd angående yderligere  \r\n\r\n samarbejde med hensyn til kraftproduktion fra atomenergi i Danmark.&#171;  \r\n\r\n</P>  \r\n\r\n<P>Artikel XII </P>  \r\n\r\n<P>Samarbejdsoverenskomstens artikel X ændres til følgende ordlyd: </P>  \r\n\r\n<P>&#187;I forbindelse med denne overenskomst gives følgende definitioner:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>(1) &#187;Atomvåben&#171; betyder enhver anordning, der benyttet sig af  \r\n\r\n atomenergi, dog ikke omfattende midler til transport eller fremdrivning af  \r\n\r\n anordningen (hvor et sådant middel er en særskilt og aftagelig del af  \r\n\r\n anordningen), og hvis hovedformål er anvendelse som, eller udvikling af, et  \r\n\r\n våben, en våbenprototype eller en våbenafprøvningsanordning. </LI>  \r\n\r\n<LI>(2) &#187;Biprodukt&#171; betyder ethvert radioaktivt materiale (undtagen  \r\n\r\n særligt nukleart materiale) fremkommet ved eller gjort radioaktivt ved  \r\n\r\n udsættelse for stråling hidrørende fra frembringelse eller anvendelse af  \r\n\r\n særligt nukleart materiale. </LI>  \r\n\r\n<LI>(3) &#187;Kommissionen&#171; betyder De forenede Staters  \r\n\r\n Atomenergikommission. </LI>  \r\n\r\n<LI>(4) &#187;Materiel og anordninger&#171; og &#187;materiel eller  \r\n\r\n anordninger&#171; betyder ethvert instrument, apparat eller anlæg og  \r\n\r\n indbefatter ethvert anlæg med undtagelse af et atomvåben, som er i stand til  \r\n\r\n at anvende eller fremstille særligt nukleart materiale og dele deraf. </LI>  \r\n\r\n<LI>(5) &#187;Parter&#171; betyder Kongeriget Danmarks regering og Amerikas  \r\n\r\n forenede Staters regering, herunder Kommissionen som repræsentant for  \r\n\r\n Amerikas forenede Staters regering Staters regering. &#187;Part&#171; betyder  \r\n\r\n en af de overnævnte &#187;parter&#171;. </LI>  \r\n\r\n<LI>(6) &#187;Person&#171; betyder enhver enkeltperson, selskab,  \r\n\r\n interessentskab, firma, sammenslutning, forvaltet fond, ejendom, offentlig  \r\n\r\n eller privat institution, gruppe, regeringsorgan eller offentligt selskab,  \r\n\r\n men omfatter ikke parterne i denne overenskomst. </LI>  \r\n\r\n<LI>(7) &#187;Forsøgreaktor&#171; betyder en reaktor, der er konstrueret til  \r\n\r\n frembringelse af neutroner og anden stråling til generelle forskning- og  \r\n\r\n udviklingsformål, lægevidenskabelig terapi og diagnose eller uddannelse i  \r\n\r\n atomvidenskab og atomteknik. Udtrykket dækker ikke kraftreaktorer,  \r\n\r\n kraftdemonstrationsreaktorer eller reaktorer, der i første række er  \r\n\r\n konstrueret til frembringelse af særligt nukleart materiale. </LI>  \r\n\r\n<LI>(8) &#187;Klassificerede oplysninger&#171; betyder alle oplysninger, der  \r\n\r\n angår (1) konstruktion, fabrikation eller anvendelse af atomvåben, (2)  \r\n\r\n frembringelse af særligt nukleart materiale eller (3) anvendelse af særligt  \r\n\r\n nukleart materiale til frembringelse af energi, men omfatter ikke oplysning,  \r\n\r\n der er frigivet til offentliggørelse eller fjernet fra kategorien  \r\n\r\n klassificerede oplysninger af vedkommende myndighed. </LI>  \r\n\r\n<LI>(9) &#187;Kontrolforanstaltninger&#171; betyder et kontrolsystem beregnet  \r\n\r\n på at sikre, at alt materiale, materiel og anordninger bestemt til fredelig  \r\n\r\n anvendelse af atomenergi ikke anvendes til at fremme noget militært formål.  \r\n\r\n</LI>  \r\n\r\n<LI>(10) &#187;Udgangsmateriale&#171; betyder (1) uran, thorium eller ethvert  \r\n\r\n andet materiale, som Kommissionen eller Kongeriget Danmarks regering  \r\n\r\n bestemmer at være udgangsmateriale, eller (2) malme, der indeholder et eller  \r\n\r\n flere af de foran anførte materialer i en sådan koncentration, som måtte  \r\n\r\n blive fastsat fra tid til anden af Kommissionen eller Kongeriget Danmarks  \r\n\r\n regering. </LI>  \r\n\r\n<LI>(11) &#187;Særligt nukleart materiale&#171; betyder (1) plutonium, uran  \r\n\r\n beriget med isotopen 233 eller isotopen 235 ethvert andet materiale, som  \r\n\r\n Kommissionen eller Kongeriget Danmarks regering fastsætter at være særligt  \r\n\r\n nukleart materiale, eller (2) ethvert materiale kunstigt beriget med noget af  \r\n\r\n det foran nævnte.' </LI>  \r\n\r\n</UL>  \r\n\r\n<P>Artikel XIII </P>  \r\n\r\n<P>Denne overenskomst træder i kraft, når hver af de to regeringer fra den  \r\n\r\n anden regering har modtaget skriftlig meddelelse om, at den har opfyldt alle  \r\n\r\n lovlige og forfatningsmæssige betingelser for dens ikrafttræden, og forbliver  \r\n\r\n i kraft i samme tidsrum som den herved reviderede samarbejdsoverenskomst.  \r\n\r\n</P>  \r\n\r\n<P>TIL BEKRÆFTELSE HERAF har undertegnede dertil behørigt bemyndigede  \r\n\r\n underskrevet denne overenskomst. </P>  \r\n\r\n<P>UDFÆRDIGET i Washington i duplo den 7. juni 1968. </P>  \r\n\r\n<P>For Kongeriget Danmarks regering: </P>  \r\n\r\n<P>Torben Rønne </P>  \r\n\r\n<P>For Amerikas forenede Staters regering: </P>  \r\n\r\n<P>John M. Leddy </P>  \r\n\r\n<P>Glenn T. Seaborg </P>  \r\n\r\n<P>Udenrigsministeren har den ære at meddele den danske charge d'affaires ad  \r\n\r\n interim, at Amerikas forenede Staters regering nu har opfyldt alle lovlige og  \r\n\r\n forfatningsmæssige betingelser for ikrafttræden af den under 7. juni 1968  \r\n\r\n undertegnede ændring til overenskomsten om samarbejde mellem Amerikas  \r\n\r\n forenede Staters regering og Kongeriget Danmarks regering vedrørende  \r\n\r\n udnyttelse af atomenergi til civile formål. </P>  \r\n\r\n<P>Udenrigsministeriet, </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Washington, den 26. juli 1968. </I> </P>  \r\n\r\n<P CLASS=UNDERSKREVET-AF ALIGN=CENTER>DEN DANSKE AMBASSADE </P>  \r\n\r\n<P>WASHINGTON 8, D.C. </P>  \r\n\r\n<P>Den danske charge d'affaires a.i. har den ære at anerkende modtagelsen af  \r\n\r\n udenrigsministerens note af dags dato, hvori Danmarks regering gøres bekendt  \r\n\r\n med, at alle Amerikas forenede Staters regerings lovlige og  \r\n\r\n forfatningsmæssige betingelser for ikrafttræden af den i Washington under 7.  \r\n\r\n juni 1968 undertegnede ændring til overenskomsten om samarbejde mellem  \r\n\r\n Kongeriget Danmarks regering og Amerikas forenede Staters regering vedrørende  \r\n\r\n udnyttelse af atomenergi til civile formål er blevet opfyldt. </P>  \r\n\r\n<P>Den danske charge d'affaires a.i. har den glæde at meddele  \r\n\r\n udenrigsministeren, at alle lovlige og forfatningsmæssige betingelser for  \r\n\r\n Kongeriget Danmarks regerings vedkommende for ikrafttræden af ændringen  \r\n\r\n ligeledes er blevet opfyldt, og at ændringen som følge heraf i  \r\n\r\n overensstemmelse med artikel XIII deri træder i kraft ved Deres modtagelse af  \r\n\r\n denne note i dag. </P>  \r\n\r\n<P>Den danske charge d'affaires a.i. benytter denne lejlighed til over for  \r\n\r\n udenrigsministeren at gentage forsikringen om sin mest udmærkede højagtelse.  \r\n\r\n</P>  \r\n\r\n<P>Washington, D.C. </P>  \r\n\r\n<P>den 26. juli 1968. </P>  \r\n\r\n<P>Overenskomsten trådte herefter i kraft den 26. juli 1968. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 28. august  \r\n\r\n 1969. </I> </P>  \r\n\r\n<P CLASS=UNDERSKREVET-AF ALIGN=CENTER>Poul Hartling. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/10/1969"
        },
        {
            "displayName": "Accession",
            "displayValue": "L19690008364"
        },
        {
            "displayName": "Entydig dokumentidentifikation",
            "displayValue": "CM030701"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "26/07/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "28/08/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.89.D.2."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}