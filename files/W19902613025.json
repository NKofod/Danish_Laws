{
    "id": 32340,
    "title": "Afslag på ansøgning om tilladelse til lokal radiovirksomhed. ",
    "documentTypeId": "240",
    "isSagsforlobPeriodValid": false,
    "shortName": "KEN nr 26130 af 18/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det lokale nævn giver afslag på ansøgning om sendetilladelse med den  \r\n\r\n begrundelse, at nævnet ikke finder baggrund for udstedelse af flere  \r\n\r\n sendetilladelser, ligesom nævnet ikke finder, at programvirksomheden har  \r\n\r\n tilknytning til det lokale område. Endvidere vil nævnet ikke medvirke til en  \r\n\r\n opsplitning af sendevirksomheden på flere tilladelseshavere. </I> </P>  \r\n\r\n<P> <I>Udvalget havde tidligere tiltrådt, at det lokale nævn kan afslå en  \r\n\r\n ansøgning, hvor der må antages at være tale om en &#187;kunstig&#171;  \r\n\r\n opsplitning på flere ansøgere. Udvalget fandt ikke, at klageren har godtgjort  \r\n\r\n eller blot sandsynliggjort, at nævnets opfattelse er urigtig og giver på den  \r\n\r\n baggrund ikke klager medhold. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed. </H1>  \r\n\r\n<P></P>  \r\n\r\n<BR>  \r\n\r\n<P>På sit møde den 18. september 1990 har Udvalget behandlet en klage af 7.  \r\n\r\n august 1990 fra Studie 1 over en afgørelse om afslag på ansøgning om  \r\n\r\n sendetilladelse til lokal radiovirksomhed. Afgørelsen er truffet af det  \r\n\r\n fælles Lokalradionævn for Gram, Løgumkloster, Nørre Rangstrup og Rødding  \r\n\r\n kommuner. Afgørelsen er truffet på nævnets møde den 6. august 1990 og meddelt  \r\n\r\n i brev af 14. august 1990. </P>  \r\n\r\n<P>Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I brev af 14. august 1990 angiver nævnet som begrundelse for afslaget, at  \r\n\r\n nævnet ikke finder baggrund for udstedelse af flere sendetilladelser i  \r\n\r\n Rødding, Gram og Løgumkloster kommuner, ligesom nævnet ikke finder, at  \r\n\r\n programvirksomheden har tilknytning til det lokale område. Endvidere vil  \r\n\r\n nævnet ikke medvirke til en opsplitning af sendevirksomheden på flere  \r\n\r\n tilladelseshavere. </P>  \r\n\r\n<P>I brev af 7. august 1990 fra Studie 1 klages - på baggrund af mødereferat  \r\n\r\n fra nævnets møde den 6. august 1990 - over afgørelsen. Klager oplyser, at  \r\n\r\n alle nævnets tidligere begrundelser for afslag nu er imødekommet, og at  \r\n\r\n tidligere personsammenfald ikke forekommer. Der henvises i den forbindelse  \r\n\r\n til en tidligere klage over afslag på sendetilladelse fra Studie 1, som  \r\n\r\n udvalget behandlede den 18. juni 1990. </P>  \r\n\r\n<P>I nævnets udtalelse af 14. august 1990 fastholdes afslaget. Nævnet  \r\n\r\n henholder sig til sin tidligere udtalelse af 29. maj 1990, som nævnet  \r\n\r\n fremsatte i forbindelse med udvalgets behandling af klager fra Studie 1 og  \r\n\r\n Studie 2 over afslag på ansøgninger om sendetilladelser på udvalgets møde den  \r\n\r\n 18. juni 1990. </P>  \r\n\r\n<P>Af nævnets udtalelse af 29. maj 1990 fremgår, at nævnet i forbindelse med  \r\n\r\n behandlingen af ansøgningerne med tilhørende vedtægter og stiftelsesdokument,  \r\n\r\n har konstateret, at Studie 1 skal afvikle programvirksomheden igennem en  \r\n\r\n samarbejdsaftale med Midtlands Kanalen Aps og, at der er personsammenfald  \r\n\r\n mellem bestyrelsen i Studie 1 og to andre tilladelseshaveres bestyrelser, Ron  \r\n\r\n og Rons, der ligeledes indgår i Midtlands Kanalen. </P>  \r\n\r\n<P>Nævnet anfører endvidere i udtalelse af 29. maj 1990, at den beskrevne  \r\n\r\n programvirksomhed for Studie 1 uden problemer af nogen art vil kunne afvikles  \r\n\r\n indenfor rammerne af de givne sendetilladelser til Ron og Rons. Udstedelsen  \r\n\r\n af flere sendetilladelser til samme personkreds vil betyde nævnets bevidste  \r\n\r\n medvirken til omgåelse af loven om Lokalradiofonden. Nævnet har tidligere, på  \r\n\r\n baggrund af en udtalelse fra Generaldirektoratet for P&amp;T vedrørende flere  \r\n\r\n lokalradiotilladelser til en ansøger, meddelt afslag på ansøgninger om  \r\n\r\n sendetilladelser til Studie 1-6 fra samme personkreds, der har etableret Ron  \r\n\r\n og Rons. </P>  \r\n\r\n<P>I nævnets udtalelse af 14. august 1990 oplyses det endvidere, at nævnet i  \r\n\r\n forbindelse med behandlingen af Studie 1's nye ansøgning har konstateret, at  \r\n\r\n Studie 1 fortsat skal afvikle sin programvirksomhed gennem en  \r\n\r\n samarbejdsaftale med Midtlands Kanalen ApS, at der ikke længere er  \r\n\r\n personsammenfald mellem bestyrelserne for Ron og Rons og Studie 1 (tidligere  \r\n\r\n 1 person), og at programvirksomheden er den oprindelige ifølge ansøgning fra  \r\n\r\n Studie 1 om sendetilladelse af 30. december 1990 (&#187;genfremsendelse af  \r\n\r\n 20. juli 1990&#171;). På baggrund af ovenstående finder nævnet ikke - bortset  \r\n\r\n fra den nævnte personændring -, at der er sket ændringer i forhold til den  \r\n\r\n oprindelige ansøgning om sendetilladelse fra Studie 1. </P>  \r\n\r\n<P>Endelig oplyser nævnet, at der til behandling på nævnets næste møde  \r\n\r\n foreligger ansøgning om sendetilladelse fra Studie 3. </P>  \r\n\r\n<P>I supplerende udtalelse af 3. september 1990 fra Midtlands Kanalen på  \r\n\r\n vegne af Studie 1, oplyses det, at et samarbejde med Midtlands Kanalen ApS er  \r\n\r\n nødvendigt, idet Midtlands Kanalen ApS, udover at fungere som driftselskab  \r\n\r\n med studietekniske faciliteter og sekretariat for licenshaverne, samtidig  \r\n\r\n fungerer som teknisk sendersamvirke for licenshaverne, som krævet af  \r\n\r\n Teleinspektionen, hvis mere end en licenshaver benytter samme sender. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Udvalget har tidligere tiltrådt, at det lokale nævn kan afslå en  \r\n\r\n ansøgning, hvor der må antages at være tale om en &#187;kunstig  \r\n\r\n opsplitning&#171; på flere ansøgere. Ved vurderingen af om der foreligger en  \r\n\r\n sådan situation må der lægges vægt på det lokalkendskab, nævnet er i  \r\n\r\n besiddelse af. Udvalget finder ikke, at klageren har godtgjort eller blot  \r\n\r\n sandsynliggjort, at nævnets opfattelse er urigtig. </P>  \r\n\r\n<P>På det således foreliggende grundlag træffer udvalget herefter følgende  \r\n\r\n afgørelse: </P>  \r\n\r\n<P>Der kan ikke gives klageren medhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19902613025"
        },
        {
            "displayName": "Entydig dokumentidentifikation",
            "displayValue": "CA000251"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26130"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/09/1990"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "90.8331/1-22"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}