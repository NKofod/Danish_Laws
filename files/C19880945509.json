{
    "id": 52467,
    "title": "Orientering om civilforsvarets bistand i udlandet ved fredstidskatastrofer Til: Samtlige kommunalbestyrelser, samtlige politimestre samt politidirektøren i København CF-korpsets afdelinger, samtlige CF-regioner, CF-korpsets Befalingsmandsskole,    Civilforsvarets Højskole og Civilforsvarets tekniske Skole samt Civilforsvarets Analytisk-Kemiske Laboratorium ",
    "documentTypeId": "140",
    "isSagsforlobPeriodValid": false,
    "shortName": "CIR nr 9455 af 13/09/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om civilforsvarets bistand i  \r\n\r\n udlandet ved fredstidskatastrofer Til: Samtlige kommunalbestyrelser, samtlige  \r\n\r\n politimestre samt politidirektøren i København CF-korpsets afdelinger,  \r\n\r\n samtlige CF-regioner, CF-korpsets Befalingsmandsskole, Civilforsvarets  \r\n\r\n Højskole og Civilforsvarets tekniske Skole samt Civilforsvarets  \r\n\r\n Analytisk-Kemiske Laboratorium </H1>  \r\n\r\n<P></P>  \r\n\r\n<BR>  \r\n\r\n<P>Emne: Civilforsvarets bistand i udlandet ved fredstidskatastrofer. </P>  \r\n\r\n<P>A. Vedlagt følger et eksemplar af Indenrigsministeriets bekendtgørelse nr.  \r\n\r\n 348 af 28. juli 1988 om civilforsvarets bistand i udlandet ved  \r\n\r\n fredstidskatastrofer. </P>  \r\n\r\n<P>Baggrunden for bekendtgørelsen er, at der den 1. august 1988 trådte en  \r\n\r\n overenskomst i kraft mellem Danmark og Forbundsrepublikken Tyskland om  \r\n\r\n gensidig bistand ved katastrofer eller alvorlige ulykker. Den har bl.a. til  \r\n\r\n formål at muliggøre indsættelse af det danske civilforsvar i udlandet ved  \r\n\r\n fredstidskatastrofer. </P>  \r\n\r\n<P>Bekendtgørelsen finder ikke alene anvendelse i forbindelse med den  \r\n\r\n dansk-vesttyske overenskomst, men også, dersom der senere indgås lignende  \r\n\r\n aftaler med andre stater. </P>  \r\n\r\n<P>Bekendtgørelsen berører ikke det allerede eksisterende  \r\n\r\n &#187;uformelle&#171; dansk-vesttyske samarbejde om katastrofebistand. </P>  \r\n\r\n<P>B. Til de enkelte bestemmelser i bekendtgørelsen skal  \r\n\r\n Civilforsvarsstyrelsen knytte følgende bemærkninger: </P>  \r\n\r\n<P> Ad § 1: </P>  \r\n\r\n<P>I bestemmelsen er det præciseret, at bekendtgørelsen kun finder  \r\n\r\n anvendelse, dersom der er indgået aftale med en anden stat om gensidig  \r\n\r\n katastrofebistand i grænsenære områder i fredstid. </P>  \r\n\r\n<P>I overensstemmelse med bemærkningerne til § 34 i forslaget til  \r\n\r\n civilforsvarsloven vil civilforsvaret kun kunne indsættes uden for landets  \r\n\r\n grænser i fredstid og kun i de grænsenære områder. </P>  \r\n\r\n<P>Der skal endvidere foreligge en katastrofesituation. </P>  \r\n\r\n<P>Der er vanskeligt på forhånd klart og entydigt at definere, hvad der  \r\n\r\n ligger i dette begreb. Men i relation til den dansk-vesttyske overenskomst  \r\n\r\n forstås herved en hændelse, der skader eller truer talrige menneskers liv  \r\n\r\n eller helbred eller betydelige værdier eller befolkningens livsnødvendige  \r\n\r\n forsyninger i en så usædvanlig grad, at det til imødegåelse heraf skønnes  \r\n\r\n nødvendigt at indsætte hjælpeenheder og materiel udover, hvad der normalt  \r\n\r\n står til rådighed. </P>  \r\n\r\n<P> Ad § 2: </P>  \r\n\r\n<P>Den offentlige myndighed, der er nævnt i bestemmelsen, er ifølge den  \r\n\r\n dansk-vesttyske overenskomst justitsministeren eller - i det grænsenære  \r\n\r\n område - politimesteren i Graasten. Dersom der senere indgås aftale med andre  \r\n\r\n stater om ydelse af gensidig bistand i i katastrofesituationer i fredstid,  \r\n\r\n vil det i den forbindelse blive fastlagt, hvem der kan rekvirere bistand. Der  \r\n\r\n vil i så fald blive udsendt en orientering herom. </P>  \r\n\r\n<P>Fra dansk side kan bistand ydes ved indsættelse af personel og materiel  \r\n\r\n fra såvel det statslige som det kommunale civilforsvars side. Det er dog  \r\n\r\n forudsat, at bistanden som udgangspunkt ydes ved indsættelse af CF-korpset.  \r\n\r\n Kun såfremt korpset ikke er i stand til at yde den fornødne bistand, vil der  \r\n\r\n blive rekvireret bistand fra det kommunale civilforsvar. </P>  \r\n\r\n<P>Bistanden ydes inden for de rammer, som civilforsvarets ressourcer og  \r\n\r\n opgaver i øvrigt til enhver tid betinger. Der skal således ikke etableres et  \r\n\r\n særligt katastrofeberedskab i kommunerne med henblik på indsættelse uden for  \r\n\r\n landets grænser. </P>  \r\n\r\n<P> Ad § 3: </P>  \r\n\r\n<P>I bestemmelsen fastslås, at civilforsvarspersonel, der, jf.  \r\n\r\n civilforsvarslovens § 34, har pligt til at medvirke i det indenlandske  \r\n\r\n beredskab for katastrofer i fredstid, kan indsættes uden for landets grænser.  \r\n\r\n Dette gælder følgende personelkategorier: </P>  \r\n\r\n<P>- befalingsmænd og værnepligtige i CF-korpset, </P>  \r\n\r\n<P>- faste befalingsmænd i det kommunale civilforsvar, </P>  \r\n\r\n<P>- værnepligtige i det kommunale civilforsvar, som i henhold til § 9, stk.  \r\n\r\n 1, i Indenrigsministeriets bekendtgørelse nr. 387 af 18. juli 1986 om  \r\n\r\n værnepligtige og frivillige i civilforsvaret indkaldes til at gøre tjeneste i  \r\n\r\n katastrofetilfælde under den fortsatte, lokale uddannelse, </P>  \r\n\r\n<P>- personel, tilknyttet Civilforsvarets Analytisk-kemiske Laboratorium,  \r\n\r\n</P>  \r\n\r\n<P>- frivilligt civilforsvarspersonel, d.v.s. personel, der har underskrevet  \r\n\r\n en kontrakt om frivillig tjeneste i civilforsvaret, bl.a. ved  \r\n\r\n fredstidskatastrofer, samt </P>  \r\n\r\n<P>- civilforsvarspligtige, jf. civilforsvarslovens § 13, der frivilligt  \r\n\r\n melder sig til indsats ved fredstidskatastrofer. </P>  \r\n\r\n<P>Som udgangspunkt afholder den stat, der har anmodet om bistanden, alene  \r\n\r\n udgifterne til det indsatte personels forplejning og logi. Dette vedrører dog  \r\n\r\n kun den ene stats folkeretlige krav imod den anden. I bestemmelsens stk. 2 er  \r\n\r\n det nemlig fastsat, at det er de danske regler om forplejning, beklædning og  \r\n\r\n løn o.lign., der gælder ved indsats i udlandet. </P>  \r\n\r\n<P>I tilfælde af tilskadekomst vil personellet være omfattet af reglerne i  \r\n\r\n lov nr. 80 af 8. marts 1978 om erstatning til skadelidte værnepligtige m.fl.,  \r\n\r\n bekendtgørelse nr. 500 af 14. september 1982 af lov om dagpenge ved sygdom  \r\n\r\n eller fødsel samt lovbekendtgørelse nr. 450 af 25. juni 1987 om  \r\n\r\n arbejdsskadeforsikring. </P>  \r\n\r\n<P> Ad § 4: </P>  \r\n\r\n<P>Bistanden fra civilforsvaret ledes af den offentlige myndighed i Danmark,  \r\n\r\n der jf. § 2, har anmodet herom. </P>  \r\n\r\n<P>Anvisninger til det danske civilforsvarspersonel kan alene rettes til de  \r\n\r\n befalingsmænd, der har kommandoen. Disse tilrettelægger selv den nærmere  \r\n\r\n gennemførelse af indsatsen. </P>  \r\n\r\n<P> Ad § 5: </P>  \r\n\r\n<P>Som udgangspunkt afholder det danske civilforsvar selv udgifterne i  \r\n\r\n forbindelse med indsatsen uden for landets grænser. </P>  \r\n\r\n<P>Yder det kommunale civilforsvar bistand uden for Danmark i medfør af  \r\n\r\n bekendtgørelsen, refunderes de pågældende udgifter dog af  \r\n\r\n Civilforsvarsstyrelsen. Det drejer sig om dels de almindelige driftsudgifter,  \r\n\r\n dels udgifter til genanskaffelse eller reparation af bortkommet eller  \r\n\r\n beskadiget kommunalt civilforsvarsmateriel. </P>  \r\n\r\n<P>Som nævnt ovenfor skal der ikke oprettes et særligt beredskab af  \r\n\r\n kommunerne med henblik på indsættelse uden for landets grænser. Anskaffer  \r\n\r\n kommunerne materiel med henblik på en sådan bistand, vil disse udgifter ikke  \r\n\r\n blive refunderet af Civilforsvarsstyrelsen. Udgifterne må i så fald afholdes  \r\n\r\n af kommunerne selv. </P>  \r\n\r\n<P>Med venlig hilsen </P>  \r\n\r\n<P>H. Hornemann </P>  \r\n\r\n<P>fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19880945509"
        },
        {
            "displayName": "Entydig dokumentidentifikation",
            "displayValue": "CM011303"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9455"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "13/09/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Beredskabsstyrelsen"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 1.kt. j.nr. 85-001-a.4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}