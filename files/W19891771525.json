{
    "id": 32558,
    "title": "Principiel godkendelse af etableringen af lystbådehavn ",
    "documentTypeId": "240",
    "isSagsforlobPeriodValid": false,
    "shortName": "KEN nr 17715 af 22/09/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Under forudsætning af en række vilkår meddelte ministeriet principiel  \r\n\r\n godkendelse af etableringen af en lystbådehavn. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Principiel godkendelse af etableringen af  \r\n\r\n lystbådehavn </H1>  \r\n\r\n<P></P>  \r\n\r\n<P>Ved brev af 20. februar 1989 har selskabet på vegne af Handbjerg  \r\n\r\n Lystbådehavn amba ansøgt om ministeriets principielle godkendelse af  \r\n\r\n etableringen af en jollehavn ved Handbjerg Strand. </P>  \r\n\r\n<P>Det fremgår af sagen, at jollehavnen tænkes etableret ud for ejendommene  \r\n\r\n matr.nr. 41 a, Handbjerg Hovgaard, tilhørende Nielau ApS  \r\n\r\n ved Laurits Kristensen og matr.nr. 1 ct, Handbjerg Hovgaard,  \r\n\r\n tilhørende Vinderup Kommune. </P>  \r\n\r\n<P>Der foreligger en skriftlig erklæring fra ejeren af matr.nr. 41 a, hvori  \r\n\r\n vedkommende meddeler sin tilladelse til, at den påtænkte jollehavn etableres  \r\n\r\n ud for ejendommen. Ejeren af matr.nr. 1 ct har i følge ansøgningen mundtligt  \r\n\r\n meddelt sin accept af projektet. </P>  \r\n\r\n<P>Det fremgår endvidere af sagen, at havnen tænkes anlagt i tilknytning til  \r\n\r\n et kommende feriecenter. </P>  \r\n\r\n<P>Jollehavnens indfatninger udføres med jordfyld, forstærket med  \r\n\r\n stenkastninger. Det opgravede fyld fra havnebassinet placeres øst for  \r\n\r\n havneanlægget. </P>  \r\n\r\n<P>Der etableres pælebroer langs indfatningerne med plads til 100 både.  \r\n\r\n Landværts udlægges et 2.000 (m2) stort areal til parkeringsplads og  \r\n\r\n bådeopbevaring. </P>  \r\n\r\n<P>I følge den generelle beskrivelse af området vil havnen bevirke en  \r\n\r\n udflytning af dagligvandslinien på 10-30m vest for molen.  \r\n\r\n Materialetransporten vil desuden bevirke en tilsanding af havneindsejlingen  \r\n\r\n på 1.500-2.000 (m3) årligt. </P>  \r\n\r\n<P>Sagen har af ministeriet været forelagt Kystinspektoratet, Skov- og  \r\n\r\n Naturstyrelsen, Fiskeriinspektoratet i Nykøbing Mors, Farvandsvæsenet,  \r\n\r\n Ringkøbing Amtskommune og Vinderup Kommune til udtalelse. </P>  \r\n\r\n<P>Kystinspektoratet er enig i følgevirkningen af havneanlægget - tilsanding  \r\n\r\n af havneindsejlingen -, men Kystinspektoratet kan ikke på det foreliggende  \r\n\r\n grundlag tage stilling til de angivne størrelser af sandmængden. </P>  \r\n\r\n<P>Skov- og Naturstyrelsen har i sin erklæring udtalt, at der er en risiko  \r\n\r\n for, at anlægsarbejdet vil berøre bevaringsværdige bosættelsesspor fra  \r\n\r\n stenalderen. Efter at selskabet har tilsendt Skov- og Naturstyrelsen  \r\n\r\n yderligere materiale om lokaliteten, har Skov- og Naturstyrelsen imidlertid i  \r\n\r\n brev til selskabet af 12. september 1989, hvoraf ministeriet har modtaget en  \r\n\r\n kopi, udtalt, at man ikke længere har indvendinger mod det påtænkte  \r\n\r\n anlægsarbejde. </P>  \r\n\r\n<P>Ringkøbing Amtskommune udtaler, at det er en forudsætning for projektets  \r\n\r\n gennemførelse, at omlægningen af bækken vest for Handbjerg sker i en åben  \r\n\r\n rende af hensyn til opgangen af ål i bækken. Det er endvidere en forudsætning  \r\n\r\n for projektets gennemførelse, at sagen forelægges Fredningsnævnet for  \r\n\r\n Ringkøbing Amt, da anlægget agtes placeret i et kystfredet område. </P>  \r\n\r\n<P>Endelig anbefaler Vinderup Kommune projektet og oplyser, at den nødvendige  \r\n\r\n lokal-, kommune- og regionplanlægning påbegyndes i 1989. </P>  \r\n\r\n<P>På det således foreliggende grundlag meddeler ministeriet herved den  \r\n\r\n ansøgte principielle godkendelse til etablering af en jollehavn ved Handbjerg  \r\n\r\n Strand, idet bemærkes, at der, forinden en eventuel tilladelse gives, hertil  \r\n\r\n til godkendelse skal indsendes et detailprojekt for det pågældende anlæg  \r\n\r\n tillige med de forudsatte forslag til lokalplan, kommuneplan og  \r\n\r\n regionplantillæg. </P>  \r\n\r\n<P>Der skal i den forbindelse endvidere indsendes oplysninger om anlæggets  \r\n\r\n financiering samt om de fremtidige drifts- og ejerforhold. </P>  \r\n\r\n<P>For en eventuel endelig godkendelse kan forventes fastsat mindst følgende  \r\n\r\n vilkår: </P>  \r\n\r\n<P>1. Der må ikke uden Trafikministeriets tilladelse foretages udvidelser  \r\n\r\n eller væsentlige ændringer af anlægget. </P>  \r\n\r\n<P>2. Anlægget må kun benyttes som lystbådehavn. </P>  \r\n\r\n<P>3. Tilladelsen eller anlægget kan ikke overdrages til andre uden  \r\n\r\n ministeriets godkendelse. </P>  \r\n\r\n<P>4. Havneanlægget undergives de bestemmelser, vilkår og retningslinier, der  \r\n\r\n i fremtiden måtte blive fastsat for lystbådehavnes indretning og drift. </P>  \r\n\r\n<P>5. Bådpladser i havnen kan ikke sælges. </P>  \r\n\r\n<P>6. Udlejning af bådpladser skal ske efter almene retningslinier, der  \r\n\r\n godkendes af Vinderup Kommunalbestyrelse. </P>  \r\n\r\n<P>7. Trafikministeriet forbeholder sig at stille krav om, at takster for  \r\n\r\n anlæggets benyttelse indsendes til ministeriet. Ministeriet kan delegere sin  \r\n\r\n kompetence til kommunalbestyrelsen. </P>  \r\n\r\n<P>8. Anlæggets ejer er forpligtet til at vedligeholde anlægget i god og  \r\n\r\n forsvarlig stand. </P>  \r\n\r\n<P>9. Anlæggets ejer er forpligtet til for egen regning at fjerne anlægget  \r\n\r\n eller rester af det samt retablere den tidligere tilstand, såfremt: </P>  \r\n\r\n<P>a) anlægget ikke vedligeholdes, eller det ødelægges, </P>  \r\n\r\n<P>b) anlægget ikke længere anvendes som lystbådehavn, </P>  \r\n\r\n<P>c) noget vilkår for tilladelsen ikke opfyldes eller overholdes, </P>  \r\n\r\n<P>d) forholdene efter ministeriets skøn i øvrigt måtte give anledning  \r\n\r\n dertil. </P>  \r\n\r\n<P>10. Til sikkerhed for opfyldelsen af foranstående vilkår skal ejeren for  \r\n\r\n egen regning udfærdige og på anlægget og den tilstødende ejendom lade  \r\n\r\n tinglyse en deklaration med Trafikministeriet som påtaleberettiget om, at den  \r\n\r\n til enhver til værende ejer af ejendommen er forpligtet til at overholde de  \r\n\r\n anførte vilkår. Deklarationen skal have prioritet forud for pantehæftelse og  \r\n\r\n servitutter, byrder m.v. og skal indsendes til ministeriet i tinglyst stand.  \r\n\r\n Alternativt kan vilkåret være, at Vinderup Kommune garanterer for  \r\n\r\n overholdelse af de angivne vilkår. </P>  \r\n\r\n<P>11. Faste anlæg på søterritoriet og eventuelle arealer indvundne fra  \r\n\r\n søterritoriet skal snarest efter fuldførelsen søges matrikuleret og  \r\n\r\n sammenlagt med kystejendommen. </P>  \r\n\r\n<P>12. For anlægget skal der udfærdiges et ordensreglement, som skal  \r\n\r\n godkendes af Trafikministeriet. </P>  \r\n\r\n<P>13. Senest 8 uger inden arbejdet forventes påbegyndt, gives følgende  \r\n\r\n oplysninger til Farvandsvæsenet med henblik på offentliggørelse: </P>  \r\n\r\n<P>a. En kort beskrivelse af arbejdets omfang og arbejdsmetode vedlagt  \r\n\r\n nødvendige detailtegninger over projektet. Arbejdsstedet anføres på en  \r\n\r\n tegning af havnen. </P>  \r\n\r\n<P>b. Oplysning om tidspunktet for arbejdets forventede påbegyndelse og  \r\n\r\n afslutning. </P>  \r\n\r\n<P>c. Forslag til eventuel midlertidig afmærkning under arbejdets udførelse  \r\n\r\n samt oplysning om eventuel ændring, nedlæggelse eller inddragning af  \r\n\r\n eksisterende afmærkning i forbindelse med arbejdet. Forslag til eventuel ny  \r\n\r\n eller ændret, permanent afmærkning eller belysning i forbindelse med  \r\n\r\n projektet. </P>  \r\n\r\n<P>14. Eventuelle ændrede oplysninger om arbejdets omfang eller arbejdsmetode  \r\n\r\n m.v. skal indsendes mindst 4 uger før arbejdets påbegyndelse. </P>  \r\n\r\n<P>15. Arbejdets afslutning skal hurtigst muligt indberettes til  \r\n\r\n Farvandsvæsenet, vedlagt 2 sæt af en ajourført havneplan og nødvendige  \r\n\r\n detailtegninger, der viser anlæggets endelige udformning, samt en ajourført  \r\n\r\n pejleplan, visende vanddybderne omkring anlægget. </P>  \r\n\r\n<P>Nye linieføringer og ny eller ændret permanent afmærkning skal på planen  \r\n\r\n vises fremskåret og beregnet i officielle landskoordinater (UTM eller GI-34).  \r\n\r\n</P>  \r\n\r\n<P>Ved nyindskæring af punkter skal de til målingerne knyttede observationer  \r\n\r\n og fixpunktkoordinater ligeledes oplyses af hensyn til senere udjævning i det  \r\n\r\n danske referencenet. </P>  \r\n\r\n<P>16. Såfremt fyld ønskes klappet på søterritoriet, skal en ansøgning om  \r\n\r\n tilladelse hertil være Ringkøbing Amtskommune i hænde ca. 3 måneder, inden  \r\n\r\n arbejdet forventes påbegyndt. </P>  \r\n\r\n<P>17. Hvis havnens ejer eksempelvis er en selvejende institution, forening  \r\n\r\n eller visse andre juridiske personer, stilles der visse krav til vedtægternes  \r\n\r\n indhold. Et vilkår herom kan f.eks. lyde: </P>  \r\n\r\n<P>&#187;Vedtægterne skal indeholde bestemmelser om: </P>  \r\n\r\n<P>a) bådpladser ikke må sælges, </P>  \r\n\r\n<P>b) at bådpladser ikke må udlejes med fortjeneste, </P>  \r\n\r\n<P>c) hvilke krav der stilles om erhvervelse af ret til brug af bådplads,  \r\n\r\n</P>  \r\n\r\n<P>d) efter hvilke retningslinier indskud tilbagebetales ved opgivelse eller  \r\n\r\n tab af brugsretten til bådplads, </P>  \r\n\r\n<P>e) at bestemmelser vedrørende punkt a-d) skal godkendes af  \r\n\r\n Trafikministeriet og ikke kan ændres uden dettes samtykke&#171;. </P>  \r\n\r\n<P>Det bemærkes særligt, at Trafikministeriet ikke kan godkende, at  \r\n\r\n overdragelse af ret til bådplads sker uden om fællesskabet. </P>  \r\n\r\n<P>18. Tilladelsen er gældende indtil udgangen af 1992. Såfremt tilladelsen  \r\n\r\n ønskes forlænget, skal der i god tid inden tilladelsens udløb indsendes  \r\n\r\n skriftlig ansøgning herom til Trafikministeriet. </P>  \r\n\r\n<P>Om tilladelsen gælder i øvrigt: </P>  \r\n\r\n<P>a) Tilladelsen fritager ikke ejeren af anlægget for et i forbindelse med  \r\n\r\n dettes tilstedeværelse eventuelt opstående civilretligt ansvar. </P>  \r\n\r\n<P>b) Tilladelsen indeholder ingen garanti for de foreslåede konstruktioners  \r\n\r\n sikkerhed eller stabilitet. </P>  \r\n\r\n<P>Endelig bemærkes, at en meddelt tilladelse fortabes, såfremt nogen af de  \r\n\r\n for tilladelsen fastsatte vilkår ikke måtte blive opfyldt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891771525"
        },
        {
            "displayName": "Entydig dokumentidentifikation",
            "displayValue": "CA000469"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17715"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "22/09/1989"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 89-3421/k683-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}