{
    "id": 111857,
    "title": "1997 LSF 27   FORSLAG TIL LOV OM MIDLERTIDIGT STOP FOR OPFØRELSE OG NYINDRETNING AF   SPALTESTALDE I LANDZONE ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 27",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 27 </P>  \r\n\r\n<P></P>  \r\n\r\n<P>Forslag til Lov om midlertidigt stop for opførelse og nyindretning af  \r\n\r\n spaltestalde i landzone </P>  \r\n\r\n<P></P>  \r\n\r\n<P>Fremsat af Bent Hindrup Andersen (EL) Keld Albrechtsen (EL) </P>  \r\n\r\n<P></P>  \r\n\r\n<P>den 21. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Uanset bestemmelser i anden lovgivning er det ikke tilladt at  \r\n\r\n opføre eller nyindrette spaltestalde i landzone. </P>  \r\n\r\n<P> <B>§ 2.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Loven har virkning fra den 21. oktober 1997 til og med den  \r\n\r\n 31. december 1998. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Der sker i disse år en voldsom vækst i udbygningen af svinestalde baseret  \r\n\r\n på spaltestalde. Denne udbygning bør øjeblikkeligt stoppes for at undgå: </P>  \r\n\r\n<P>- en fortsat vækst i antallet af svin i Danmark og den deraf følgende  \r\n\r\n forværring af bl.a. kvælstofforureningen, </P>  \r\n\r\n<P>- at svineproduktionen udbygges yderligere med byggeri, som ikke kan leve  \r\n\r\n op til dagens krav omkring arbejdsmiljø, og som tilbyder en dyrevelfærd, hvor  \r\n\r\n vækstfremmere er nødvendige. Det er byggeri, som heller ikke kan omstilles  \r\n\r\n til økologisk drift, fordi staldsystemerne med spalter ikke kan udnyttes i en  \r\n\r\n økologisk omstilling. </P>  \r\n\r\n<P>For at give den fornødne tid hertil foreslås det at lave et moratorium  \r\n\r\n eller en tænkepause, i hvilken der sættes et stop for opførelse af nye  \r\n\r\n spaltestalde eller omdannelse af ikke spaltestalde til spaltestalde. </P>  \r\n\r\n<P> <I>Udbygning i svinesektoren er eksploderet</I>  </P>  \r\n\r\n<P>I 1995 blev der bygget svinestalde for ca. 2 milliarder kroner i Danmark.  \r\n\r\n I 1996 var beløbet ca. 2,5 milliarder kroner, og i 1997 forventes beløbet at  \r\n\r\n være ca. 3 milliarder kroner. I 1998 forventes beløbet at være stagnerende  \r\n\r\n til let stigende. Om- og nybygning har været koncentreret omkring drægtige  \r\n\r\n søer og smågrise; slagtesvinestipladser har højst været for en halv milliard;  \r\n\r\n til gengæld er mellem 70 og 90% af de nybyggede slagtesvinestaldene  \r\n\r\n fuldspaltestalde. Indeklimaet i fuldspalteslagtesvinestaldene er  \r\n\r\n katastrofalt. </P>  \r\n\r\n<P>Af stipladserne til de drægtige søer er til løsgående søer, og med delvist  \r\n\r\n fast gulv. af byggeriet er med individuelle båse. Smågrisene opstaldes i  \r\n\r\n stigende grad i toklimastalde, hvor ca. af arealet er med fast bund, fordi  \r\n\r\n smågrise er relativt sarte. Men mange smågrisestalde bygges også fortsat med  \r\n\r\n spalter. </P>  \r\n\r\n<P>Der investeres altså milliarder af kroner hvert år i staldtyper, som </P>  \r\n\r\n<P>- kun kan fungere med gylleproduktion og de tilhørende problemer med  \r\n\r\n ammoniaktab, som giver usundt indeklima og dårligt arbejdsmiljø, </P>  \r\n\r\n<P>- betyder et dyrevelfærd, hvor vækstfremmere er en nødvendighed, </P>  \r\n\r\n<P>- gør halmen overflødig, så kun kunstgreb bringer den tilbage til jorden i  \r\n\r\n mindre omfang. </P>  \r\n\r\n<P>Der er stort set ingen udvikling sket hen imod let og inventarfattigt  \r\n\r\n staldbyggeri, som kunne give økonomisk muligheder for mere plads og strøelse  \r\n\r\n til dyrene, hvilket er den eneste mulighed for at undgå sygelighed og  \r\n\r\n konstant medicinering. Frilandsdrift med lægivende foranstaltninger (helt  \r\n\r\n simple stalde/hytter) er glimrede eksempler på alternative løsninger. </P>  \r\n\r\n<P> <I>Arbejdsmiljøet i spaltestalde er kritisabelt</I>  </P>  \r\n\r\n<P>Når svin ankommer til slagterierne har de meget ofte anmærkninger efter  \r\n\r\n lungesygdomme, et problem, som ikke er kendt fra økologisk opdrættede grise,  \r\n\r\n som har andre forhold i svinestaldene. Arbejdsmedicinsk klinik på Århus  \r\n\r\n Kommunehospital har vist, at svineproducenter har 3-4 gange højere hyppighed  \r\n\r\n af luftvejssygdomme. Arbejdstilsynet har meddelt, at de med loven i hånden  \r\n\r\n kan gå ud og lukke de fleste svinestalde pga. for højt indhold af støv og  \r\n\r\n ammoniak i staldluften. </P>  \r\n\r\n<P> <I>Behov for et stop</I>  </P>  \r\n\r\n<P>Der er derfor behov for et ensidigt stop for byggeri af spaltestalde.  \r\n\r\n Enhedslisten vil derimod ikke forhindre den øvrige del af staldbyggeriet, som  \r\n\r\n kan hjælpe på det akutte dårlige dyrevelfærd og arbejdsmiljøet. </P>  \r\n\r\n<P>Der er brug for en tænkepause til at udarbejde en politik, der redder  \r\n\r\n vandmiljøet og sikrer omstillingen til økologisk drift og oprydning. Derfor  \r\n\r\n bør der med øjeblikkeligt varsel indføres et miljømæssigt begrundet  \r\n\r\n midlertidigt byggestop for disse staldsystemer på lige fod med det stop, som  \r\n\r\n regeringen i praksis gennemførte administrativt i forbindelse med afklaringen  \r\n\r\n af den fremtidige politik vedrørende fysisk planlægning af storcentre. Det  \r\n\r\n midlertidige byggestop skal gælde indtil udgangen af 1998, hvor der skal være  \r\n\r\n fastlagt en ny samlet vandmiljøplan. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Bent Hindrup Andersen</B> (EL): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om midlertidigt stop for opførelse og nyindretning af  \r\n\r\n spaltestalde i landzone.</I>  </P>  \r\n\r\n<P>(Lovforslag nr. L 27). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/10/1997"
        },
        {
            "displayName": "Accession",
            "displayValue": "199712K00027"
        },
        {
            "displayName": "Entydig dokumentidentifikation",
            "displayValue": "CL007982"
        },
        {
            "displayName": "Dato for førstegangsindlæggelse",
            "displayValue": "21/10/1997"
        },
        {
            "displayName": "Dato for indlæggelse",
            "displayValue": "21/10/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}