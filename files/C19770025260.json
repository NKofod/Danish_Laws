{
    "id": 76615,
    "title": "Vejledning om fastsættelse af tiden for konfirmationsforberedelsen (Til alle amtsråd, kommunalbestyrelser, skolekommissioner, fælleslærerråd, skolenævn, lærerråd og skoleledere uden for København) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 252 af 07/12/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om fastsættelse af tiden for  \r\n\r\n konfirmationsforberedelsen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolekommissioner, </P>  \r\n\r\n<P CLASS=TITEL-KOMMENTAR ALIGN=CENTER>fælleslærerråd, skolenævn, lærerråd og  \r\n\r\n skoleledere uden for </P>  \r\n\r\n<P CLASS=TITEL-KOMMENTAR ALIGN=CENTER>København) </P>  \r\n\r\n<BR>  \r\n\r\n<P>Lov nr. 313 af 26. juni 1975 om folkeskolen har medført nogle ændringer i  \r\n\r\n forhold til den tidligere folkeskolelovs bestemmelser om fastsættelse af  \r\n\r\n tiden for konfirmationsforberedelsen. Disse ændringer har i enkelte tilfælde  \r\n\r\n givet anledning til tvivl og henvendelser til såvel kirkeministeriet som  \r\n\r\n undervisningsministeriet. </P>  \r\n\r\n<P>I denne anledning skal man efter forhandling med kirkeministeriet herved  \r\n\r\n meddele følgende vejledning til skolemyndighederne og skolerne </P>  \r\n\r\n<P CLASS=PUNKT> <B>1.</B> Det følger af reglerne i folkeskolelovens § 45, at  \r\n\r\n konfirmationsforberedelsen <I>ikke mod præsternes ønske kan henlægges til  \r\n\r\n lørdage eller til tiden efter normal skoletids ophør de øvrige dage.</I>  \r\n\r\n  Skolernes undervisningstid strækker sig med 7 daglige lektioner normalt fra  \r\n\r\n kl. 8 til kl. 14.35 eller 14.40. For elever på 8.-10. klassetrin, hvis  \r\n\r\n samlede ugentlige timetal i skolen nu kan komme op på 34 timer (jfr. lov nr.  \r\n\r\n 243 af 8. juni 1977 om ændring af folkeskolens § 14), vil det som regel være  \r\n\r\n nødvendigt at inddrage en 8. undervisningstime på enkelte ugedage, og for  \r\n\r\n disse elevers vedkommende kan &#187;normal skoletid&#171; derfor først  \r\n\r\n betragtes som ophørt kl. 15.30 eller 15.35. </P>  \r\n\r\n<P>I tilfælde, hvor en præst ønsker at forberede det enkelte konfirmandhold  \r\n\r\n mere end 2 timer ugentlig, kan præsten dog ikke modsætte sig, at de timer,  \r\n\r\n der ligger ud over 2 forberedelsestimer om ugen, henlægges til tiden efter  \r\n\r\n skolernes 7., henholdsvis 8. undervisningstime, jfr. § 3, stk. 4, 2. pkt. i  \r\n\r\n anordning nr. 279 af 9. juli 1968 om konfirmation (gengivet i uddrag som  \r\n\r\n bilag til denne vejledning). </P>  \r\n\r\n<P CLASS=PUNKT> <B>2.</B> Ifølge folkeskolelovens § 45, stk. 2, skal der  \r\n\r\n sikres konfirmationsforberedelsen den nødvendige tid inden for de rammer, der  \r\n\r\n er i lovens § 14, stk. 2, er fastsat for elevernes daglige undervisningstid.  \r\n\r\n De timer, hvor eleverne går til konfirmationsforberedelse, indgår således i  \r\n\r\n timetallet, og <I> elevernes samlede undervisningstid de pågældende dage  \r\n\r\n incl. konfirmationsforberedelsen må derfor ikke overstige 7 timer på 7.  \r\n\r\n klassetrin og 8 timer på 8. og 9. klassetrin. Dette gælder dog ikke for  \r\n\r\n elever, der går til konfirmationsforberedelse på andre klassetrin end efter  \r\n\r\n den normale ordning ved skolen, og det kan heller ikke antages at gælde i  \r\n\r\n tilfælde, hvor konfirmationsforberedelsen efter præstens ønske henlægges til  \r\n\r\n tiden efter kl. 15.30 på 7. klassetrin og kl. 16.00 på 8. og 9. klassetrin. I  \r\n\r\n sidstnævnte tilfælde skal man dog henstille, at undervisningen i skolen og  \r\n\r\n konfirmationsforberedelsen tilrettelægges på en sådan måde, at elevernes  \r\n\r\n samlede undervisningstid de pågældende dage ikke kommer til at overstige 8  \r\n\r\n timer. </I></P>  \r\n\r\n<P CLASS=PUNKT> <B>3.</B> Det er overladt til præsterne at træffe bestemmelse  \r\n\r\n om, på hvilket klassetrin forberedelsen normalt skal foregå, samt om  \r\n\r\n forberedelsens fordeling inden for skoleåret. Det er pålagt præsterne at  \r\n\r\n sende meddelelse herom til skolekommissionen senest den 1. februar i det  \r\n\r\n forudgående skoleår, såfremt den hidtil gældende ordning ønskes ændret. </P>  \r\n\r\n<P CLASS=PUNKT> <B>4.</B> Efter folkeskolelovens § 45, stk. 1, fastsættes  \r\n\r\n tiden for konfirmationsforberedelsen ved forhandling mellem skolekommissionen  \r\n\r\n og præsterne i kommunen. </P>  \r\n\r\n<P>Forhandlingen om fastsætelse af tiden for konfirmationsforberedelsen tager  \r\n\r\n alene sigte på at fastlægge, på hvilke tidspunkter i forhold til det  \r\n\r\n ugentlige skema for skoleunderevisningen konfirmationsforberedelsen skal  \r\n\r\n foregå, herunder om undervisningen skal gives i 2 sammenhængende lektioner  \r\n\r\n een gang ugentlig eller i 1 lektion to gange ugentlig. Der bør under  \r\n\r\n forhandlingerne tages hensyn til de vanskeligheder for præsternes medvirken  \r\n\r\n ved kirkelige handlinger, som en placering af konfirmationsforberedelsen om  \r\n\r\n eftermiddagen kan medføre. Det må endvidere tages i betragtning, at eleverne  \r\n\r\n på det pågældende klassetrin skal have mulighed for at deltage i  \r\n\r\n konfirmationsforberedelsen efter den fastlagte ordning uden at forsømme  \r\n\r\n skolens undervisning. </P>  \r\n\r\n<P CLASS=PUNKT> <B>5.</B> Hvis der ved forhandlingen om tidspunkterne ikke  \r\n\r\n kan opnås enighed mellem præsterne og skolekommissionen, træffes afgørelsen,  \r\n\r\n som det fremgår af folkeskolelovens § 45, stk. 1, 2. pkt. af  \r\n\r\n kommunalbestyrelsen efter forhandling med menighedsrådene for de sogne  \r\n\r\n (kirkedistrikter), hvis præster berøres af ordningen. Som grundlag for denne  \r\n\r\n forhandling tilsender skolekommissionen kommunalbestyrelsen og  \r\n\r\n menighedsrådene et referat af forhandlingen mellem skolekommissionen og  \r\n\r\n præsterne. </P>  \r\n\r\n<P>Forhandlingen mellem kommunalbestyrelsen og menighedsrådene kan foregå  \r\n\r\n mundtligt eller skriftligt. Under hensyn til formålet med den nævnte  \r\n\r\n lovbestemmelse skal man henstille, at sagen behandles af den samlede  \r\n\r\n kommunalbestyrelse, og at kommunalbestyrelsens medlemmer under alle  \r\n\r\n omstændigheder gøres bekendt med de af menighedsrådene fremførte synspunkter.  \r\n\r\n Kommunalbestyrelsens afgørelse kan ikke indbringes for højere administrativ  \r\n\r\n myndighed. </P>  \r\n\r\n<P CLASS=PUNKT> <B>6.</B> Af hensyn til den planmæssige gennemførelse af  \r\n\r\n konfirmationsforberedelsen bør skolerne for de klassers vedkommende, hvis  \r\n\r\n elever går til konfirmationsforberedelse, undlade at henlægge ekskursioner,  \r\n\r\n virksomhedsbesøg, idrætsarrangementer og lignende til de dage, på hvilke  \r\n\r\n konfirmationsforberedelsen foregår. Hvor dette ganske undtagelsesvis ikke kan  \r\n\r\n undgås, bør skolerne give meddelelse herom til hver enkelt præst. </P>  \r\n\r\n<P CLASS=PUNKT> <B>7.</B> Placeringen af skolens undervisning i  \r\n\r\n kristendomskundskab på 7. eller 8. klassetrin fastsættes i  \r\n\r\n undervisningsplanen efter den herfor gældende procedure. Der bør herved tages  \r\n\r\n hensyn til, på hvilket klassetrin eleverne ved den pågældende skole normalt  \r\n\r\n forberedes til konfirmation, jfr. pkt. 3. Det er dog ikke efter loven  \r\n\r\n udelukket at placere kristendomsundervisningen på samme klassetrin. </P>  \r\n\r\n<P CLASS=PUNKT> <B>8.</B> Med hensyn til spørgsmålet om, hvor  \r\n\r\n konfirmationsforberedelsen kan foregå, og om afholdelse af udgifter til  \r\n\r\n befordring til konfirmationsforberedelse henviser man til bestemmelserne i  \r\n\r\n konfirmationsanordningens § 2, stk. 3-5. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 7.  \r\n\r\n december 1977. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>P. Bilfeldt </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/04/1978"
        },
        {
            "displayName": "Accession",
            "displayValue": "C19770025260"
        },
        {
            "displayName": "Entydig dokumentidentifikation",
            "displayValue": "CM035821"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/08/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "252"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "07/12/1977"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Folkeskolen"
        },
        {
            "displayName": "Ressortministeriets journalnummer",
            "displayValue": "Undervisningsmin. dep. 1. afd. j. nr. 1977-212-48"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}