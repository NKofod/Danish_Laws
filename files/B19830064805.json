{
    "id": 77950,
    "title": "Bekendtgørelse om rentesaneringsydelse til landbruget m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 648 af 21/12/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om rentesaneringsydelse til  \r\n\r\n landbruget m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af lov nr. 530 af 16. november 1983 om rentesaneringsydelse til  \r\n\r\n landbruget m.v. fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ansøgning om udbetaling af rentesaneringsydelse  \r\n\r\n udfærdiges på særligt skema, der udleveres af Jordbrugsdirektoratet. </P>  \r\n\r\n<P CLASS=STK> <I>Stk. 2. </I> Ansøgningen skal være Jordbrugsdirektoratet i  \r\n\r\n hænde senest den 31. juli 1984. Ansøgningen skal attesteres af en  \r\n\r\n statsautoriseret revisor, en registreret revisor eller en af de af  \r\n\r\n Jordbrugsdirektoratet godkendte særligt sagkyndige, jfr. § 2, stk. 2, i  \r\n\r\n landbrugsministeriets bekendtgørelse nr. 429 af 21. juli 1982 om støtte til  \r\n\r\n modernisering af jordbrugsbedrifter. </P>  \r\n\r\n<P CLASS=STK> <I>Stk. 3. </I> Udgifter i forbindelse med ansøgningens  \r\n\r\n udfærdigelse og attestation afholdes af ansøgeren. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved en virksomhed inden for landbrug, gartneri,  \r\n\r\n frugtavl, planteskole eller pelsdyravl forstås: </P>  \r\n\r\n<UL CLASS=PLAIN-LIST>  \r\n\r\n<LI>1) en samlet ejendom, jfr. § 1, stk. 2, i lov om udstykning og  \r\n\r\n sammenlægning m.m. af faste ejendomme, jfr. lovbekendtgørelse nr. 6 af 7.  \r\n\r\n januar 1977, </LI>  \r\n\r\n<LI>2) flere ejendomme, der lovligt drives sammen, og </LI>  \r\n\r\n<LI>3) en eller flere ejendomme og arealer fra en anden ejendom, der lovligt  \r\n\r\n drives sammen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ydelse af tilskud er betinget af, at ansøgeren  \r\n\r\n på en ejendom, som ansøgeren ejer, jfr. lovens § 2, stk. 1, nr. 1,  \r\n\r\n erhvervsmæssigt driver virksomhed inden for landbrug, gartneri, frugtavl,  \r\n\r\n planteskole eller pelsdyravl. </P>  \r\n\r\n<P CLASS=STK> <I>Stk. 2. </I> En ejendom anses for erhvervsmæssigt drevet,  \r\n\r\n såfremt der på bedriften finder en sådan produktion sted, at der hertil  \r\n\r\n kræves en arbejdsindsats af ansøgeren og dennes husstand på ca. 1.400 timer  \r\n\r\n årligt. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Det i lovens § 2, stk. 1, nr. 2, nævnte behov  \r\n\r\n for tilskud anses for opfyldt, når ansøgeren i mindst et af de 3 seneste,  \r\n\r\n forud for den 1. juli 1983 afsluttede regnskabsår har haft negativ  \r\n\r\n konsolidering. </P>  \r\n\r\n<P CLASS=STK> <I>Stk. 2. </I> Tilskud ydes dog ikke, </P>  \r\n\r\n<UL CLASS=PLAIN-LIST>  \r\n\r\n<LI>1) hvis der i tiden efter afslutningen af det sidste regnskabsår før den  \r\n\r\n 1. juli 1983 er sket en forbedring af ansøgerens økonomiske situation i form  \r\n\r\n af en væsentlig formueforøgelse eller indtægtsforøgelse, således at der  \r\n\r\n skønnes ikke længere at være behov for tilskuddet, </LI>  \r\n\r\n<LI>2) hvis den i stk. 1 nævnte negative konsolidering må tilskrives et  \r\n\r\n usædvanligt stort privatforbrug, eller </LI>  \r\n\r\n<LI>3) hvis det ud fra en samlet bedømmelse af ansøgerens økonomiske forhold  \r\n\r\n må antages, at der ikke er behov for tilskuddet for at sikre bedriftens  \r\n\r\n videreførelse. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Opgørelsen af ansøgerens konsolidering sker  \r\n\r\n efter de for udfærdigelsen af landbrugets driftsregnskaber almindeligt  \r\n\r\n anvendte principper. For ansøgere, der ikke fører driftsregnskab, sker  \r\n\r\n opgørelsen med udgangspunkt i skatteregnskabet. Jordbrugsdirektoratet  \r\n\r\n fastsætter nærmere regler for konsolideringsopgørelsen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Tilskud kan ikke ydes til selskaber, stiftelser,  \r\n\r\n foreninger eller lignende. Jordbrugsdirektoratet kan dog under særlige  \r\n\r\n omstændigheder dispensere fra denne bestemmelse, samt yde tilskud til  \r\n\r\n forpagtere, hvor disse, for så vidt angår de i lovens § 3 nævnte forhold, kan  \r\n\r\n sidestilles med ejere. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Overstiger summen af de i lovens § 3, stk. 3,  \r\n\r\n nr. 2., nævnte investeringer og besætningsværdien ikke 100.000 kr. på mindre  \r\n\r\n bedrifter, men overstiger værdien af besætning 30.000 kr., anses  \r\n\r\n investeringerne og besætningsværdien at udgøre 100.000 kr. </P>  \r\n\r\n<P CLASS=STK> <I>Stk. 2. </I> Ved en mindre bedrift forstås en ejendom med en  \r\n\r\n kontant grundværdi på under 200.000 kr. ved årsreguleringen pr. 1. april  \r\n\r\n 1983. </P>  \r\n\r\n<P CLASS=STK> <I>Stk. 3. </I> For de i stk. 2 nævnte mindre ejendomme  \r\n\r\n forhøjes den i lovens § 3, stk. 3, nr. 1, nævnte procentsats til 35, hvis  \r\n\r\n ansøgerens samlede gæld udgør mere end 80 pct. af de samlede aktiver i  \r\n\r\n henhold til seneste skattemæssige status inden 1. juli 1983. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Tilskud kan kun ydes til lån, der er </P>  \r\n\r\n<UL CLASS=PLAIN-LIST>  \r\n\r\n<LI>1) fast forrentet, </LI>  \r\n\r\n<LI>2) optaget før 1. januar 1983, og </LI>  \r\n\r\n<LI>3) som har pant i den ejendom, hvorpå ansøgeren driver virksomhed, inden  \r\n\r\n for den lånegrænse, der er fastsat i § 3 i lov nr. 278 af 7. juli 1960 om et  \r\n\r\n finansieringsinstitut for landbrug m.v., eller for så vidt angår  \r\n\r\n realkreditlån på optagelsestidspunktet fik pant inden for denne grænse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Jordbrugsdirektoratet kan anse lån optaget i  \r\n\r\n tiden 1. januar 1983 til 30. juni 1983 som optaget før den 1. januar 1983,  \r\n\r\n hvis lånene i øvrigt opfylder betingelserne i stk. 1. Det er en betingelse,  \r\n\r\n at ansøgeren godtgør, at lånet er optaget til ombytning af lån, der opfylder  \r\n\r\n betingelserne i stk. 1, og at der ved ombytningen ikke er opnået en væsentlig  \r\n\r\n sænkning af kontantlånsrenten eller af den beregnede effektive rente. </P>  \r\n\r\n<P CLASS=STK> <I>Stk. 3. </I> Ansøgeren anfører på ansøgningsskemaet de lån,  \r\n\r\n der ønskes lagt til grund ved beregning af tilskud. </P>  \r\n\r\n<P CLASS=STK> <I>Stk. 4. </I> Tilskud beregnes på grundlag af lånenes  \r\n\r\n kontante restgæld på ansøgningstidspunktet. </P>  \r\n\r\n<P CLASS=STK> <I>Stk. 5. </I> Lån, til hvilke der søges tilskud, skal være  \r\n\r\n fastforrentede. Har et lån været variabelt forrentet, kan det kun danne  \r\n\r\n grundlag for tilskud, såfremt der inden den 1. januar 1983 er indgået  \r\n\r\n bindende aftale om fast forrentning i resten af lånets løbetid. </P>  \r\n\r\n<P CLASS=STK> <I>Stk. 6. </I> Kontantlån anføres på ansøgningsskemaet med  \r\n\r\n kontantlånsrenten. </P>  \r\n\r\n<P CLASS=STK> <I>Stk. 7. </I> Rentetilpasningslån anføres på  \r\n\r\n ansøgningsskemaet med den på ansøgningstidspunktet fastsatte rente. </P>  \r\n\r\n<P CLASS=STK> <I>Stk. 8. </I> Obligationslån og private pantebreve anføres på  \r\n\r\n ansøgningsskemaet med den nominelle årlige rente. </P>  \r\n\r\n<P CLASS=STK> <I>Stk. 9. </I> Til brug ved beregning af tilskud til de i stk.  \r\n\r\n 8 nævnte lån fastsætter Jordbrugsdirektoratet månedsvis en dobbelt halvårlig  \r\n\r\n beregnet effektiv rente (kontantlånsrente) for langfristede realkreditlån.  \r\n\r\n Den af Jordbrugsdirektoratet fastsatte rentesats for den måned, det i stk. 8  \r\n\r\n nævnte lån er optaget, anvendes ved omregning af det pågældende låns restgæld  \r\n\r\n til en beregnet restgæld, som om det havde været et kontantlån. Tilskuddet  \r\n\r\n beregnes herefter på grundlag af den beregnede restgæld og den fastsatte  \r\n\r\n rentesats. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ved opgørelsen af værdien af besætningen, jfr.  \r\n\r\n lovens § 3, stk. 3, nr. 2, anvendes normalhandelsværdier efter reglerne i lov  \r\n\r\n nr. 208 af 13. maj 1981 om den skattemæssige behandling af husdyrbesætninger.  \r\n\r\n Ved opgørelsen af besætningsværdien bortses fra eventuelle nedskrivninger i  \r\n\r\n henhold til nævnte lovs § 2, stk. 4. </P>  \r\n\r\n<P CLASS=STK> <I>Stk. 2. </I> Nedbringer ansøgeren varigt sin besætning i  \r\n\r\n forhold til den besætning, der indgik i opgørelsen af det tilskudsberettigede  \r\n\r\n lånebeløb, skal ansøgeren give Jordbrugsdirektoratet meddelelse herom, samt  \r\n\r\n oplyse om størrelsen af den reducerede besætning. </P>  \r\n\r\n<P CLASS=STK> <I>Stk. 3. </I> Ved nedbringelse af besætning, jfr. stk. 2,  \r\n\r\n beregner Jordbrugsdirektoratet værdien af besætningen på grundlag af de i  \r\n\r\n stk. 1 anførte normalhandelsværdier og foretager nyberegning af tilskuddet  \r\n\r\n for den resterende tilskudsperiode. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Udbetales der ansøgeren tilskud i henhold til §  \r\n\r\n 8a i lov om statsgaranti for lån og rentetilskud til visse landmænd, jfr.  \r\n\r\n lovbekendtgørelse nr. 167 af 15. april 1983, foretages et tilsvarende fradrag  \r\n\r\n i rentetilskudsydelsen. </P>  \r\n\r\n<P CLASS=STK> <I>Stk. 2. </I> Det i stk. 1 nævnte fradrag foretages i  \r\n\r\n tilskud, der udbetales inden for samme kalenderår. Tilskud udbetalt i 1983 i  \r\n\r\n henhold til den i stk. 1 nævnte § 8a på grundlag af ansøgninger indgivet til  \r\n\r\n Kongeriget Danmarks Hypotekbank og Finansforvaltning efter den 1. oktober  \r\n\r\n 1983 anses for udbetalt i 1984. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Jordbrugsdirektoratet fastsætter nærmere regler  \r\n\r\n om beregningen af tilskud. </P>  \r\n\r\n<P CLASS=STK> <I>Stk. 2. </I> Tilskuddet udbetales i 2 halvårlige rater, jfr.  \r\n\r\n dog stk. 3. Udbetalinger finder sted i marts, juni, september og december  \r\n\r\n måned. Første rate tilskud udbetales dog første gang i forbindelse med, at  \r\n\r\n ansøgning om tilskud imødekommes. Anden rate tilskud udbetales i den første  \r\n\r\n ordinære udbetalingsmåned, der følger mindst 6 månder efter første  \r\n\r\n udbetaling. </P>  \r\n\r\n<P CLASS=STK> <I>Stk. 3. </I> Udbetaling af tilskud i henhold til lovens § 8,  \r\n\r\n stk. 2, finder sted første gang i forbindelse med, at ansøgningen  \r\n\r\n imødekommes, og anden gang i den første ordinære udbetalingsmåned, der følger  \r\n\r\n mindst 4 år efter første udbetaling. </P>  \r\n\r\n<P CLASS=STK> <I>Stk. 4. </I> Jordbrugsdirektoratet fastsætter nærmere regler  \r\n\r\n for udbetaling af tilskud. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Jordbrugsdirektoratet eller den, som  \r\n\r\n Jordbrugsdirektoratet bemyndiger hertil, er berettiget til at foretage  \r\n\r\n eftersyn hos ansøgeren af investeringer, besætning, regnskaber, dokumenter  \r\n\r\n m.v., der danner grundlag for opgørelsen af det tilskudsberettigede lånebeløb  \r\n\r\n og for udbetaling af tilskud. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ansøgeren skal meddele Jorbrugsdirektoratet  \r\n\r\n oplysning om ændringer i forhold, der har betydning for retten til at  \r\n\r\n oppebære tilskud, herunder give oplysning, såfremt ansøgerens bo tages under  \r\n\r\n konkursbehandling, eller ansøgerens ejendom tages til brugeligt pant. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Overtager tilskudsmodtagerens ægtefælle lån,  \r\n\r\n hvortil der ydes tilskud, i forbindelse med en overtagelse af ejendommen, kan  \r\n\r\n ægtefællen oppebære tilskud efter loven for den resterende tilskudsperiode.  \r\n\r\n</P>  \r\n\r\n<P CLASS=STK> <I>Stk. 2. </I> Jordbrugsdirektoratet foretager nyberegning af  \r\n\r\n tilskuddet for den resterende tilskudsperiode. Tilskuddet kan ikke overstige  \r\n\r\n det til den oprindelige tilskudsmodtager bevilgede tilskud. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 1. januar  \r\n\r\n 1984.  <I>Landbrugsministeriet, den 21. december 1983</I>  </P>  \r\n\r\n<P>NIELS ANKER KOFOED </P>  \r\n\r\n<P>/P. Baumann </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1983"
        },
        {
            "displayName": "Accession",
            "displayValue": "B19830064805"
        },
        {
            "displayName": "Entydig dokumentidentifikation",
            "displayValue": "CM037159"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/07/2000"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "648"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "21/12/1983"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugsmin. 1. afd., 3. kt., j.nr. 83-461/s78-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}