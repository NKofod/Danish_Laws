{
    "id": 153280,
    "title": "Ankestyrelsens principafgørelse 200-10 om kontanthjælp - uddannelsessøgende - afbrudt uddannelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10376 af 30/09/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 200-10 om kontanthjælp - uddannelsessøgende - afbrudt uddannelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøger havde ikke ret til kontanthjælp i perioden fra afslutning af HF til afslag på optagelse på videregående uddannelse. Uddannelsesforløbet ansås først for afbrudt i relation til retten til kontanthjælp fra dette tidspunkt. Ansøgeren havde derfor ret til kontanthjælp med virkning for fremtiden.</p>\r\n   <p class=\"TekstGenerel\">Ankestyrelsens Beskæftigelsesudvalg forudsatte, at ansøgeren ikke i stedet for påbegyndte en anden uddannelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 946 af 1. oktober 2009 - § 12</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">Afgørelse i jeres sag om kontanthjælp til NN</span>\r\n</p>\r\n<p>Ankestyrelsen Beskæftigelsesudvalg har i møde truffet afgørelse i jeres sag om, hvorvidt Beskæftigelsesankenævnets afgørelse af 22. oktober 2009 var i overensstemmelse med Ankestyrelsens praksis.</p>\r\n<p>Resultatet er</p>\r\n<p>• NN har ikke ret til kontanthjælp fra et tidligere tidspunkt end den 13. juli 2009</p>\r\n<p>Vi ændrer således afgørelsen fra Beskæftigelsesankenævnet i YY.</p>\r\n<p>Vores afgørelse medfører ikke, at NN skal tilbagebetale den kontanthjælp, hun har modtaget i medfør af nævnets afgørelse.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg finder, at NNs uddannelse ikke kunne betragtes som afbrudt i relation til retten til kontanthjælp, da hun efter afslutning af HF den 23. juni 2009 forventede at påbegynde uddannelsen til sygeplejerske den 25. august 2009. Udvalget er således ikke enigt med nævnet i, at NN havde ret til kontanthjælp fra den 23. juni 2009, jf. Principafgørelse A-11-07.</p>\r\n<p>Beskæftigelsesudvalget finder, at det igangværende uddannelsesforløb blev afbrudt, da NN i juli 2009 fik afslag på at blive optaget på den ønskede uddannelse. Udvalget finder, at den ændrede situation kun havde virkning for den fremtidige ret til kontanthjælp.</p>\r\n<p>Begrundelsen var, at NN først fra dette tidspunkt ikke længere kunne betragtes som studerende.</p>\r\n<p>Udvalget forudsatte, at NN ikke i stedet for påbegyndte en anden uddannelse end uddannelsen til sygeplejerske.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Beskæftigelsesankenævnet traf afgørelse i sagen</p>\r\n<p>• Beskæftigelsesankenævnets afgørelse af 22. oktober 2009</p>\r\n<p>• Klagen til Ankestyrelsens Beskæftigelsesudvalg af 16. november 2009</p>\r\n<p>• Beskæftigelsesudvalgets genvurdering</p>\r\n<p>I traf afgørelse om, at NN ikke havde ret til kontanthjælp fra den 23. juni 2009. Begrundelsen var, at hun var i et uafbrudt uddannelsesforløb. I lagde vægt på, at hun afsluttede et studium den 23. juni 2009 og havde søgt optagelse på en uddannelse, som skulle begynde den 25. august 2009.</p>\r\n<p>Beskæftigelsesankenævnet fandt NN berettiget til kontanthjælp fra den 23. juni 2009. Begrundelsen var, at hun i juli 2009 havde fået afslag på at blive optaget på uddannelsen og dermed ikke var uafbrudt studerende. Nævnet henviste til principperne i Ankestyrelsens Principafgørelse A-13-04.</p>\r\n<p>I har klaget over nævnets afgørelse. I klagen til Ankestyrelsen er det anført, at I ikke mener, at Principafgørelse A-13-04 ligner NNs sag. I ønsker afklaret, hvornår retten til kontanthjælp indtræder, når ansøgeren ikke bliver optaget på den søgte uddannelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. april 2013, da den er erstattet af principafgørelse 38-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101037625"
        },
        {
            "displayName": "Entydig dokumentidentifikation",
            "displayValue": "BS006083"
        },
        {
            "displayName": "Dato for indlæggelse",
            "displayValue": "14/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10376"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/09/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2100207-09"
        },
        {
            "displayName": "Stikord",
            "displayValue": "200-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}