{
    "id": 156064,
    "title": "Ankestyrelsens principafgørelse Y-2-03 om fleksydelse - optjeningstid - overgangsregler - dispensation - efterlønsbidrag",
    "documentTypeId": "240",
    "isSagsforlobPeriodValid": true,
    "shortName": "KEN nr 9991 af 07/05/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse Y-2-03 om fleksydelse - optjeningstid - overgangsregler - dispensation - efterlønsbidrag</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En lønmodtager havde ikke mulighed for at optjene ret til fleksydelse. Begrundelsen var, at lønmodtageren af økonomiske grunde havde fravalgt at indbetale bidrag til efterlønsordningen i perioden 1. april 1999 til den 1. oktober 1999.</p>\r\n   <p class=\"TekstGenerel\">Der kunne ikke dispenseres, da mulige sproglige problemer efter en konkret vurdering ikke kunne betragtes som en særligt undskyldende omstændighed.</p>\r\n   <p class=\"TekstGenerel\">Visitationstiden fra den 1. oktober 1999 kunne ikke indgå i optjeningstiden, da den manglende indbetaling af efterlønsbidrag ikke skyldtes nedsat erhvervsevne.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om fleksydelse - lovbekendtgørelse nr. 758 af 26. august 2002 - § 2, stk. 1, nr. 4, § 40, stk. 1, § 40, stk. 6 og § 41, stk. 1</p>\r\n<p>Lov om fleksydelse - lovbekendtgørelse nr. 871 af 6. juli 2007 - § 2a, stk. 7</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Lønmodtageren var født den 20. april 1944. Han blev visiteret til fleksjob den 1. oktober 1999.</p>\r\n<p>Han havde været medlem af en A-kasse i perioden 24. april 1984 til den 31. oktober 1999, men havde ikke indbetalt bidrag til efterlønsordningen i perioden 1. april 1999 til den 1. oktober 1999.</p>\r\n<p>Lønmodtageren oplyste på forespørgsel fra Arbejdsdirektoratet, Fleksydelseskontoret, at det var fordi det var for dyrt. På grund af manglende danskkundskaber forstod han ikke konsekvenserne af ikke at betale. Brevet til Fleksydelseskontoret var skrevet af en kollega på grund af problemer med sproget.</p>\r\n<p>I klagen til Ankestyrelsen blev det gjort gældende, at den manglende indbetaling af efterlønsbidrag skyldtes, at lønmodtageren ikke forstod betydningen af at lade være at betale. Der henvistes til, at han netop havde fået bevilget fleksjob, fordi hans dårlige danskkundskaber gjorde det umuligt at bestride et normalt arbejde. Det blev i brev af 2. december 2002 endvidere gjort gældende, at der var tale om en bagatelagtig periode.</p>\r\n<p>Arbejdsdirektoratet, Fleksydelseskontoret traf afgørelse om, at lønmodtageren ikke ville kunne opnå ret til fleksydelse, inden han fyldte 65 år, efter reglerne i fleksydelseslovens § 2, stk. 1, nr. 4, og § 40, stk. 1.</p>\r\n<p>Begrundelsen var, at der var en afbrydelse i optjeningsperioden fra den 1. april 1999 til den 1. oktober 1999, hvor der ikke var indbetalt bidrag til efterlønsordningen.</p>\r\n<p>Fleksydelseskontoret fandt ikke grundlag for at se bort fra den manglende indbetalingsperiode, da lønmodtageren havde fravalgt betaling til efterlønsordningen af økonomiske grunde. Dette var efter Fleksydelseskontorets opfattelse ikke en sådan særlig undskyldende omstændighed, der kunne give grundlag for dispensation.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Lønmodtageren havde ikke mulighed for at optjene ret til fleksydelse efter reglerne om optjeningstid i § 2, stk. 1, nr. 4, og § 40, stk. 1, i lov om fleksydelse, inden han fyldte 65 år.</p>\r\n<p>Begrundelsen var, at lønmodtageren ikke havde indbetalt bidrag til efterlønsordningen i perioden 1. april 1999 til den 1. oktober 1999.</p>\r\n<p>Ankestyrelsen fandt ikke grundlag for at se bort fra den manglende indbetaling af efterlønsbidrag efter lovens § 40, stk. 6.</p>\r\n<p>Ifølge forarbejderne til denne bestemmelse kan der ses bort fra afbrydelser i indbetaling af efterlønsbidrag, hvis der foreligger særligt undskyldelige omstændigheder, og afbrydelsen har været af forholdsvis kortere varighed.</p>\r\n<p>Ankestyrelsen fandt ikke, at lønmodtagerens eventuelle sproglige vanskeligheder kunne betragtes som tilstrækkelig undskyldende omstændigheder i betragtning af lønmodtagerens mangeårige tilknytning til det danske arbejdsmarked og mulighed for at søge rådgivning i sin A-kasse. Ankestyrelsen fandt heller ikke, at den manglende indbetalingsperiode kunne betragtes som bagatelagtig som anført i klagen.</p>\r\n<p>Efter lovens § 41, stk. 1, får personer, som er visiteret til fleksjob ved fleksydelsesordningens ikrafttræden den 1. juli 2001, og som senest tilmelder sig fleksydelsesordningen den 1. oktober 2001, ved opgørelsen af optjeningstiden, jf. § 2, stk. 1, nr. 4, og § 40, medregnet de perioder, som den pågældende har været visiteret til fleksjob i. Medregningen er betinget af, at den pågældende betaler et beløb til fleksydelsesordningen, der svarer til summen af bidragene til efterlønsordningen frem til 1. juli 2001 og til fleksydelsesordningen for perioden derefter.</p>\r\n<p>Ankestyrelsen fandt dog ikke, at lønmodtageren gennem denne bestemmelse kunne rette op på, at han i en periode af andre grunde end nedsat erhvervsevne ikke havde indbetalt efterlønsbidrag. Visitationsperioden fra den 1. oktober 1999 kunne derfor ikke indgå i optjeningstiden.</p>\r\n<p>Ankestyrelsen tiltrådte således Fleksydelseskontorets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20030999125"
        },
        {
            "displayName": "Entydig dokumentidentifikation",
            "displayValue": "BS008858"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9991"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "07/05/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 7100034-02"
        },
        {
            "displayName": "Stikord",
            "displayValue": "Y-2-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}