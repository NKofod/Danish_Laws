{
    "id": 40218,
    "title": "God revisorskik. ",
    "documentTypeId": "240",
    "isSagsforlobPeriodValid": false,
    "shortName": "KEN nr 50909 af 30/11/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I strid med god revisorskik, at revisor ikke i sin påtegning på et  \r\n\r\n ikke-revideret regnskab anførte, at revision ikke var foretaget, når dettes  \r\n\r\n blev sammenholdt med, at revisors påtegning var placeret under overskriften  \r\n\r\n &#187;</I> <I>Revisionspåtegninger</I> &#187; i regnskabet.  </P>  \r\n\r\n<P> <I>Revisor blev pålagt en bøde på 15.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>God revisorskik. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Sven Hørby Jensen ved skrivelse modtaget den 2. maj  \r\n\r\n 1995 indgivet klage over registreret revisor Kjeld Thomsen. </P>  \r\n\r\n<P>Erhvervs- og Selskabsstyrelsen har oplyst, at revisor Kjeld Thomsen har  \r\n\r\n været optaget i Revisorregistret siden 27. november 1989. </P>  \r\n\r\n<P>Klagen angår det forhold, at indklagede den 10. marts 1995 har  \r\n\r\n underskrevet følgende påtegning på regnskabet for 1994 for Vorbasse Vandværk:  \r\n\r\n</P>  \r\n\r\n<P> <I>&#187;REVISIONSPÅTEGNINGER </I></P>  \r\n\r\n<P>Foranstående regnskab er udarbejdet og opstillet efter den af kassereren  \r\n\r\n førte kassebog samt bilag. </P>  \r\n\r\n<PRE>  \r\n\r\n Bank- og girosaldi er afstemt pr. 31/12-1994.  \r\n\r\n Vorbasse, den        1995.            Vejle, den 10/3 1995.  \r\n\r\n (sign.)                               (sign.)  \r\n\r\n Kasserer                              Kjeld Thomsen  \r\n\r\n                                       Reg. revisor  \r\n\r\n Foranstående regnskab er revideret med sammenhold af bilag til  \r\n\r\n    regnskab.  \r\n\r\n Aktiver og passiver er afstemt på statustidspunktet.  \r\n\r\n                                       Vorbasse, den 14/3-1995.  \r\n\r\n                                       (sign)            (sign)  \r\n\r\n                                       Revisor&#171; .  \r\n\r\n</PRE>  \r\n\r\n<P>Ifølge klageren oplyste kassereren på vandværkets generalforsamling, at  \r\n\r\n der forelå skyldige &#187;grønne afgifter&#171; for andet halvår af  \r\n\r\n regnskabsåret, hvilket ikke fremgik af regnskabet. Da klageren som medlem af  \r\n\r\n vandværket henvendte sig til indklagede, fik han til sin store overraskelse  \r\n\r\n oplyst, at indklagede ikke havde revideret regnskabet og heller ikke anså det  \r\n\r\n for sin opgave. </P>  \r\n\r\n<P>Da der ikke er taget forbehold i påtegningen, mener klageren som  \r\n\r\n regnskabslæser at måtte kunne gå ud fra, at indklagede indestår for, at  \r\n\r\n regnskabet er i overensstemmelse med de faktiske forhold. Man må kunne  \r\n\r\n forvente,at en registreret revisor er opmærksom på, at et vandværk har  \r\n\r\n skyldige &#187;grønne afgifter&#171; ved årsskiftet på samme måde som skyldig  \r\n\r\n moms. </P>  \r\n\r\n<P>Indklagede har anført, at han ikke er revisor for Vorbasse Vandværk. Han  \r\n\r\n har udarbejdet momsregnskabet hvert kvartal og har været kassereren  \r\n\r\n behjælpelig med opstilling af årsregnskabet. Vandværket har to lokale  \r\n\r\n revisorer, som gennemgår regnskab og bilag før generalforsamlingen. Det må  \r\n\r\n være de valgte revisorer, der har til opgave at undersøge, om kassereren har  \r\n\r\n lavet fejl. </P>  \r\n\r\n<P>Disciplinærnævnet skal udtale: </P>  \r\n\r\n<P>Nævnet lægger til grund, at indklagede er blevet anmodet om at udarbejde  \r\n\r\n og opstille regnskabet for Vorbasse Vandværk for 1994, men ikke om tillige at  \r\n\r\n foretage revision, hvorfor han ikke har revideret regnskabet. </P>  \r\n\r\n<P>Efter § 6, stk. 3, i bekendtgørelse nr. 121 af 23. februar 1989 om  \r\n\r\n revisors påtegninger på regnskaber skal revisor i sin påtegning på et  \r\n\r\n ikke-revideret regnskab tage forbehold og give nødvendige supplerende  \r\n\r\n oplysninger, hvis revisor i forbindelse med sin assistance konstaterer, at  \r\n\r\n regnskabet i væsentlig grad er behæftet med usikkerhed eller fejl og mangler.  \r\n\r\n</P>  \r\n\r\n<P>Nævnet finder ikke at kunne fastslå, at indklagede ved udarbejdelsen og  \r\n\r\n opstillingen af det pågældende regnskab burde være blevet opmærksom på, at  \r\n\r\n der påhvilede vandværket &#187;grønne afgifter&#171;, som efter det  \r\n\r\n foreliggende ikke med fornøden sikkerhed kan antages at have fremgået af det  \r\n\r\n materiale, indklagede fik overdraget til brug for regnskabsudarbejdelsen. Der  \r\n\r\n er således ikke grundlag for at fastslå, at indklagede har tilsidesat den  \r\n\r\n nævnte bestemmelse i § 6, stk. 3. </P>  \r\n\r\n<P>Ifølge § 6 i loven om registrerede revisorer skal en registreret revisors  \r\n\r\n påtegning på et regnskab, medmindre andet fremgår af påtegningen, anses som  \r\n\r\n udtryk for, at regnskabet er revideret af den pågældende. Efter § 6, stk. 1,  \r\n\r\n i ovennævnte bekendtgørelse skal revisor i sin påtegning på et ikke-revideret  \r\n\r\n regnskab anføre, at revison ikke er foretaget. Dette har indklagede  \r\n\r\n imidlertid undladt at anføre i sin påtegning. Når dette sammenholdes med, at  \r\n\r\n indklagede yderligere har placeret sin påtegning under overskriften  \r\n\r\n<I>&#187;Revisionspåtegninger&#171;</I> , har indklagedes overtrædelse af de  \r\n\r\n nævnte bestemmelser i særlig grad været egnet til at bibringe  \r\n\r\n regnskabslæseren den urigtige opfattelse, at regnskabet, foruden at være  \r\n\r\n revideret af de valgte revisorer, tillige var revideret af indklagede som  \r\n\r\n registreret revisor. </P>  \r\n\r\n<P>Som følge heraf findes indklagede at have handlet i strid med god  \r\n\r\n revisorskik og herfor forskyldt en bøde, der passende kan fastsættes til  \r\n\r\n 15.000 kr. </P>  \r\n\r\n<P>T h i b e s t e m m e s : </P>  \r\n\r\n<P>Registreret revisor Kjeld Thomsen pålægges en bøde på 15.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19955090925"
        },
        {
            "displayName": "Entydig dokumentidentifikation",
            "displayValue": "CA008156"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "50909"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "30/11/1995"
        },
        {
            "displayName": "Administrerende myndighed",
            "displayValue": "Disciplinærnævnet for Registrerede Revisorer"
        },
        {
            "displayName": "Ressortministeriets journalnummer",
            "displayValue": "R-12/1995"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}