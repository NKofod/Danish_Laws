{
    "id": 75648,
    "title": "Skemaplanlægning m.v. ved de tekniske skoler (De tekniske skoler maskinmesterskoler m.v.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22005 af 25/01/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skemaplanlægning m.v. ved de tekniske skoler  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(De tekniske skoler maskinmesterskoler  \r\n\r\n m.v.) </P>  \r\n\r\n<P>Direktoratet har optaget drøftelser med Dansk Teknisk Lærerforening om  \r\n\r\n skemaplanlægnings- og skemalægningsperioder. Herunder har man også inddraget  \r\n\r\n problemer omkring skemaplanlægningsprocedurer og er nået til den opfattelse,  \r\n\r\n at udarbejdelse og anvendelse af hensigtsmæssige modeller herfor vil have en  \r\n\r\n ressourcebesparende virkning og give lærerne en mere tilfredsstillende  \r\n\r\n arbejdssituation. </P>  \r\n\r\n<P>Man skal derfor henstille til skolerne at prioritere løsning af denne  \r\n\r\n opgave højt. </P>  \r\n\r\n<P>Skemaplanlægning kan være et bidrag til, at skolen disponerer mest  \r\n\r\n hensigtsmæssigt med hensyn til anvendelse af lærere, lokaler, udstyr og  \r\n\r\n lignende, og at lærerne får bedre muligheder for at planlægge deres  \r\n\r\n funktioner i forbindelse med undervisning, prøver/eksamen, læreruddannelse,  \r\n\r\n TP-arbejde, møder, forberedelse og opfølgning af undervisningen, tværfagligt  \r\n\r\n samarbejde, møder og andre nødvendige opgaver i forbindelse med forberedelse,  \r\n\r\n gennemførelse og opfølgning af skolens aktiviteter. </P>  \r\n\r\n<P>Ved <I>skemaplanlægning</I> forstås, at skolen som led i sin overordnede  \r\n\r\n kapacitetsplanlægning skønsmæssigt fastsætter ressourcebehov for den samlede  \r\n\r\n undervisningsaktivitet inden for respektive områder for en given  \r\n\r\n længerevarende periode og tidsmæssigt placerer aktiviteterne inden for  \r\n\r\n perioden, der hensigtsmæssigt kan være et år eller dele af et år. </P>  \r\n\r\n<P>I modsætning hertil forstås ved <I>skemalægning</I> en fastlæggelse af den  \r\n\r\n enkelte lærers undervisningstimer og andre aktiviteter, der kan sidestilles  \r\n\r\n hermed, med angivelse af emne, tid og sted herfor. </P>  \r\n\r\n<P>Planlægningsfeltet bør være samtlige lærere og vil dermed inden for hvert  \r\n\r\n område angive den samlede arbejdsmængde, lærergruppen vil kunne yde, samtidig  \r\n\r\n med at man skønmæssigt fastsætter omfanget og den tidsmæssige placering af de  \r\n\r\n forskellige aktiviteter, f.eks.: lærlinge/efg-undervisning,  \r\n\r\n eksamensundervisning, arbejdsmarkedskurser, lærernes efteruddannelse, særlige  \r\n\r\n møder og andet pædagogisk arbejde. </P>  \r\n\r\n<P>I forbindelse med planlægning af undervisningen skal man tage hensyn til,  \r\n\r\n at opgaverne inden for de respektive områder er mangeartede og af forskellig  \r\n\r\n karakter. </P>  \r\n\r\n<P>Aperiodiske aktiviteter som f.eks. læreruddannelseskurser,  \r\n\r\n arbejdsmarkedskurser, ferier, TP-arbejde samt møder og konferencer må  \r\n\r\n forsøges forudset. </P>  \r\n\r\n<P>Undervisning i efg-basisuddannelserne inden for  \r\n\r\n værkstedsskoleuddannelserne, eksamensuddannelserne og store dele af lærlinge-  \r\n\r\n og efg-2.dels uddannelserne kan normalt forudses med rimelig stor sikkerhed,  \r\n\r\n hvorimod omfanget og det nærmere indhold af f.eks. arbejdsmarkedskurser og  \r\n\r\n rekvireret undervisning sjældent i god tid vil kunne forudses rimeligt  \r\n\r\n sikkert. </P>  \r\n\r\n<P>Så meget desto vigtigere er det, at de sidstnævnte opgaver er omfattet af  \r\n\r\n skemaplanlægningen. Gennem et samarbejde med rekvirenterne (arbejdsmarkedet,  \r\n\r\n efteruddannelsesudvalg, direktoratet m.fl.) må sådanne aktiviteter i højere  \r\n\r\n grad forudses i god tid. </P>  \r\n\r\n<P>Forudsætningen for, at skemaplanlægningen vil kunne være en rimelig sikker  \r\n\r\n baggrund for skemalægningen og dermed for den enkelte lærers og lærergruppes  \r\n\r\n tilrettelæggelse af sit/deres arbejde, må være, at der allerede i  \r\n\r\n planlægningen er indgået de nødvendige hensyn til bl.a. regler om lærernes  \r\n\r\n arbejdsforhold (tjenestetidsaftaler, ferieregler m.v.) til  \r\n\r\n lærerkvalifikationer, diverse funktioner og tilhørende timereduktioner og  \r\n\r\n lære- og kursusplaners eventuelle krav om organisationsform for den  \r\n\r\n pågældende undervisning. </P>  \r\n\r\n<P>Med henblik på at forbedre skolernes ledelsesværktøjer i denne henseende  \r\n\r\n vil direktoratet søge mulighed for at få udarbejdet generelle  \r\n\r\n planlægningsmodeller, der vil kunne danne ramme for skemaplanlægningen på den  \r\n\r\n enkelte tekniske skole, og ligeledes vil man undersøge de tekniske  \r\n\r\n forudsætninger herfor. I direktoratets målsætning indgår tillige, at et  \r\n\r\n begrænset antal af skolernes medarbejdere uddannes/kvalificeres til  \r\n\r\n varetagelse af opgaverne med skemaplanlægning og skemalægning. </P>  \r\n\r\n<P>Direktoratet vil snarest drøfte opgaven med Forstandersammenslutningen.  \r\n\r\n</P>  \r\n\r\n<P>Direktoratet skal imidlertid allerede nu henstille, at skolen - så snart  \r\n\r\n der er sikkerhed for at en aktivitet kan gennemføres - fastlægger den enkelte  \r\n\r\n lærers skema. Skema bør under alle omstændigheder fastlægges mindst 4 uger  \r\n\r\n forud for gennemførelsen af den skemalagte aktivitet. </P>  \r\n\r\n<P>I forbindelse med en eventuel ændring af en lærers skema skal man pege på,  \r\n\r\n at skolen nøje overvejer om der er tvingende årsager hertil. </P>  \r\n\r\n<P>P.d.v. </P>  \r\n\r\n<P> <B>Peter Gr&uuml;nbaum</B>  </P>  \r\n\r\n<P>uddannelseskonsulent </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19822200554"
        },
        {
            "displayName": "Entydig dokumentidentifikation",
            "displayValue": "CM034854"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/09/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22005"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "25/01/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Erhvervsuddannelserne"
        },
        {
            "displayName": "Ressortministeriets journalnummer",
            "displayValue": "52-30-00-01/815"
        },
        {
            "displayName": "Stikord",
            "displayValue": "I-370"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}