{
    "id": 36756,
    "title": "Erstatning - garantiforsikring - hussalg.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18135 af 10/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En bindende forhåndsbesked vedrørte de skattemæssige konsekvenser hos  \r\n\r\n modtageren af en erstatning, udbetalt som følge af, at en  \r\n\r\n forsikringsbegivenhed var indtrådt på en sælgers garantiforsikring. </I> </P>  \r\n\r\n<P> <I>Denne vedrørte udgifter i forbindelse med salg af fast ejendom og  \r\n\r\n omfattede både fradragsberettigede og ikke fradragsberettigede udgifter.  \r\n\r\n Ligningsrådet havde fundet, at erstatning for udgifter, der var  \r\n\r\n fradragsberettigede, var skattepligtige, herunder også udgifter omfattet af  \r\n\r\n standardfradraget, mens erstatning for ikke fradragsberettigede udgifter var  \r\n\r\n skattefri. Landsskatteretten fandt, at erstatning for merudgifter, der var  \r\n\r\n omfattet af standardfradraget (men ikke kunne rummes i dette) og derfor ikke  \r\n\r\n var fradragsberettigede, tillige var skattefri. Hvis forsikringstageren var  \r\n\r\n fraflyttet ejendommen i dækningsperioden og ikke havde medregnet lejeværdi og  \r\n\r\n standardfradrag for denne periode, var erstatning for nævnte udgifter  \r\n\r\n ligeledes skattefri. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Erstatning - garantiforsikring - hussalg.(* 1)  \r\n\r\n</H1>  \r\n\r\n<P></P>  \r\n\r\n<P>Aktieselskabet A klagede over den af Ligningsrådet afgivne bindende  \r\n\r\n forhåndsbesked vedrørende de skattemæssige konsekvenser hos modtageren af en  \r\n\r\n erstatning, udbetalt som følge af, at en forsikringsbegivenhed indtrådte på  \r\n\r\n en sælgers garantiforsikring. </P>  \r\n\r\n<P>Ifølge forhåndsbeskeden ville en erstatning, der dækkede  \r\n\r\n fradragsberettigede udgifter, være skattepligtig. Det samme ville gælde  \r\n\r\n udgifter, der ikke var fradragsberettigede, fordi de omfattedes af  \r\n\r\n standardfradraget (dækkende renovation, skorstensfejning, forsikringer, vej-  \r\n\r\n og kloakudgifter, vandudgifter, bidrag til grundejerforening) jf.  \r\n\r\n ligningslovens § 15 j samt cirkulære nr. 196 af 12. november 1979, punkt 29.  \r\n\r\n</P>  \r\n\r\n<P>Den bindende forhåndsbesked var sålydende: </P>  \r\n\r\n<P>&#187; SPØRGSMÅL: </P>  \r\n\r\n<P>1. Hvorledes påvirkes den skattepligtige indkomst hos modtageren af en  \r\n\r\n erstatning, der udbetales som følge af, at forsikringsbegivenheden indtræder  \r\n\r\n på en sælgergarantiforsikring? </P>  \r\n\r\n<P>2. Kan præmien, der betales for sælgergarantiforsikringen, fratrækkes i  \r\n\r\n den skattepligtige indkomst. </P>  \r\n\r\n<P> SVAR: </P>  \r\n\r\n<P>Ad 1. Se sagsfremstilling og begrundelse. </P>  \r\n\r\n<P>Ad 2. Nej. </P>  \r\n\r\n<P> SAGSFREMSTILLING OG BEGRUNDELSE: </P>  \r\n\r\n<P>Aktieselskabet A er på franchise-basis involveret i  \r\n\r\n ejendomsmæglervirksomhed. Selskabet påtænker i samarbejde med A Forsikring  \r\n\r\n A/S at tilbyde en potentiel køber af en ejerbolig en sælgergarantiforsikring.  \r\n\r\n Formålet med denne forsikring er at sikre kunden mod de økonomiske følger af,  \r\n\r\n at hans hidtidige ejendom ikke bliver solgt til en given pris inden for en  \r\n\r\n bestemt dato, og forsikringen dækker en ejendom eller ejerlejlighed, som har  \r\n\r\n været anvendt til privat beboelse af forsikringstageren. </P>  \r\n\r\n<P>De &#187;tab&#171;, som sælgergarantiforsikringen dækker, kan generelt  \r\n\r\n kategoriseres som dels samtlige dokumenterede driftsudgifter ved ejendommen i  \r\n\r\n dækningsperioden, bortset fra vedligeholdelsesudgifter, dels godtgørelse af  \r\n\r\n et beløb, der beregnes som en forrentning af ejendommens friværdi i  \r\n\r\n dækningsperioden. </P>  \r\n\r\n<P>Terminsydelser og andre udgifter, som forsikringen omfatter, bliver betalt  \r\n\r\n direkte af A Forsikring A/S ved forfald, såfremt forsikringsbegivenheden  \r\n\r\n indtræder. </P>  \r\n\r\n<P>Renter af friværdien vil blive beregnet og tilskrevet forsikringstagernes  \r\n\r\n friværdikonto ultimo kalenderåret. </P>  \r\n\r\n<P>Præmien på forsikringen vil udgøre 3-5% af garantiprisen. </P>  \r\n\r\n<P>I dækningsperioden dækker sælgergarantiforsikringen ifølge de fremsendte  \r\n\r\n forsikringsbetingelser nedenstående driftsudgifter, der periodiseres i  \r\n\r\n forhold til dækningsperioden og omfatter såvel fradragsberettigede (1 A) som  \r\n\r\n ikke-fradragsberettigede udgifter (1 B-E): </P>  \r\n\r\n<P>1 A. Renter af tinglyste prioriteter. </P>  \r\n\r\n<P>1 B. Ejendomsskatter herunder renovationsbidrag, kloakbidrag og øvrige  \r\n\r\n forbrugsafgifter omfattet af ejendoms- skattebilletten. </P>  \r\n\r\n<P>1 C. Ejendomsforsikringspræmier. </P>  \r\n\r\n<P>1 D. Acontobidrag til ejerforening, grundejerforening eller andre  \r\n\r\n foreninger. </P>  \r\n\r\n<P>1 E. Acontovarmebidrag til el, gas, vand og varmeudgifter og øvrige  \r\n\r\n sædvanligt løbende brugsudgifter. </P>  \r\n\r\n<P>2. Forrentning af den i policen anførte salgskommissionerede ejendoms  \r\n\r\n eller ejerlejligheds friværdi (nettokontantprovenu) i henhold til  \r\n\r\n garantiprisoverskudsberegning. </P>  \r\n\r\n<P>3. Annonceudgifter ud over det i salgsaftalen aftalte maksimum. </P>  \r\n\r\n<P>4. Endvidere dækker forsikringen provenutab, opgjort som differencen  \r\n\r\n mellem det beregnede nettokontantprovenu i henhold til  \r\n\r\n garantiprisoverskudsberegning og med fradrag af nettokontantprovenu i henhold  \r\n\r\n til endeligt bindende slutseddel. </P>  \r\n\r\n<P>Såfremt der konstateres et overskud ved beregningen, tilfalder dette  \r\n\r\n sælger med fradrag af udlagte prioritetssafdrag. </P>  \r\n\r\n<P>Forsikringen dækker ikke udgifter til vedligeholdelse. </P>  \r\n\r\n<P>Endelig dækker forsikringen heller ikke ejendomme, der af forsikringstager  \r\n\r\n måtte være overdraget i næringshensigt. </P>  \r\n\r\n<P>Forsikringsbegivenheden indtræder 4 måneder efter overdragelsesdagen for  \r\n\r\n den af forsikringstager i policen anførte købte ejendom eller ejerlejlighed.  \r\n\r\n Dækningen ophører pr. overtagelsesdagen for den i policen anførte  \r\n\r\n salgskommissionerede ejendom eller ejerlejlighed. </P>  \r\n\r\n<P>Forespørgeren finder principalt, at såvel præmien som udbetalinger fra  \r\n\r\n forsikringen er den skattepligtige indkomst uvedkommende, jf.  \r\n\r\n statsskattelovens § 5 b. </P>  \r\n\r\n<P>Forespørgeren mener subsidiært, at beskatningsspørgsmålet bør løses  \r\n\r\n således: </P>  \r\n\r\n<P>Erstatning af annonceudgifter: Ikke skattepligtig. </P>  \r\n\r\n<P>Refusion af varme, el, ejendomsskatter, forsikring etc: Ikke skattepligtig  \r\n\r\n</P>  \r\n\r\n<P>Refusion af renter og bidrag: Skattepligtig som kapitalindkomst. </P>  \r\n\r\n<P>Forrentning af friværdi: Skattepligtig som kapitalindkomst. </P>  \r\n\r\n<P>Erstatning af provenutab: Del af samlet salgssum for ejendommen, dvs.  \r\n\r\n henhører under ejendomsavancebeskatningsloven. </P>  \r\n\r\n<P>Direktoratet for Københavns skatte- og registerforvaltning udtaler, at en  \r\n\r\n erstatning, der ydes i henhold til sælgergarantiforsikringen som udgangspunkt  \r\n\r\n skattemæssigt skal behandles i relation til den deludgift/deltab,  \r\n\r\n erstatningen ydes for. De bestanddele, der dækker en for den enkelte  \r\n\r\n skatteyder fradragsberettiget udgift eller mistet skattepligtig indtægt, skal  \r\n\r\n medregnes i indkomsten. Det betyder, at erstatningsbeløb, der træder i stedet  \r\n\r\n for refusion af varme, el, ejendomsskatter og forsikringer, er skattefri, dog  \r\n\r\n med den modifikation, at erstatningen bliver skattepligtig, når sådanne  \r\n\r\n udgifter som følge af ejendommens anvendelse kan fratrækkes helt eller  \r\n\r\n delvis. </P>  \r\n\r\n<P>Det samme må principielt gælde for en- og tofamilieshuse, hvor  \r\n\r\n standardfradraget - der dækker udgift til bl.a. renovation og forsikring -  \r\n\r\n har været anvendt. Ligningskommissionen finder ikke at kunne udtale sig om,  \r\n\r\n hvorvidt der efter omstændighederne kan bortses fra beskatning af  \r\n\r\n erstatninger for disse udgifter, når standardfradrag har været anvendt i hele  \r\n\r\n ejerperioden. </P>  \r\n\r\n<P>Da annonceudgifter fragår ved beregningen af afståelsesvederlaget, skal  \r\n\r\n erstatning for sådanne udgifter efter kommissionens opfattelse modregnes i  \r\n\r\n afståelsesvederlaget. </P>  \r\n\r\n<P>Ligningskommissionen udtaler endvidere, at erstatningsbeløb, der skal  \r\n\r\n dække renterefusion og forrentning af friværdi, er omfattet af  \r\n\r\n personskattelovens § 4 som kapitalindkomst. </P>  \r\n\r\n<P>Ligningsrådet tiltræder i princippet ligningskommissionens udtalelse.  \r\n\r\n Erstatning, der dækker fradragsberettigede udgifter, er herefter  \r\n\r\n skattepligtig (renter m.v.). Det samme gælder udgifter, der ikke er  \r\n\r\n fradragsberettigede, fordi de omfattes af standardfradraget (renovation,  \r\n\r\n skorstensfejning, forsikringer, vej- og kloakafgifter, vandafgifter, bidrag  \r\n\r\n til grundejerforening), jf. ligningslovens § 15 J og 15 K, samt cirkulære nr.  \r\n\r\n 196 af 12. november 1979, pkt. 29. Erstatning for provenutab henføres under  \r\n\r\n ejendomsavancebeskatningsloven.' </P>  \r\n\r\n<P>Selskabets revisor oplyste, at anmodningen om bindende forhåndsbesked  \r\n\r\n implicerede såvel det klagende selskab som A Forsikring A/S, der begge var  \r\n\r\n selskaber indenfor A-koncernen. </P>  \r\n\r\n<P>Over for Landsskatteretten angik klagen alene den del af forhåndsbeskeden,  \r\n\r\n der omfattede de skattemæssige virkninger for en forsikringstager vedrørende  \r\n\r\n udbetalt erstatning for udgifter, der ifølge Ligningsrådet var omfattet af  \r\n\r\n standardfradraget, dvs. udgifter til renovation, skorstensfejning,  \r\n\r\n forsikringer, vej- og kloakafgift, vandafgift og bidrag til  \r\n\r\n grundejerforening. </P>  \r\n\r\n<P>Selskabets revisor imødegik Ligningsrådets afgørelse, hvorefter  \r\n\r\n standardfradraget for en- og tofamilieshuse ifølge formuleringen i cirkulære  \r\n\r\n af 12. november 1979 omfattede fradrag for vedligeholdelse, renovation,  \r\n\r\n skorstensfejning, forsikring, vej- og kloakudgifter, vandafgifter og bidrag  \r\n\r\n til grundejerforening. Det var revisorens opfattelse, at standardfradraget  \r\n\r\n ikke &#187;omfatter&#171; udgifter af den nævnte type, som ikke var  \r\n\r\n fradragsberettigede efter den almindelige regel i § 15 j, stk. 5.  \r\n\r\n Standardfradraget måtte ifølge revisoren forstås som et særligt fradrag, der  \r\n\r\n ikke trådte i stedet for andre fradrag. Revisoren henledte endvidere  \r\n\r\n opmærksomheden på, at der efter de vejledende ligningsregler ikke skulle  \r\n\r\n medregnes lejeværdi, hvis en ejendom havde været stillet til salg. Dette  \r\n\r\n betød i så fald, at der ikke kunne foretages standardfradrag for de  \r\n\r\n forsikrede ejendomme for den periode, for hvilken sælgergarantiforsikringen  \r\n\r\n kom til udbetaling. Ifølge forsikringsbetingelserne indtrådte  \r\n\r\n dækningsperioden således 4 måneder efter overtagelsesdagen for den nye bolig.  \r\n\r\n Forsikringstageren ville da i langt de fleste tilfælde have fraflyttet  \r\n\r\n boligen, fordi han netop gennem en forsikring havde afdækket sin økonomiske  \r\n\r\n risiko på den hidtidige bolig. </P>  \r\n\r\n<P>Revisorens indlæg blev forelagt Told- og Skattestyrelsen, som henholdt sig  \r\n\r\n til den givne forhåndsbesked. Styrelsen tilføjede, at beløb, der dækkede ikke  \r\n\r\n fradragsberettigede udgifter og udgifter omfattet af standardfradraget i de  \r\n\r\n konkrete tilfælde, hvor der på grund af ejendommens ubeboelighed eller fordi  \r\n\r\n ejendommen var endeligt fraflyttet og sat til salg, ikke beregnedes  \r\n\r\n lejeværdi, var skattefri. </P>  \r\n\r\n<P>Landsskatteretten fandt, at standardfradraget, jf. ligningslovens § 15 j,  \r\n\r\n måtte anses at træde i stedet for de omhandlede udgifter til renovation,  \r\n\r\n skorstensfejning, forsikringer, vej- og kloakafgifter, vandafgifter og bidrag  \r\n\r\n til grundejerforening. Erstatning for disse merudgifter, der herefter ikke  \r\n\r\n var fradragsberettigede, måtte anses for skattefri som medgået til dækning af  \r\n\r\n et formuetab. Såfremt forsikringstageren havde været fraflyttet ejendommen i  \r\n\r\n dækningsperioden og ikke havde medregnet lejeværdi og standardfradrag for  \r\n\r\n denne periode, måtte erstatningen for de omhandlede udgifter ligeledes anses  \r\n\r\n for skattefri. </P>  \r\n\r\n<P>LV 1990, C 1.2.3. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 13, side 725."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911813525"
        },
        {
            "displayName": "Entydig dokumentidentifikation",
            "displayValue": "CA004691"
        },
        {
            "displayName": "Dato for indlæggelse",
            "displayValue": "08/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18135"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "10/05/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-5-111."
        },
        {
            "displayName": "Stikord",
            "displayValue": "ERSTATNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}