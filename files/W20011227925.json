{
    "id": 15181,
    "title": "Landsskatteretskendelse",
    "documentTypeId": "240",
    "isSagsforlobPeriodValid": true,
    "shortName": "KEN nr 12279 af 12/06/2001",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Et selskabs udgifter til advokat og revisor afholdt i forbindelse med  \r\n\r\n overtagelsen af aktiviteterne i et andet selskab var omfattet af  \r\n\r\n ligningslovens § 8 J, stk. 1, og dermed fradragsberettigede.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Landsskatteretskendelse</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Advokat- og revisorudgifter ved k&oslash;b af  \r\n\r\n virksomhed</P>  \r\n\r\n<P ALIGN=\"JUSTIFY\">A A/S klager for indkomst&aring;ret 1999 over, at de  \r\n\r\n stedlige skattemyndigheder ikke har godkendt fradrag for advokat- og  \r\n\r\n revisorudgifter i forbindelse med k&oslash;b af virksomhed.</P>  \r\n\r\n<P ALIGN=\"JUSTIFY\">Det fremg&aring;r af sagens oplysninger, at selskabet  \r\n\r\n driver vognmandsvirksomhed. Selskabet har regnskabs&aring;r fra 1. maj til  \r\n\r\n 30. april.</P>  \r\n\r\n<P ALIGN=\"JUSTIFY\">I indkomst&aring;ret 1999 erhvervede selskabet aktiviteten  \r\n\r\n i B ApS. Overdragelsen omfattede goodwill, driftsmidler samt ejendomme. I  \r\n\r\n forbindelse med k&oslash;bet fik selskabet udarbejdet en due-diligence  \r\n\r\n rapport, og den samlede udgift hertil udgjorde i alt 186.500 kr. til advokat  \r\n\r\n og revisor. Selskabet fik endvidere udarbejdet vurderinger i forbindelse med  \r\n\r\n v&aelig;rdians&aelig;ttelse af ejendommene i B ApS. Udgiften hertil udgjorde  \r\n\r\n 20.260 kr. </P>  \r\n\r\n<P ALIGN=\"JUSTIFY\">Selskabet har fratrukket revisor- og advokatudgifterne ved  \r\n\r\n indkomstopg&oslash;relsen for indkomst&aring;ret 1999.</P>  \r\n\r\n<P ALIGN=\"JUSTIFY\">Det  omhandlede bel&oslash;b p&aring; 186.500 kr.  \r\n\r\n best&aring;r af faktura af 30. april 1999 fra  revisionsfirma p&aring; 86.500  \r\n\r\n kr. samt faktura af 6. august 1999 fra advokatfirma p&aring; 100.000 kr. Det  \r\n\r\n fremg&aring;r af fakturaen fra revisionsfirmaet, at der er tale om honorar  \r\n\r\n for \"due-diligence unders&oslash;gelser i henhold til aftale, herunder  \r\n\r\n gennemgang af &aring;rsregnskaberne 1995/96, 1996/97 og 1997/98 samt  \r\n\r\n perioderegnskab 28/2 1999 sammenlignet med 31/3 1998. Udarbejdelse af samlet  \r\n\r\n rapport, m&oslash;de med B og dennes revisor og advokat, gennemgang af  \r\n\r\n sk&oslash;der og k&oslash;bekontrakt, bogf&oslash;ring af k&oslash;b hos B  \r\n\r\n ApS, m&oslash;der med dette firmas revisor med mere. &Oslash;vrig assistance  \r\n\r\n herunder m&oslash;der med advokat, indledende dr&oslash;ftelser, udarbejdelse  \r\n\r\n af notat vedr&oslash;rende v&aelig;rdians&aelig;ttelse med mere\". Det  \r\n\r\n fremg&aring;r af fakturaen fra advokatfirmaet, at denne vedr&oslash;rer  \r\n\r\n k&oslash;b af vognmandsforretning, og at der er tale om sal&aelig;r i henhold  \r\n\r\n til aftale. </P>  \r\n\r\n<P ALIGN=\"JUSTIFY\">Den kommunale skattemyndighed har fundet, at advokat- og  \r\n\r\n revisoromkostninger 186.500 kr. afholdt i forbindelse med k&oslash;b af  \r\n\r\n aktiver i B ApS  ikke kan godkendes fradraget efter ligningslovens § 8 J,  \r\n\r\n stk. 1.</P>  \r\n\r\n<P ALIGN=\"JUSTIFY\">Man har herved bl.a. henset til, at ligningslovens § 8 J,  \r\n\r\n stk. 1, indeholder en s&aelig;rlig hjemmel til at fratr&aelig;kke advokat- og  \r\n\r\n revisoromkostninger afholdt i forbindelse med etablering eller udvidelse af  \r\n\r\n en erhvervsvirksomhed. Det fremg&aring;r dog, af ligningslovens § 8 J, stk.  \r\n\r\n 3, at udgifter, der m&aring; anses for till&aelig;g til en k&oslash;besum  \r\n\r\n eller fradrag i en salgssum for et aktiv, ikke kan fradrages efter stk. 1. I  \r\n\r\n cirkul&aelig;re nr. 72 af 17/4 1996, pkt. 14.10 uddybes  \r\n\r\n undtagelsesbestemmelsen i ligningslovens § 8 J, stk. 3, og det fremg&aring;r  \r\n\r\n heraf, at der ikke er fradragsret i tilf&aelig;lde, hvor de afholdte udgifter  \r\n\r\n i forbindelse med k&oslash;b og salg af erhvervsaktiver, anses for  \r\n\r\n till&aelig;g til en k&oslash;besum eller fradrag i en salgssum.</P>  \r\n\r\n<P ALIGN=\"JUSTIFY\">K&oslash;b af virksomhed er k&oslash;b af en r&aelig;kke  \r\n\r\n n&aelig;rmere specificerede materielle og immaterielle aktiver. Due-diligence  \r\n\r\n unders&oslash;gelser afholdt af k&oslash;ber, er afg&oslash;rende for  \r\n\r\n k&oslash;bers vurdering af rentabiliteten af investeringen og dermed hvad  \r\n\r\n k&oslash;ber vil betale for virksomhedens aktiver. </P>  \r\n\r\n<P ALIGN=\"JUSTIFY\">Erhvervelse af aktier er ikke omfattet af ligningslovens §  \r\n\r\n 8 J, idet besiddelse af aktier i relation til denne bestemmelse ikke er  \r\n\r\n erhvervsvirksomhed. Imidlertid er der ikke grundl&aelig;ggende forskel  \r\n\r\n p&aring; den r&aring;dgivningsydelse, herunder due-diligence, der leveres fra  \r\n\r\n advokat og revisor ved k&oslash;b/salg af henholdsvis aktiekapitalen i et  \r\n\r\n driftsselskab eller k&oslash;b af virksomhed ud af et selskab. Det synes  \r\n\r\n derfor uden sammenh&aelig;ng og direkte modstridende, at udgifter til advokat  \r\n\r\n og revisor, der positivt ikke er fradragsberettigede ved k&oslash;b af aktier  \r\n\r\n i et driftsselskab, skulle v&aelig;re fradragsberettigede efter en anden  \r\n\r\n bestemmelse, s&aring;fremt det er driften/virksomheden, der k&oslash;bes ud  \r\n\r\n af samme selskab. </P>  \r\n\r\n<P ALIGN=\"JUSTIFY\">De omhandlede udgifter til advokat og revisor 186.500 kr.  \r\n\r\n kan derfor ikke anses for omfattet af ligningslovens § 8 J, stk. 1. Udgiften  \r\n\r\n anses derimod for et till&aelig;g til k&oslash;besummen, jf.  \r\n\r\n undtagelsesbestemmelsen i ligningslovens § 8 J, stk. 3. </P>  \r\n\r\n<P ALIGN=\"JUSTIFY\">Selskabets repr&aelig;sentant har overfor  \r\n\r\n Landsskatteretten nedlagt p&aring;stand om, at selskabets skattepligtige  \r\n\r\n indkomst for indkomst&aring;ret 1999 neds&aelig;ttes med 186.500 kr.</P>  \r\n\r\n<P ALIGN=\"JUSTIFY\">Til st&oslash;tte herfor er det bl.a. anf&oslash;rt, at  \r\n\r\n udgiften p&aring; 186.500 kr. m&aring; anses for fradragsberettiget efter  \r\n\r\n ligningslovens § 8 J, stk. 1. Efter bestemmelsen i ligningslovens § 8 J, stk.  \r\n\r\n 1, kan der foretages fradrag for advokat- og revisoromkostninger, der er  \r\n\r\n afholdt i forbindelse med etablering eller udvidelse af en  \r\n\r\n erhvervsvirksomhed. Der vil, jf. bem&aelig;rkningerne til lovforslaget,  \r\n\r\n typisk v&aelig;re tale om udgifter til r&aring;dgivningshonorarer, honorarer  \r\n\r\n for udf&aelig;rdigelse af vedt&aelig;gter, kontrakter med videre. Selskabets  \r\n\r\n omkostninger p&aring; i alt 186.500 kr. til revisor og advokat omfatter netop  \r\n\r\n r&aring;dgivningshonorar til revisor for due-diligence unders&oslash;gelser  \r\n\r\n og advokatomkostninger til samme samt udarbejdelse af k&oslash;bekontrakt med  \r\n\r\n videre. Det kan endvidere ikke bestrides, at der foreligger en udvidelse af  \r\n\r\n selskabets eksisterende virksomhed. </P>  \r\n\r\n<P ALIGN=\"JUSTIFY\">I relation til ligningslovens § 8 J, stk. 3, fremg&aring;r  \r\n\r\n det ligeledes af bem&aelig;rkningerne til lovforslaget og af  \r\n\r\n cirkul&aelig;ret, at der ikke med bestemmelsen i ligningslovens § 8 J er  \r\n\r\n tilsigtet en &aelig;ndring af den hidtidige praksis for, hvilke udgifter der  \r\n\r\n kan anses for till&aelig;g til en k&oslash;besum eller fradrag i en salgssum.  \r\n\r\n Herefter og under hensyn til form&aring;let med § 8 J m&aring; det v&aelig;re  \r\n\r\n berettiget at antage, at alene omkostninger, der direkte kan relatere sig til  \r\n\r\n de enkelte aktiver, vil v&aelig;re omfattet af bestemmelsen i § 8 J, stk. 3.  \r\n\r\n P&aring; denne baggrund  m&aring; vurderingsomkostningerne i den foreliggende  \r\n\r\n sag, der direkte kan henf&oslash;res til ejendommene, skulle till&aelig;gges  \r\n\r\n ejendommenes skattem&aelig;ssige anskaffelsessum. Udgifter til advokat og  \r\n\r\n revisor, der ikke direkte kan relateres til enkeltaktiver, men  \r\n\r\n vedr&oslash;rer selve r&aring;dgivningen og kontraktudarbejdelse med videre  \r\n\r\n for den samlede virksomhedsoverdragelse, herunder gennemf&oslash;relsen af  \r\n\r\n due-diligence unders&oslash;gelser og udarbejdelse af rapport, m&aring; anses  \r\n\r\n for omfattet af bestemmelsen i ligningslovens § 8 J, stk. 1.</P>  \r\n\r\n<P ALIGN=\"JUSTIFY\">Der henvises til Landskatteretten kendelse af 10. november  \r\n\r\n 2000, TfS 2001.92, hvor Landsskatteretten fandt, at stiftelsesomkostninger  \r\n\r\n ikke kunne anses for fradragsberettigede efter ligningslovens § 8 J, stk. 1,  \r\n\r\n idet begrebet erhvervsvirksomhed i ligningslovens § 8 J hverken ud fra  \r\n\r\n bestemmelsens ordlyd eller forarbejder kunne antages at omfatte et  \r\n\r\n holdingselskabs besiddelse af aktier i et datterselskab. Da der i den  \r\n\r\n foreliggende sag ikke er tale om aktier, der erhverves af et holdingselskab  \r\n\r\n uden anden aktivitet, men derimod tilk&oslash;b af aktiver, herunder  \r\n\r\n goodwill, til en best&aring;ende igangv&aelig;rende erhvervsvirksomhed, vil  \r\n\r\n der mods&aelig;tningsvist i denne sag efter ordlyden i ligningslovens § 8 J,  \r\n\r\n stk. 1, v&aelig;re hjemmel til fradragsret for de omhandlede revisor- og  \r\n\r\n advokatomkostninger. </P>  \r\n\r\n<P ALIGN=\"JUSTIFY\">Landsskatteretten skal udtale:</P>  \r\n\r\n<P ALIGN=\"JUSTIFY\">If&oslash;lge ligningslovens § 8 J, stk. 1, er der fradrag  \r\n\r\n for udgifter til advokat og revisor, der er afholdt i forbindelse med  \r\n\r\n etablering af en erhvervsvirksomhed eller udvidelse af en best&aring;ende  \r\n\r\n erhvervsvirksomhed. If&oslash;lge ligningslovens § 8 J, stk. 3, kan udgifter,  \r\n\r\n der m&aring; anses for till&aelig;g til en k&oslash;besum eller fradrag i en  \r\n\r\n salgssum for et aktiv, ikke fradrages efter stk. 1.</P>  \r\n\r\n<P ALIGN=\"JUSTIFY\">§ 8 J blev indsat i ligningsloven ved lov nr. 887 af 21.  \r\n\r\n december 1991. Lovforslag nr. L 47 blev fremsat i 1991 som et  \r\n\r\n v&aelig;kstfremmeinitiativ, og ved frems&aelig;ttelsen blev det  \r\n\r\n fremh&aelig;vet, at lovforslaget bl.a. indeholdt det element, at det skulle  \r\n\r\n lette oprettelsen af nye virksomheder og udvidelse af best&aring;ende  \r\n\r\n virksomheder.</P>  \r\n\r\n<P ALIGN=\"JUSTIFY\">Det fremg&aring;r af bem&aelig;rkningerne til lovforslaget  \r\n\r\n og af cirkul&aelig;re nr. 72 af 17/4 1996 til ligningsloven, pkt. 14.10, at  \r\n\r\n fradragsret efter § 8 J foruds&aelig;tter, at afholdelsen af udgifterne sker  \r\n\r\n i forbindelse med etablering af en erhvervsvirksomhed eller udvidelse af en  \r\n\r\n best&aring;ende erhvervsvirksomhed. Det fremg&aring;r endvidere, at der  \r\n\r\n typisk vil v&aelig;re tale om udgifter i form af r&aring;dgivningshonorarer,  \r\n\r\n honorarer for udf&aelig;rdigelse af vedt&aelig;gter eller kontrakter med  \r\n\r\n videre. Vedr&oslash;rende bestemmelsens stk. 3 fremg&aring;r det, at der ikke  \r\n\r\n er fradragsret i tilf&aelig;lde, hvor de afholdte udgifter i forbindelse med  \r\n\r\n k&oslash;b og salg af erhvervsaktiver m&aring; anses som till&aelig;g til  \r\n\r\n k&oslash;besummen eller som fradrag i salgssummen, og at bestemmelsen ikke  \r\n\r\n &aelig;ndrer hidtidig praksis for hvilke udgifter, der kan anses for  \r\n\r\n till&aelig;g til en k&oslash;besum eller fradrag i en salgssum. </P>  \r\n\r\n<P ALIGN=\"JUSTIFY\">Retten bem&aelig;rker, at fradrag efter ligningslovens § 8  \r\n\r\n J, stk. 1, ud fra bestemmelsens ordlyd og forarbejder m&aring;  \r\n\r\n foruds&aelig;tte, at afholdelsen af udgiften sker i forbindelse med  \r\n\r\n etablering af en erhvervsvirksomhed eller udvidelse af en best&aring;ende  \r\n\r\n erhvervsvirksomhed. Videre bem&aelig;rkes, at fradrag efter stk. 1 ikke kan  \r\n\r\n foretages, s&aring;fremt udgifterne efter hidtidig praksis m&aring; anses for  \r\n\r\n till&aelig;g til en k&oslash;besum eller fradrag i en salgssum for et aktiv,  \r\n\r\n jf. § 8 J, stk. 3.</P>  \r\n\r\n<P ALIGN=\"JUSTIFY\">Retten finder, at der i en situation, som den  \r\n\r\n foreliggende, hvor selskabet k&oslash;ber aktiviteten i B ApS, herunder  \r\n\r\n goodwill og driftsmidler, m&aring; godkendes fradrag for udgifter til advokat  \r\n\r\n og revisor, som afholdes i forbindelse med erhvervelsen, idet selskabet ved  \r\n\r\n k&oslash;bet af aktiviteten m&aring; anses at have udvidet sin hidtidige  \r\n\r\n erhvervsvirksomhed efter bestemmelsen i ligningslovens § 8 J, stk. 1. </P>  \r\n\r\n<P ALIGN=\"JUSTIFY\">Henset til at der ved den omhandlede udgift p&aring;  \r\n\r\n 186.500 kr. er tale om honorar til advokat og revisor for udarbejdelse af  \r\n\r\n due-diligence, afholdelse af m&oslash;der med det s&aelig;lgende selskab med  \r\n\r\n videre, finder retten, at hele den omhandlede udgift m&aring; anses for  \r\n\r\n fradragsberettiget efter ligningslovens § 8 J, stk. 1, idet retten herved  \r\n\r\n ikke finder grundlag for at anse de omhandlede udgifter for s&aring;danne  \r\n\r\n direkte henf&oslash;rbare udgifter, som efter hidtidig praksis m&aring; anses  \r\n\r\n for till&aelig;g til k&oslash;besummen for de overdragne aktiver efter  \r\n\r\n bestemmelsens stk. 3. </P>  \r\n\r\n<P ALIGN=\"JUSTIFY\">Der gives herved medhold i den af selskabets  \r\n\r\n repr&aelig;sentant nedlagte p&aring;stand.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/10/2001"
        },
        {
            "displayName": "Accession",
            "displayValue": "W20011227925"
        },
        {
            "displayName": "Entydig dokumentidentifikation",
            "displayValue": "AN002599"
        },
        {
            "displayName": "Dato for indlæggelse",
            "displayValue": "08/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "12279"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "12/06/2001"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.,<br />Landskatteretten J. nr. 2-2-1801-0001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}