{
    "id": 91744,
    "title": "Betænkning over Forslag til folketingsbeslutning om opfordring til at trække aktstykke nr. 271 om aftale mellem den danske regering og Færøernes Landsstyre om gældsafvikling tilbage fra Finansudvalget",
    "documentTypeId": "500",
    "isSagsforlobPeriodValid": false,
    "shortName": "1997/2 BTB 52",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=2><P ALIGN=\"CENTER\">Bet&aelig;nkning afgivet af Det  \r\n\r\n Politisk-&Oslash;konomiske Udvalg den 24. juni 1998</P>  \r\n\r\n</FONT>  \r\n\r\n<B><FONT SIZE=5><P ALIGN=\"CENTER\">Bet&aelig;nkning</P>  \r\n\r\n</B>  \r\n\r\n</FONT>  \r\n\r\n<P ALIGN=\"CENTER\">over</P>  \r\n\r\n<FONT SIZE=5><P ALIGN=\"CENTER\">Forslag til folketingsbeslutning om opfordring  \r\n\r\n til at tr&aelig;kke aktstykke nr. 271 om aftale mellem den danske regering og  \r\n\r\n F&aelig;r&oslash;ernes Landsstyre om g&aelig;ldsafvikling tilbage fra  \r\n\r\n Finansudvalget</P>  \r\n\r\n</FONT>  \r\n\r\n<P ALIGN=\"CENTER\">[af Kim Behnke (FP) m.fl.]</P>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Udvalget har behandlet beslutningsforslaget i et  \r\n\r\n m&oslash;de og har herunder stillet sp&oslash;rgsm&aring;l til  \r\n\r\n finansministeren, som denne har besvaret skriftligt.</P>  \r\n\r\n<P ALIGN=\"JUSTIFY\">Nogle af udvalgets sp&oslash;rgsm&aring;l til  \r\n\r\n finansministeren og dennes svar herp&aring; er optrykt som bilag til  \r\n\r\n bet&aelig;nkningen.</P>  \r\n\r\n<P ALIGN=\"JUSTIFY\">Herefter indstiller et <I>flertal</I> (Socialdemokratiets,  \r\n\r\n Socialistisk Folkepartis, Centrum-Demokraternes, Det Radikale Venstres og  \r\n\r\n Enhedslistens medlemmer af udvalget) forslaget til folketingsbeslutning til  \r\n\r\n<I>forkastelse</I>. </P>  \r\n\r\n<P ALIGN=\"JUSTIFY\">Et <I>mindretal</I> (Venstres og Det Konservative  \r\n\r\n Folkepartis medlemmer af udvalget) vil stemme hverken for eller imod  \r\n\r\n forslaget til folketingsbeslutning ved 2. behandling.</P>  \r\n\r\n<P ALIGN=\"JUSTIFY\">Et <I>andet mindretal</I> (Dansk Folkepartis og  \r\n\r\n Fremskridtspartiets medlemmer af udvalget) indstiller forslaget til  \r\n\r\n folketingsbeslutning til <I>vedtagelse u&aelig;ndret.</P>  \r\n\r\n</I>  \r\n\r\n<P ALIGN=\"CENTER\">Lissa Mathiasen (S)   Per Kaalund (S)   Jens Peter  \r\n\r\n Vernersen (S)   Jacob Buksti (S) </P>  \r\n\r\n<P ALIGN=\"CENTER\">Ole L&oslash;vig Simonsen (S)    Jes Lunde (SF)   Mimi  \r\n\r\n Jakobsen (CD)   Morten Helveg Petersen (RV)</P>  \r\n\r\n<P ALIGN=\"CENTER\"> Frank Aaen (EL)   Peter Brixtofte (V)   Anders Fogh  \r\n\r\n Rasmussen (V)   Pia Larsen (V) </P>  \r\n\r\n<P ALIGN=\"CENTER\">Ulla T&oslash;rn&aelig;s (V)   Pia Christmas-M&oslash;ller  \r\n\r\n (KF) fmd.   Helge Adam M&oslash;ller (KF) </P>  \r\n\r\n<P ALIGN=\"CENTER\"> Peter Skaarup (DF)   Kirsten Jacobsen (FP) nfmd. </P>  \r\n\r\n<P ALIGN=\"JUSTIFY\">Kristeligt Folkeparti havde ikke medlemmer i udvalget.</P>  \r\n\r\n<B><FONT SIZE=4><P ALIGN=\"RIGHT\">Bilag</P>  \r\n\r\n</FONT>  \r\n\r\n<P ALIGN=\"CENTER\">Nogle af udvalgets sp&oslash;rgsm&aring;l til  \r\n\r\n finansministeren og dennes svar herp&aring;</P>  \r\n\r\n</B>  \r\n\r\n<I><P>Sp&oslash;rgsm&aring;l 1:</P>  \r\n\r\n</I>  \r\n\r\n<P ALIGN=\"JUSTIFY\">Ministeren bedes oversende en specificeret  \r\n\r\n opg&oslash;relse over de &oslash;konomiske konsekvenser i aktstykket,  \r\n\r\n herunder den kapitaliserede v&aelig;rdi af oml&aelig;gningen af den  \r\n\r\n f&aelig;r&oslash;ske g&aelig;ld til staten.</P>  \r\n\r\n<I><P>Svar:</P>  \r\n\r\n</I>  \r\n\r\n<P ALIGN=\"JUSTIFY\">I aftalen mellem regeringen og F&aelig;r&oslash;ernes  \r\n\r\n landsstyre er det fastlagt at nedskrive F&aelig;r&oslash;ernes landstyres  \r\n\r\n g&aelig;ld til staten med 900 mio. kr. Endvidere er det aftalt at konvertere  \r\n\r\n 500 mio. kr. af restg&aelig;lden til et rente- og afdragsfrit l&aring;n, der  \r\n\r\n afskrives efter 20 &aring;r, s&aring;fremt der ikke er startet udvinding af  \r\n\r\n r&aring;stoffer. Endelig er det vedr&oslash;rende den resterende  \r\n\r\n restg&aelig;ld p&aring; 4.023,6 mio. kr. aftalt, at denne afdrages som et  \r\n\r\n 20-&aring;rigt annuitetsl&aring;n med en &aring;rlig rente p&aring; 5  \r\n\r\n pct.</P>  \r\n\r\n<P ALIGN=\"JUSTIFY\">Umiddelbart forud for aftalens indg&aring;else udgjorde  \r\n\r\n landsstyrets samlede g&aelig;ld til staten 5.423,6 mio. kr. Af de  \r\n\r\n udest&aring;ende l&aring;n vedr&oslash;rer 5323,6 mio. kr. genudl&aring;n af  \r\n\r\n statsl&aring;n, mens 100 mio. kr. vedr&oslash;rer et almindeligt  \r\n\r\n statsl&aring;n.</P>  \r\n\r\n<P ALIGN=\"JUSTIFY\">Statsl&aring;nene er ydet som 6-&aring;rige st&aring;ende  \r\n\r\n l&aring;n. Renten p&aring; l&aring;nene er blevet fastsat som et gennemsnit  \r\n\r\n af den effektive rente af tilsvarende statsobligationer noteret p&aring;  \r\n\r\n K&oslash;benhavns Fondsb&oslash;rs 20 b&oslash;rsdage forud for det enkelte  \r\n\r\n l&aring;ns udbetaling. Renten varierer s&aring;ledes mellem l&aring;nene,  \r\n\r\n hvor de h&oslash;jest forrentede har en rente p&aring; over 8 pct., mens de  \r\n\r\n lavest forrentede b&aelig;rer en rente p&aring; godt 5 pct. Den  \r\n\r\n gennemsnitlige rente p&aring; l&aring;nene udg&oslash;r godt 6,5 pct.  \r\n\r\n L&aring;nene skulle i henhold til tidligere indg&aring;ede aftaler v&aelig;re  \r\n\r\n afviklet gradvist frem til 2003.</P>  \r\n\r\n<P ALIGN=\"JUSTIFY\">Dog blev det ved f&aelig;lleserkl&aelig;ringen fra  \r\n\r\n november 1995 mellem regeringen og F&aelig;r&oslash;ernes landsstyre aftalt,  \r\n\r\n at dr&oslash;ftelser om tilbagebetaling af statsl&aring;nene skulle  \r\n\r\n p&aring;begyndes i 1997.</P>  \r\n\r\n<P ALIGN=\"JUSTIFY\">Herudover har Folketinget opfordret regeringen til at  \r\n\r\n genforhandle den samlede g&aelig;ldsafvikling, s&aring; den sker i et  \r\n\r\n rimeligt forhold til f&aelig;r&oslash;sk &oslash;konomis b&aelig;rekraft.</P>  \r\n\r\n<P ALIGN=\"JUSTIFY\">En normal markedsbaseret opg&oslash;relse af den  \r\n\r\n kapitaliserede v&aelig;rdi af oml&aelig;gningen af g&aelig;lden er ikke  \r\n\r\n umiddelbart mulig. Det m&aring; i den forbindelse anf&oslash;res, at  \r\n\r\n F&aelig;r&oslash;ernes g&aelig;ld til staten ikke - som det er f.eks.  \r\n\r\n tilf&aelig;ldet for almindelige statsobligationer - er genstand for en  \r\n\r\n l&oslash;bende markedsm&aelig;ssig kursfasts&aelig;ttelse.</P>  \r\n\r\n<P ALIGN=\"JUSTIFY\">Aftalens virkning i forhold til retssagen mod Den Danske  \r\n\r\n Bank, hvor landsstyret videref&oslash;rer sin del af sagen, er ikke medtaget  \r\n\r\n i ovenst&aring;ende. Det bel&oslash;b, som landsstyret ved dom eller  \r\n\r\n forligsm&aelig;ssigt m&aring;tte opn&aring; fra Den Danske Bank, vil  \r\n\r\n if&oslash;lge aftalen tilg&aring; staten. Staten p&aring;tager sig  \r\n\r\n landsstyrets sagsomkostninger i forbindelse med sagens videref&oslash;relse.  \r\n\r\n Herudover betaler staten landsstyrets omkostninger i den sag mod staten, som  \r\n\r\n h&aelig;ves med aftalen - herunder ca. 15 mio. kr. i retsudgifter.</P>  \r\n\r\n<P ALIGN=\"JUSTIFY\">En aftale s&oslash;ges indg&aring;et med  \r\n\r\n Finansieringsfonden af 1992 om videref&oslash;relse af dennes sag samt  \r\n\r\n transport til staten af eventuelle bel&oslash;b herfra.</P>  \r\n\r\n<P ALIGN=\"JUSTIFY\">Der er ingen &oslash;gede udgifter eller tab som  \r\n\r\n f&oslash;lge af aftalen ved overdragelsen af Finansieringsfonden og  \r\n\r\n F&aelig;r&oslash;ernes Realkreditinstitut. Derimod kan omkostningerne ved  \r\n\r\n overdragelse af F&aelig;r&oslash;ernes Erhvervsudviklingsinstitut  \r\n\r\n opg&oslash;res til 64 mio. kr. i nutidsv&aelig;rdi, jf. besvarelsen af  \r\n\r\n sp&oslash;rgsm&aring;l 3.</P>  \r\n\r\n<P>G&aelig;ldsnedskrivning p&aring; 900 mio. kr.</P>  \r\n\r\n<P ALIGN=\"JUSTIFY\">Nedskrivningen af F&aelig;r&oslash;ernes Landsstyres  \r\n\r\n g&aelig;ld med 900 mio. kr. vil blive udgiftsf&oslash;rt i 1998 og kan derfor  \r\n\r\n vurderes at udg&oslash;re et tilsvarende kapitaltab for staten.</P>  \r\n\r\n<P>Rente-  og afdragsfrit l&aring;n</P>  \r\n\r\n<P ALIGN=\"JUSTIFY\">Afviklingen af det rente- og afdragsfrie l&aring;n  \r\n\r\n p&aring; 500 mio. kr. aftales i takt med eventuelle indt&aelig;gter fra  \r\n\r\n fremtidig r&aring;stofudvinding. L&aring;net afskrives fuldst&aelig;ndigt  \r\n\r\n efter 20 &aring;r, s&aring;fremt der ikke p&aring; det tidspunkt er startet  \r\n\r\n udvinding af r&aring;stoffer. I sagens natur vides det s&aring;ledes ikke,  \r\n\r\n hvorn&aring;r F&aelig;r&oslash;ernes landsstyre vil p&aring;begynde  \r\n\r\n forrentning og afdrag, eller om bel&oslash;bet helt m&aring; afskrives.</P>  \r\n\r\n<P ALIGN=\"JUSTIFY\">Som anf&oslash;rt i aktstykket indeb&aelig;rer  \r\n\r\n vilk&aring;rene p&aring; l&aring;net et l&oslash;bende rentetab for staten  \r\n\r\n p&aring; 25 mio. kr. om &aring;ret ved en rentesats p&aring; 5 pct. Indtil  \r\n\r\n landsstyret p&aring;begynder en forrentning af l&aring;net svarende til  \r\n\r\n statens l&aring;nerente, vil der v&aelig;re et tab for staten. En  \r\n\r\n opg&oslash;relse af den kapitaliserede v&aelig;rdi heraf kr&aelig;ver en  \r\n\r\n antagelse om, p&aring; hvilket tidspunkt det vil g&oslash;re sig  \r\n\r\n g&aelig;ldende. Under en vilk&aring;rlig foruds&aelig;tning om, at  \r\n\r\n l&aring;net indfries fuldt ud om 10 &aring;r, kan det kapitaliserede tab ved  \r\n\r\n det &aring;rlige rentetab opg&oslash;res til 193 mio. kr. med en  \r\n\r\n diskonteringsrente p&aring; 5 pct. Forl&oslash;ber der derimod 15 &aring;r,  \r\n\r\n er det kapitaliserede tab 259,5 mio. kr.</P>  \r\n\r\n<P>20-&aring;rigt annuitetsl&aring;n</P>  \r\n\r\n<P ALIGN=\"JUSTIFY\">G&aelig;lden har hidtil v&aelig;ret forrentet med  \r\n\r\n gennemsnitligt 6,5 %. Folketinget vedtog den 27. januar 1998 at opfordre  \r\n\r\n regeringen til i samarbejde med landsstyret at genforhandle den samlede  \r\n\r\n g&aelig;ldsafvikling, s&aring; den sker i et rimeligt forhold til den  \r\n\r\n f&aelig;r&oslash;ske &oslash;konomis b&aelig;rekraft. I forl&aelig;ngelse  \r\n\r\n heraf er renten blevet nedsat til 5% og afvikles over 20 &aring;r som en  \r\n\r\n annuitetsl&aring;n. Ved finansieringen med dagens  renteniveau svarer det  \r\n\r\n til, at F&aelig;r&oslash;erne har f&aring;et en samlet rentelettelse p&aring;  \r\n\r\n ca. 150 mio. kr. i perioden indtil de nuv&aelig;rende l&aring;ns udl&oslash;b  \r\n\r\n i &aring;r 2003.</P>  \r\n\r\n<P ALIGN=\"JUSTIFY\">Da staten ikke selv udsteder 20-&aring;rige  \r\n\r\n annuitetsl&aring;n, er det ikke muligt at foretage en pr&aelig;cis vurdering  \r\n\r\n af kapitalv&aelig;rdien af det 20-&aring;rige annuitetsl&aring;n. Renten  \r\n\r\n p&aring; l&aring;net er aftalt til 5 pct., hvilket er lidt under renten  \r\n\r\n p&aring; statsobligationer med lang l&oslash;betid, men over renten p&aring;  \r\n\r\n statsobligationer med kortere l&oslash;betid. Den effektive rente, statens  \r\n\r\n toneangivende 10-&aring;rige st&aring;ende obligationer, har i de senere dage  \r\n\r\n svinget omkring 5 pct.  </P>  \r\n\r\n<P ALIGN=\"JUSTIFY\">Ud fra rentestrukturen p&aring; de udst&aring;ende  \r\n\r\n statsobligationer kan l&aring;net sk&oslash;nnes at have en kapitaliseret  \r\n\r\n v&aelig;rdi, som er godt 2 pct. under l&aring;nets nominelle hovedstol  \r\n\r\n svarende til ca. 90 mio. kr. Det vil svare til en beregningsm&aelig;ssig  \r\n\r\n rentesats p&aring; 51/4 pct. p&aring; et s&aring;dant l&aring;n.</P>  \r\n\r\n<P ALIGN=\"JUSTIFY\">I praksis vil finansieringen af l&aring;net indg&aring;  \r\n\r\n sammen med statens &oslash;vrige l&aring;nebehov og hermed med en  \r\n\r\n rentebelastning som p&aring; den &oslash;vrige statsg&aelig;ld. Herved  \r\n\r\n p&aring;tager staten sig i princippet en vis renterisiko ved den  \r\n\r\n l&oslash;bende refinansiering af l&aring;net, idet statens l&aring;nerente  \r\n\r\n kan &aelig;ndre sig, inden annuitetsl&aring;net er fuldt afviklet.</P>  \r\n\r\n<I><P>Sp&oslash;rgsm&aring;l 2:</P>  \r\n\r\n</I>  \r\n\r\n<P ALIGN=\"JUSTIFY\">Ministeren bedes redeg&oslash;re for, n&oslash;jagtig hvor  \r\n\r\n stor en v&aelig;rdi aftalen om banksagen har, hvordan denne v&aelig;rdi er  \r\n\r\n opgjort, samt hvem der har foretaget denne opg&oslash;relse. Ministeren bedes  \r\n\r\n tillige oversende den tilgrundliggende udregning til udvalget.</P>  \r\n\r\n<I><P>Svar:</P>  \r\n\r\n</I>  \r\n\r\n<P ALIGN=\"JUSTIFY\">I forbindelse med regeringens aftale med  \r\n\r\n F&aelig;r&oslash;ernes landsstyre af 10. juni 1998 var der enighed om, at  \r\n\r\n landsstyrets statsg&aelig;ld og g&aelig;ldsafviklingen skulle st&aring; i et  \r\n\r\n rimeligt forhold til den f&aelig;r&oslash;ske &oslash;konomis  \r\n\r\n b&aelig;redygtighed.</P>  \r\n\r\n<P ALIGN=\"JUSTIFY\">Samtidig blev der med aftalen ydet landsstyret en  \r\n\r\n kompensation i banksagen.</P>  \r\n\r\n<P ALIGN=\"JUSTIFY\">Der har mellem landsstyret og regeringen v&aelig;ret  \r\n\r\n enighed om, at der ikke i aftalen foretages en fordeling af, hvor stor en del  \r\n\r\n af g&aelig;ldsnedskrivningen der udg&oslash;r kompensation i banksagen, og  \r\n\r\n hvor stor en del af nedskrivningen der er begrundet i hensynet til den  \r\n\r\n f&aelig;r&oslash;ske &oslash;konomis b&aelig;redygtighed.</P>  \r\n\r\n<P ALIGN=\"JUSTIFY\">Det er derfor ikke muligt at oplyse, hvor stor en del af  \r\n\r\n den i aftalen angivne g&aelig;ldsnedskrivning der kan henf&oslash;res til  \r\n\r\n banksagen</P>  \r\n\r\n<I><P>Sp&oslash;rgsm&aring;l 12:</P>  \r\n\r\n</I>  \r\n\r\n<P ALIGN=\"JUSTIFY\">Ministeren bedes oplyse, hvilke s&aelig;rlige fordele for  \r\n\r\n f&aelig;ringer i forhold til den danske lovgivning der findes, og om, hvilke  \r\n\r\n der efter aftalen skal opretholdes, herunder ordningen om lavere  \r\n\r\n registreringsafgift, samt ordningen om, at f&aelig;ringer ikke skal opfylde  \r\n\r\n de samme krav til medlemskab af en dansk A-kasse, som danskere skal.</P>  \r\n\r\n<I><P>Svar:</P>  \r\n\r\n</I>  \r\n\r\n<P ALIGN=\"JUSTIFY\">Statsministeriet har oplyst f&oslash;lgende:</P>  \r\n\r\n<P ALIGN=\"JUSTIFY\">Aftalen af 10. juni 1998 mellem regeringen og  \r\n\r\n F&aelig;r&oslash;ernes landsstyre medf&oslash;rer ikke &aelig;ndringer i  \r\n\r\n eksisterende rigslovgivning bortset fra oph&aelig;velse af lov om  \r\n\r\n F&aelig;r&oslash;ernes Realkreditinstitut i forbindelse med vedtagelse af  \r\n\r\n lagtingslov p&aring; omr&aring;det og frems&aelig;ttelse af  \r\n\r\n bloktilskudsloven. Aftalen &aelig;ndrer derfor ikke f&aelig;ringers  \r\n\r\n retsstilling i forhold til g&aelig;ldende regler.</P>  \r\n\r\n<P ALIGN=\"JUSTIFY\">Lov nr. 137 af 23. marts 1948 om F&aelig;r&oslash;ernes  \r\n\r\n hjemmestyre fastsl&aring;r i § 10, stk. 1, 2. pkt.: »Som f&aelig;ring anses  \r\n\r\n den, der har dansk statsborgerret og er hjemmeh&oslash;rende p&aring;  \r\n\r\n F&aelig;r&oslash;erne.«</P>  \r\n\r\n<P ALIGN=\"JUSTIFY\">Danske statsborgere bosiddende p&aring;  \r\n\r\n F&aelig;r&oslash;erne (f&aelig;ringer) er omfattet af det lovkompleks  \r\n\r\n (s&aring;vel dansk lovgivning ikraftsat p&aring; F&aelig;r&oslash;erne som  \r\n\r\n lagtingslovgivning), der er g&aelig;ldende p&aring; F&aelig;r&oslash;erne.  \r\n\r\n Dansk lovgivning ikraftsat p&aring; F&aelig;r&oslash;erne indeholder generelt  \r\n\r\n ingen s&aelig;rlige begunstigelser for den f&aelig;r&oslash;ske  \r\n\r\n befolkning.</P>  \r\n\r\n<P ALIGN=\"JUSTIFY\">Der kan v&aelig;re etableret visse lempeligere ordninger i  \r\n\r\n forbindelse med flytninger mellem de to rigsdele. S&aring;vel dansk som  \r\n\r\n f&aelig;r&oslash;sk lovgivning indeholder s&aring;ledes hjemmel til  \r\n\r\n fritagelse for betaling af registreringsafgift for  \r\n\r\n motork&oslash;ret&oslash;jer ved flytning henholdsvis fra  \r\n\r\n F&aelig;r&oslash;erne til Danmark og fra Danmark til  \r\n\r\n F&aelig;r&oslash;erne.</P>  \r\n\r\n<P ALIGN=\"JUSTIFY\">Regeringen og F&aelig;r&oslash;ernes landsstyre har den  \r\n\r\n 23. juli 1993 indg&aring;et aftale om koordination af  \r\n\r\n arbejdsl&oslash;shedsforsikring. Efter aftalen, der er indg&aring;et for at  \r\n\r\n undg&aring; dobbeltforsikringssituationer for l&oslash;nmodtagere, og som  \r\n\r\n bygger p&aring; princippet om ligestillede forsikringsordninger, kan  \r\n\r\n rettigheder opn&aring;et i forsikringssystemet i den ene del af riget direkte  \r\n\r\n overf&oslash;res til forsikringssystemet i den anden del af riget for  \r\n\r\n d&eacute;r at opfylde de aktuelle krav.</P>  \r\n\r\n<I><P>Sp&oslash;rgsm&aring;l 13:</P>  \r\n\r\n</I>  \r\n\r\n<P ALIGN=\"JUSTIFY\">Ministeren bedes oversende alle relevante underbilag og  \r\n\r\n underaftaler til selve aftalen med F&aelig;r&oslash;erne.</P>  \r\n\r\n<I><P>Svar:</P>  \r\n\r\n</I>  \r\n\r\n<P ALIGN=\"JUSTIFY\">Ud over aftalen med tilh&oslash;rende bilag A eksisterer  \r\n\r\n der ingen underbilag eller underaftaler til aftalen.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1997/2 BF 52",
            "stateLabel": "Forkastet",
            "references": [
                {
                    "shortName": "1997/2 BSF 52",
                    "title": "1997 BSF 52   FORSLAG TIL FOLKETINGSBESLUTNING OM OPFORDRING TIL AT TRÆKKE AKTSTYKKE NR.   271 OM AFTALE MELLEM DEN DANSKE REGERING OG FÆRØERNES LANDSSTYRE OM   GÆLDSAFVIKLING TILBAGE FRA FINANSUDVALGET ",
                    "presentationName": "Beslutningsforslag som fremsat",
                    "documentTypeId": 480,
                    "documentId": 106452,
                    "eliUri": "/eli/ft/19972BA00052",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/beslutningsforslag_oversigtsformat/B52.htm"
                },
                {
                    "shortName": "1997/2 BTB 52",
                    "title": "Betænkning over Forslag til folketingsbeslutning om opfordring til at trække aktstykke nr. 271 om aftale mellem den danske regering og Færøernes Landsstyre om gældsafvikling tilbage fra Finansudvalget",
                    "presentationName": "Betænkning over beslutningsforslag",
                    "documentTypeId": 500,
                    "documentId": 91744,
                    "eliUri": "/eli/ft/19972DB00024",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/09/1998"
        },
        {
            "displayName": "Accession",
            "displayValue": "19972DB00024"
        },
        {
            "displayName": "Entydig dokumentidentifikation",
            "displayValue": "AX000028"
        },
        {
            "displayName": "Dato for førstegangsindlæggelse",
            "displayValue": "15/09/1998"
        },
        {
            "displayName": "Dato for indlæggelse",
            "displayValue": "15/09/1998"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}