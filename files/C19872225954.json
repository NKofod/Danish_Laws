{
    "id": 76533,
    "title": "Skrivelse om fremsendelse af aftale af 30. oktober 1987 mellem Finansministeriet og Akademikernes Centralorganisation om eksterne lektorers ansættelsesforhold ved universiteterne og de under Undervisningensministeriet hørende højere læreanstalter    (Til universiteter og højere læreanstalter) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22259 af 09/11/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om fremsendelse af aftale af 30.  \r\n\r\n oktober 1987 mellem Finansministeriet og Akademikernes Centralorganisation om  \r\n\r\n eksterne lektorers ansættelsesforhold ved universiteterne og de under  \r\n\r\n Undervisningensministeriet hørende højere læreanstalter </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til universiteter og højere  \r\n\r\n læreanstalter) </P>  \r\n\r\n<BR>  \r\n\r\n<P>Hermed fremsendes aftale af 30. oktober 1987 mellem Finansministeriet og  \r\n\r\n Akademikernes Centralorganisation om eksterne lektorers ansættelsesforhold  \r\n\r\n ved universiteterne og de under Undervisningsministeriet hørende højere  \r\n\r\n læreanstalter. </P>  \r\n\r\n<P>Aftalen har virkning fra 1. april 1987 og træder i stedet for aftale af  \r\n\r\n 21. november 1985 om eksterne lektorers ansættelsesforhold ved  \r\n\r\n universiteterne og de under Undervisningsministeriet hørende højere  \r\n\r\n læreanstalter. </P>  \r\n\r\n<P>Opmærksomheden henledes på ændring af bestemmelsen om barsel og adoption  \r\n\r\n samt den nyindsatte bestemmelse om barns første sygedag i § 10. </P>  \r\n\r\n<P>Den samlede regulering af timelønnen i aftalens § 5 udgør pr. 1. april  \r\n\r\n 1987 11,04 pct. i henhold til aftalens § 6. </P>  \r\n\r\n<P>Timelønnen incl. regulering i henhold til § 6 udgør pr. 1. april 1987 i  \r\n\r\n alt 139,66 kr. </P>  \r\n\r\n<P>Det bemærkes, at det hidtidige dyrtidstillæg på 13,50 kr. pr. arbejdstime  \r\n\r\n er indregnet i den i § 5 anførte timeløb. </P>  \r\n\r\n<P>Der er - i overensstemmelse med tidligere aftaler - i aftalen § 1, stk. 3,  \r\n\r\n optaget en bestemmelse om, at et ledigt lektorat skal opslås, medmindre det  \r\n\r\n besættes ved genansættelse af den hidtidige lektor. Undervisningsministeriet  \r\n\r\n må i den forbindelse lægge vægt på, at eksterne lektorater besættes med  \r\n\r\n personer, der ikke har fuldtidsbeskæftigelse andetsteds, i den udstrækning,  \r\n\r\n hvori der efter gældende regler vil være grundlag for det, jfr. herved  \r\n\r\n ministeriet bekendtgørelse af 3. december 1975 om ansættelse i  \r\n\r\n professorstillinger, videnskabelige adjunkt/lektorstillinger og eksterne  \r\n\r\n lektorater ved de højere uddannelsesinstitutioner. Man skal derfor henstille,  \r\n\r\n at en anvendelse af adgangen til at forlænge bestående ansættelsesforhold  \r\n\r\n uden forudgående opslag begrænses til tilfælde, hvor der forudsættes særlig  \r\n\r\n sagkundskab i medfør af ansættelse i anden stilling uden for institutionen,  \r\n\r\n eller hvor lektorstillingen i forvejen måtte være besat med en  \r\n\r\n ikke-fuldtidsbeskæftiget, således at der iøvrigt sker opslag af de eksterne  \r\n\r\n lektorater forud for udløbet af de respektive ansættelsesperioder med henblik  \r\n\r\n på fornyet stillingstagen til ansættelsesspørgsmålet. </P>  \r\n\r\n<P>Endvidere skal det fremhæves, at indplacering af en lektor på et højere  \r\n\r\n timetal end det i løngruppe H fastsatte kun kan ske efter forelæggelse for  \r\n\r\n Undervisningsministeriet. Tiltræder Undervisningsministeriet en sådan  \r\n\r\n anmodning, tilstilles kopi af tiltrædelsesskrivelsen samtidig den  \r\n\r\n forhandlingsberettigede organisation. </P>  \r\n\r\n<P>I øvrigt skal man henlede opmærksomheden på følgende i Økonomi- og  \r\n\r\n budgetministeriets skrivelse af 4. marts 1973 til Undervisningsministeriet  \r\n\r\n indeholdte bemærkninger vedrørende aftalen af 3. juli 1973: </P>  \r\n\r\n<P>- Sker ansættelse for en kortere periode end 3 år, skal underretning herom  \r\n\r\n tilstilles Akademikernes Centralorganisation. </P>  \r\n\r\n<P>- Meddelelse til lektoren om antallet af arbejdstimer, der påhviler ham i  \r\n\r\n semestret, bør ske snarest muligt og så vidt muligt 2 måneder inden  \r\n\r\n semestrets begyndelse. </P>  \r\n\r\n<P>- Når lektoren er indplaceret i en bestemt løngruppe, påhviler det ham at  \r\n\r\n varetage de deri angivne arbejdstimer, således at der for det pågældende  \r\n\r\n semester ikke sker nogen efterregulering på grundlag af det faktiske timetal.  \r\n\r\n Det forudsættes herunder, at arbejdet tilrettelægges således, at  \r\n\r\n arbejdsbyrden for den enkelte lektor bliver svarende til timetallet for den  \r\n\r\n gruppe, hvori den pågældende er indplaceret. </P>  \r\n\r\n<P>- Indplaceringen i løngruppen er kun gældende for det enkelte semester,  \r\n\r\n således at der i de efterfølgende semestre er mulighed for en højere eller  \r\n\r\n lavere indplacering. </P>  \r\n\r\n<P>- Det forudsættes, at den månedlige udbetaling, jfr. § 7, stk. 2, i  \r\n\r\n aftalen af 30. oktober 1987 sker på grundlag af den for udbetalingsmåneden  \r\n\r\n gældende timeløn ifølge §§ 5-6. </P>  \r\n\r\n<P>- Såfremt ansættelsesforholdet ophører ved ansættelsesperiodens udløb,  \r\n\r\n jfr. den nye aftales § 9, stk. 2, og genansættelse af lektoren ikke vil finde  \r\n\r\n sted, bør der gives den pågældende lektor besked herom så tidligt som muligt.  \r\n\r\n</P>  \r\n\r\n<P>- Aftalen omfatter ikke lektorer, der varetager undervisning i kliniske  \r\n\r\n fag ved det lægevidenskabelige studium. </P>  \r\n\r\n<P>Eventuelle tvivlsspørgsmål vedrørende den foreliggende aftale forventes  \r\n\r\n gennem Undervisningsministeriet forelagt Finansministeriet. </P>  \r\n\r\n<P>P.m.v. </P>  \r\n\r\n<P>e.b. </P>  \r\n\r\n<P>Karen Jepsen </P>  \r\n\r\n<P>fm. </P>  \r\n\r\n<P>Bilag </P>  \r\n\r\n<P>Bilaget er udeladt her. Der henvises til F CIR 6796 19871030 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19872225954"
        },
        {
            "displayName": "Entydig dokumentidentifikation",
            "displayValue": "CM035739"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22259"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "09/11/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journal nr. 1981-42051-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}