{
    "id": 215135,
    "title": "Bekendtgørelse om ændring af bekendtgørelse om kørekort",
    "documentTypeId": "80",
    "isSagsforlobPeriodValid": true,
    "shortName": "BEK nr 861 af 12/06/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#ide1aac8f6-78b9-4672-b0e5-aad126cad724\">Bilag 1</a>\r\n         </td>\r\n         <td class=\"IndholdsfortegnelseTekst\">\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om kørekort</p>\r\n<p class=\"CentreretParagraf\">§ 1</p>\r\n<p class=\"Paragraf\">I bekendtgørelse nr. 906 af 27. august 2019 om kørekort, som ændret ved bekendtgørelse nr. 1515 af 18. december 2019, bekendtgørelse nr. 273 af 25. marts 2020 og bekendtgørelse nr. 768 af 29. maj 2020, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 31, stk. 5</span>, affattes således:</p>\r\n<p class=\"Stk2\">\r\n   <span class=\"StkNr\" id=\"ide173ce24-2ebb-49ba-886c-13958b8f5695\">»Stk. 5.</span> Lægeattesten må ved ansøgningens indlevering ikke være over seks måneder gammel og ved udstedelsen af kørekortet ikke over et år og ni måneder gammel.«</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">§ 75, stk. 4</span>, affattes således:</p>\r\n<p class=\"Stk2\">\r\n   <span class=\"StkNr\" id=\"id63a2ed2a-f22c-43c5-b1b2-4d610acc28a6\">»Stk. 4.</span> Er den praktiske prøve ikke bestået senest 12 måneder efter den dag, eleven påbegyndte knallertundervisningen, skal eleven begynde forfra på knallertundervisningen, jf. § 73.«</p>\r\n<p class=\"AendringMedNummer\">\r\n   <span class=\"AendringNr\">3.</span> <span class=\"Italic\">Bilag 11</span> affattes som bilag 1 til denne bekendtgørelse.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 15. juni 2020.</p><div class=\"Givet\" id=\"Givet\"><p class=\"Givet\" align=\"center\">Færdselsstyrelsen, den 12. juni 2020</p><p class=\"Sign1\" align=\"center\">Jesper Høgh Bach</p><p class=\"Sign2\" align=\"right\">/ Rikke Lavall</p></div><a id=\"ide1aac8f6-78b9-4672-b0e5-aad126cad724\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p style=\"text-align: right;\">»<span class=\"Bold\">Bilag 11</span></p>\r\n<p style=\"text-align: right;\">\r\n</p>\r\n<p style=\"text-align: center;\">\r\n   <span class=\"Bold\">Kommunernes knallertundervisning og afholdelse af prøver mv. til lille knallert for personer under 18 år</span>\r\n</p>\r\n<p>\r\n   <span class=\"Bold\">I.</span> <span class=\"Bold\">Undervisning</span></p>\r\n<p>Undervisningen gives efter retningslinjerne udfærdiget af Rådet for Sikker Trafik efter forhandling med Færdselsstyrelsen.</p>\r\n<p>Knallertundervisningen omfatter teoretisk og praktisk undervisning og skal give eleverne viden, færdigheder og risikoforståelse, der sætter dem i stand til at færdes på lille knallert på en færdselssikkerhedsmæssig forsvarlig måde.</p>\r\n<p>Under al øvelseskørsel skal eleven anvende fastspændt styrthjelm.</p>\r\n<p>Under øvelseskørsel på vej skal eleven bære en orange vest forsynet med hvide reflekser foran og bagpå.</p>\r\n<p>Al øvelseskørsel skal ske under stadig overvågning af underviseren, der højst må overvåge 6 elever ad gangen.</p>\r\n<p>Underviseren skal påse, at betingelserne om anvendelse af styrthjelm og vest er opfyldt. Underviseren skal endvidere påse, at eleven ved kørsel på lukket område har opnået en sådan færdighed, at kørsel på vej kan ske uden fare for andre eller for eleven selv.</p>\r\n<p>Underviseren skal i forbindelse med afholdelsen af lektionerne løbende registrere, om en elev er fraværende.</p>\r\n<p>\r\n   <span class=\"Bold\">II.</span> <span class=\"Bold\">Krav til knallerter, der anvendes ved øvelseskørsel og praktisk prøve</span></p>\r\n<p>Ved øvelseskørsel og praktisk prøve skal der anvendes en tohjulet knallert med en forbrændingsmotor med et slagvolumen på ikke over 50 cm3 eller med elmotor og med en konstruktivt bestemt maksimal hastighed på 30 km i timen (lille knallert). Knallerten skal have automatgear og være forsynet med retningsviserblinklygter, et førerspejl i hver side og side- eller centralstøtteben. Den skal endvidere være forsynet med hastighedsmåler.</p>\r\n<p>Øvelseskørsel og aflæggelse af praktisk prøve skal foregå på knallerter, der stilles til rådighed af kommunen.</p>\r\n<p>Er en elev på grund af et handicap ikke i stand til at føre en tohjulet knallert, kan kommunen tillade, at eleven i stedet anvender en trehjulet lille knallert ved øvelseskørsel og aflæggelse af praktisk prøve. Knallerten skal have automatgear og være forsynet med retningsviserblinklygter, et førerspejl i hver side og hastighedsmåler. Knallerten kan stilles til rådighed af kommunen eller af eleven selv. Hvis knallerten stilles til rådighed af eleven, skal kommunen sikre sig, at køretøjet er lovmæssigt forsikret i overensstemmelse med færdselslovens kapitel 16.</p>\r\n<p>\r\n   <span class=\"Bold\">III.</span> <span class=\"Bold\">Teoriprøve</span></p>\r\n<p>Formålet med teoriprøven er, at det skal bedømmes, om eleven har tilegnet sig tilstrækkelig viden om de emner, der er indeholdt i Rådet for Sikker Trafiks retningslinjer for knallertundervisning.</p>\r\n<p>Ved afholdelse af teoriprøve skal eleven godtgøre sin identitet, jf. § 4, stk. 1-2. Teoriprøven kan dog afholdes, hvis eleven på anden og tilstrækkelig sikker måde godtgør sin identitet.</p>\r\n<p>Specialprøve</p>\r\n<p>Ansøgere, der på grund af særlige forhold, der skal dokumenteres, ikke kan gennemføre en almindelig teoriprøve, kan henvises til en speciel prøve, hvor underviseren f.eks. oplæser spørgsmålene eller hjælper med at afkrydse rubrikkerne efter ansøgerens tilkendegivelse.</p>\r\n<p>Teoriprøvens bedømmelse</p>\r\n<p>Prøveresultatet meddeles til alle ansøgere straks efter prøvens bedømmelse ved udlevering af et bedømmelsesskema. Underviseren må ikke meddele den enkeltes resultat til andre.</p>\r\n<p>Teoriprøven gennemføres i øvrigt i overensstemmelse med Rådet for Sikker Trafiks retningslinjer for afholdelse af teoriprøve, som er udfærdiget efter forhandling med Færdselsstyrelsen.</p>\r\n<p>\r\n   <span class=\"Bold\">IV.</span> <span class=\"Bold\">Praktisk prøve</span></p>\r\n<p>Formålet med den praktiske prøve er, at det skal bedømmes, om eleven har tilegnet sig de færdigheder og den adfærd, der er fastsat som mål i Rådet for Sikker Trafiks retningslinjer for knallertundervisning.</p>\r\n<p>Eleven skal demonstrere orienterings- og manøvrefærdigheder under vej- og færdselsforhold af passende sværhedsgrad svarende til målbeskrivelserne for de praktiske lektioner i retningslinjerne for knallertundervisning.</p>\r\n<p>Varigheden af den praktiske prøve fastsættes i de af Rådets for Sikker Trafik udfærdigede retningslinjer for afholdelse af den praktiske prøve.</p>\r\n<p>Den praktiske prøve skal bedømmes af en anden end elevens egen underviser, jf. § 75, stk. 5. Personer, der bedømmer prøven, benævnes i det efterfølgende censor.</p>\r\n<p>Den praktiske prøve gennemføres som manøvre på vej med censor som passager i enten en efterfølgende bil eller på en efterfølgende motorcykel. Censor skal under prøven kunne tale til eleven via et radioanlæg. Bilen eller motorcyklen samt radioanlægget stilles til rådighed af kommunen.</p>\r\n<p>Ved afholdelse af den praktiske prøve skal ansøgningsblanketten og eventuelt tidligere udstedt kørekort medbringes. Eleven skal endvidere godtgøre sin identitet, jf. § 4, stk. 1-2. Den praktiske prøve kan dog afholdes, hvis eleven på anden og tilstrækkelig sikker måde godtgør sin identitet.</p>\r\n<p>Den praktiske prøve må ikke aflægges før, teoriprøven er bestået, og den praktiske prøve skal være bestået senest 12 måneder efter den dag, hvor eleven påbegyndte knallertundervisningen. Er prøven ikke bestået inden dette tidspunkt, skal eleven begynde forfra på knallertundervisningen.</p>\r\n<p>Prøven gennemføres i øvrigt i overensstemmelse med Rådet for Sikker Trafiks retningslinjer for afholdelse af praktisk prøve, som er udfærdiget efter forhandling med Færdselsstyrelsen.</p>\r\n<p>Bedømmelse af den praktiske prøve</p>\r\n<p>Ved den praktiske prøve skal det først og fremmest vurderes, om elevens præstationer er præget af grundig indlæring i overensstemmelse med målbeskrivelserne i Rådet for Sikker Trafiks retningslinjer for knallertundervisning.</p>\r\n<p>Der må ikke kræves egentlig rutineret eller fuldstændig fejlfri kørsel, men censor skal skelne mellem mere og mindre alvorlige fejl. Enkelte mindre alvorlige fejl bør ikke medføre, at prøven anses for ikke bestået, idet elevens kørsel skal bedømmes som helhed. Er elevens præstationer præget af flere og især gentagne mindre alvorlige fejl, kan prøven efter censors skøn anses for ikke bestået.</p>\r\n<p>Afgørende for, om en fejl skal anses for mere eller mindre alvorlig, er dens konsekvenser først og fremmest for færdselssikkerheden og dernæst for trafikkens uhindrede afvikling. Fejl vedrørende orientering eller manøvrering, der indebærer nærliggende mulighed for påkørsel eller anden ulykke, skal anses for meget alvorlige. Sådanne fejl kan derfor i sig selv medføre, at prøven bedømmes som ikke bestået, og prøven kan efter omstændighederne afbrydes.</p>\r\n<p>Nærliggende mulighed for påkørsel eller anden ulykke omfatter ikke alene tilfælde, hvor en modpart synligt er til stede. Det kan også omfatte tilfælde, hvor eleven viser tydelig mangel på omtanke og forudseenhed ved at køre frem med en sådan placering på kørebanen eller med en sådan hastighed, at eleven ikke kan nå at orientere sig og standse for skjulte hindringer, som med en vis sandsynlighed kan dukke op.</p>\r\n<p>Gentagne fejl i betjening af knallerten må anses for alvorlige, for så vidt de tydeligt røber, at eleven ikke behersker knallerten med fornøden sikkerhed.</p>\r\n<p>Prøven bedømmes i øvrigt i overensstemmelse med Rådet for Sikker Trafiks retningslinjer for afholdelse af praktisk prøve.</p>\r\n<p>Prøveresultatet meddeles til eleven straks efter prøvens gennemførelse. Elever, der ikke har bestået prøven, skal samtidig have udleveret et bedømmelsesskema.«</p>\r\n<p>\r\n</p>\r\n<p>\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/06/2020"
        },
        {
            "displayName": "Accession",
            "displayValue": "B20200086105"
        },
        {
            "displayName": "Entydig dokumentidentifikation",
            "displayValue": "CZ000261"
        },
        {
            "displayName": "Dato for førstegangsindlæggelse",
            "displayValue": "13/06/2020"
        },
        {
            "displayName": "Dato for indlæggelse",
            "displayValue": "13/06/2020"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "861"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "12/06/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Færdselsstyrelsen"
        },
        {
            "displayName": "Ressortministeriets journalnummer",
            "displayValue": "Transport- og Boligmin.,<br />Færdselsstyrelsen, j.nr. TS2100100-00198"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}