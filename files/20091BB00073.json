{
    "id": 128819,
    "title": "Forslag til folketingsbeslutning om opsøgende og forebyggende tandpleje",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 73",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 4. december 2009 af Lone Dybkjær (RV), Margrethe Vestager (RV) og Morten Østergaard (RV)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om opsøgende og forebyggende tandpleje</p>\r\n      <p class=\"Tekst\">Folketinget pålægger regeringen inden den 1. april 2010 at fremsætte de nødvendige lovforslag der sikrer, at den kommunale tandpleje kan udføre opsøgende og forebyggende tandpleje på kommunale klinikker over for socialt udsatte borgere over 18 år, der kan få tilskud til tandpleje i henhold til enten lov om aktiv socialpolitik eller lov om social pension.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst\">Det Radikale Venstre vil gerne understøtte kommunernes arbejde med forebyggelse på tandplejeområdet ved at lytte til kommunernes egne erfaringer om, hvor forebyggelsesindsatsen halter. Det er med til at fjerne den sociale slagside, der er på sundhedsområdet i dag. Det Radikale Venstre var med udmøntningen af satspuljen for 2009 med til at sætte fokus på behovet for andre tandplejetilbud til socialt udsatte, et fokus, som vi fastholder med dette beslutningsforslag om opsøgende og forebyggende tandpleje.</p>\r\n      <p class=\"Tekst\">Herlev Kommune har en forsøgsordning kørende inden for den kommunale tandpleje. Målgruppen er kontanthjælpsmodtagere, de svageste ældre og de socialt udsatte på gadeplan. Disse personer går ikke regelmæssigt til tandlæge, både på grund af den høje brugerbetaling, og fordi der ikke er en kommunalt styret opsøgende indsats på tandplejeområdet efter det fyldte 18. år.</p>\r\n      <p class=\"Tekst\">Målet med forsøgsordningen har derfor været at få denne gruppe til at gå regelmæssigt til tandlæge. Indtil videre er resultaterne bemærkelsesværdige, da andelen af målgruppen, der går regelmæssigt til tandlæge, er steget fra 33 pct. til 67 pct.</p>\r\n      <p class=\"Tekst\">Metoden er en kommunal, opsøgende indsats med det formål at gøre de tilskudsberettigede i de ovenstående socialt udsatte grupper opmærksomme på deres rettigheder til tilskud til tandpleje via lov om aktiv socialpolitik eller lov om social pension. Kommunens socialrådgivere er blevet undervist i at vejlede om disse rettigheder og i at hjælpe borgerne videre til tandplejen, hvor de frit kan vælge, om de vil behandles på den kommunale eller på en privat klinik. Heri ligger dispensationen i forsøgsordningen, da kommunerne reelt ikke har lovhjemmel til at tilbyde disse borgere at blive behandlet på en kommunal klinik efter det fyldte 18. år, hvor man normalt overgår til den private tandpleje. Det er imidlertid Herlev Kommunes erfaring, at de langt bedre kan tiltrække og fastholde disse borgere i den kommunale tandpleje.</p>\r\n      <p class=\"Tekst\">På den kommunale klinik er man vant til at håndtere en eventuel tandlægeskræk, og man kender børnene og de unge og har derfor nemmere ved at skabe kontakt til forældrene i f.eks. de svage familier. Der er tid til at tage en snak med hver enkelt patient om f.eks. kost og sundhed, hvis tænderne viser tegn på mistrivsel, og det hele sker i velkendte omgivelser for målgruppen.</p>\r\n      <p class=\"Tekst\">En god tandpleje er afgørende for borgerens generelle sundhedstilstand. De patientgrupper, der ikke gør brug af regelmæssig tandpleje, udvikler som oftest en meget dårlig mundhygiejne med tab af tænder og parodontose til følge. Omkostningerne ved at restaurere og genoprette de opståede skader er typisk større end ved den opsøgende og forebyggende tandplejeindsats, som kunne have forhindret skaderne i at opstå.</p>\r\n      <p class=\"Tekst\">Manglende tandeftersyn og tandbehandling kan desuden føre til en markant dårligere livskvalitet, for det første på grund af eventuelle smerter, for det andet på grund af følelsen af social stigmatisering, og for det tredje fordi tandproblemer gør det sværere f.eks. at spise sundt, samtidig med at eventuelle livsstilssygdomme kan forværres af den opståede paradentose.</p>\r\n      <p class=\"Tekst\">Regelmæssige besøg hos tandlægen kan altså højne borgerens generelle sundhedstilstand, og derfor mener Det Radikale Venstre, at tiltag som det i Herlev ikke skal være en forsøgsordning på 17. år, men en reel mulighed for alle kommuner.</p>\r\n      <p class=\"Tekst\">Der er med dette forslag ikke tale om, at udsatte målgrupper skal have et nyt og højere tilskud. Det Radikale Venstre ønsker blot at give kommunerne mulighed for også at åbne den kommunale tandpleje for de borgere, der falder fra, når de skal overgå til den private tandpleje. Vi ønsker dermed, at der indføres en »kan«-bestemmelse, så det bliver en mulighed for kommunerne at benytte sig af sådan et tilbud, men ikke en pligt.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Lone Dybkjær </span>(RV):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om opsøgende og forebyggende tandpleje.</p>\r\n      <p class=\"ForslagsNummer\">(Beslutningsforslag nr. B 73).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 73",
            "stateLabel": "Forkastet",
            "references": [
                {
                    "shortName": "2009/1 BSF 73",
                    "title": "Forslag til folketingsbeslutning om opsøgende og forebyggende tandpleje",
                    "presentationName": "Beslutningsforslag som fremsat",
                    "documentTypeId": 480,
                    "documentId": 128819,
                    "eliUri": "/eli/ft/20091BB00073",
                    "externalLink": ""
                },
                {
                    "shortName": "2009/1 BTB 73",
                    "title": "Betænkning over Forslag til folketingsbeslutning om opsøgende og forebyggende tandpleje",
                    "presentationName": "Betænkning over beslutningsforslag",
                    "documentTypeId": 500,
                    "documentId": 132085,
                    "eliUri": "/eli/ft/20091DB00919",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b73/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/12/2009"
        },
        {
            "displayName": "Accession",
            "displayValue": "20091BB00073"
        },
        {
            "displayName": "Entydig dokumentidentifikation",
            "displayValue": "AX011671"
        },
        {
            "displayName": "Dato for førstegangsindlæggelse",
            "displayValue": "05/12/2009"
        },
        {
            "displayName": "Dato for indlæggelse",
            "displayValue": "05/12/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "73"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}