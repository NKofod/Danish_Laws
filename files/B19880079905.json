{
    "id": 57784,
    "title": "Bekendtgørelse om fri proces ",
    "documentTypeId": "60",
    "isSagsforlobPeriodValid": false,
    "shortName": "BEK nr 799 af 15/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om fri proces </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 330, stk. 3, og § 331 a, i lov om rettens pleje, jf.  \r\n\r\n lovbekendtgørelse nr. 567 af 1. september 1986 som ændret ved lov nr. 420 af  \r\n\r\n 13. juli 1988 og senest ved lov nr. 730 og 731 af 7. december 1988,  \r\n\r\n fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Efter retsplejelovens § 330 kan der efter  \r\n\r\n ansøgning meddeles en person fri proces, såfremt </P>  \r\n\r\n<UL CLASS=PLAIN-LIST>  \r\n\r\n<LI>1) han skønnes at have rimelig grund til at føre proces, og </LI>  \r\n\r\n<LI>2) han ikke uden at lide væsentlige afsavn kan betale de omkostninger,  \r\n\r\n der er forbundet med sagen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved afgørelser om fri proces benyttes som  \r\n\r\n indtægtsgrundlag det beløb, der anvendes til beregning af 6  \r\n\r\n procent-indkomstskat efter personskattelovens § 8 før det deri nævnte  \r\n\r\n bundfradrag. (* 1) </P>  \r\n\r\n<P CLASS=STK> <I>Stk. 2. </I> Indtægtsgrundlaget opgjort efter stk. 1  \r\n\r\n anvendes med virkning for det andet kalenderår efter indkomstårets udløb.  \r\n\r\n</P>  \r\n\r\n<P CLASS=STK> <I>Stk. 3. </I> Fri proces efter retsplejelovens § 330 kan  \r\n\r\n meddeles, hvis ansøgerens indtægtsgrundlag opgjort efter stk. 1 er 152.000  \r\n\r\n kr. eller mindre. Lever ansøgeren i ægteskab eller i et andet samlivsforhold,  \r\n\r\n kan fri proces meddeles, hvis summen af ægtefællernes eller de samlevendes  \r\n\r\n indtægtsgrundlag er 193.000 kr. eller mindre. </P>  \r\n\r\n<P CLASS=STK> <I>Stk. 4. </I> Beløbene i stk. 3 forhøjes med 26.000 kr. for  \r\n\r\n hvert barn, herunder stedbørn og plejebørn, under 18 år, som enten bor hos  \r\n\r\n ansøgeren eller i overvejende grad forsørges af denne. Dette gælder dog ikke  \r\n\r\n børn, til hvilke ansøgeren betaler bidrag, som ved skatteansættelsen helt  \r\n\r\n eller delvis kan fradrages i indkomsten. </P>  \r\n\r\n<P CLASS=STK> <I>Stk. 5. </I> Stk. 3, 2. pkt., anvendes ikke i sager, der er  \r\n\r\n omfattet af retsplejelovens kapitel 42 (Sager om ægteskab eller  \r\n\r\n forældremyndighed). </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Afviger ansøgerens aktuelle indkomstforhold  \r\n\r\n ifølge de foreliggende oplysninger væsentligt fra det, der er lagt til grund  \r\n\r\n ved opgørelsen af indtægtsgrundlaget efter § 2, stk. 1, lægges de tilsvarende  \r\n\r\n aktuelle indkomstforhold til grund. Det samme gælder, hvis der ikke er  \r\n\r\n opgjort et indtægtsgrundlag for ansøgeren. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Er ansøgeren under 18 år, kan der tillige tages  \r\n\r\n hensyn til forældrenes økonomiske forhold. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Uanset § 2 kan fri proces undtagelsesvis  \r\n\r\n meddeles, såfremt ansøgeren skønnes at have et ganske særligt behov for  \r\n\r\n bistand, eller sagens omkostninger skønnes at blive ekstraordinært store.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Fri proces kan ikke meddeles, hvis  \r\n\r\n omkostningerne ved sagen skønnes at blive uvæsentlige i forhold til  \r\n\r\n ansøgerens indtægtsgrundlag opgjort efter § 2, stk. 1. </P>  \r\n\r\n<P CLASS=STK> <I>Stk. 2. </I> Stk. 1 finder ikke anvendelse på forbrugere,  \r\n\r\n hvis afgørelsen om fri proces træffes i medfør af retsplejelovens § 335 a.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Er ansøgningen om fri proces indgivet af flere,  \r\n\r\n skal der ved afgørelsen tages hensyn til, om ansøgerne i fællesskab er i  \r\n\r\n stand til at bære de omkostninger, der er forbundet med sagen. </P>  \r\n\r\n<P CLASS=STK> <I>Stk. 2. </I> Det samme gælder, selv om ansøgningen kun er  \r\n\r\n indgivet af en enkelt, når sagens udfald har betydning for flere. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Der skal ved vurderingen af, om ansøgeren har  \r\n\r\n rimelig grund til at føre proces, tages hensyn til muligheden for at få sagen  \r\n\r\n behandlet ved Forbrugerklagenævnet eller et klage- eller ankenævn, der er  \r\n\r\n godkendt af Forbrugerklagenævnet. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ansøgeren skal vedlægge årsopgørelse fra  \r\n\r\n skattemyndighederne for 1987. Indgives ansøgningen i december 1989, vedlægges  \r\n\r\n tillige årsopgørelsen for 1988. Lever ansøgeren i ægteskab eller i et andet  \r\n\r\n samlivsforhold, skal ægtefællens henholdsvis samleverens årsopgørelse tillige  \r\n\r\n vedlægges. Dette gælder dog ikke, hvis retssagen er omfattet af  \r\n\r\n retsplejelovens kapitel 42 (Sager om ægteskab eller forældremyndighed). </P>  \r\n\r\n<P CLASS=STK> <I>Stk. 2. </I> Ansøgeren skal oplyse antallet af børn,  \r\n\r\n herunder stedbørn og plejebørn, under 18 år, som enten bor hos ansøgeren  \r\n\r\n eller i overvejende grad forsørges af denne. Dette gælder dog ikke børn, til  \r\n\r\n hvilke ansøgeren betaler bidrag, som ved skatteansættelsen helt eller delvis  \r\n\r\n kan fradrages i indkomsten. </P>  \r\n\r\n<P CLASS=STK> <I>Stk. 3. </I> Ansøgeren skal oplyse, om der er en  \r\n\r\n retshjælpsforsikring, og i bekræftende fald forsikringsselskabets navn og  \r\n\r\n policenummeret. (* 2) </P>  \r\n\r\n<P CLASS=STK> <I>Stk. 4. </I> Statsamtet eller Justitsministeriet kan pålægge  \r\n\r\n ansøgeren at tilvejebringe yderligere oplysninger til brug for sagens  \r\n\r\n behandling. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bekendtgørelsen træder i kraft den 1. januar  \r\n\r\n 1989. </P>  \r\n\r\n<P CLASS=STK> <I>Stk. 2. </I> Bekendtgørelsen finder anvendelse på  \r\n\r\n ansøgninger, der behandles den 1. januar 1989 eller senere, medmindre den  \r\n\r\n retssag, hvortil der ansøges om fri proces, er afsluttet før denne dato. </P>  \r\n\r\n<P CLASS=STK> <I>Stk. 3. </I> Bekendtgørelse nr. 457 af 28. juli 1988 om fri  \r\n\r\n proces ophæves. Bekendtgørelsen finder dog fortsat anvendelse på ansøgninger  \r\n\r\n om fri proces i retssager, der er afsluttet før den 1. januar 1989. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 15. december  \r\n\r\n 1988 </I> </P>  \r\n\r\n<P CLASS=UNDERSKREVET-AF ALIGN=CENTER>ERIK NINN-HANSEN </P>  \r\n\r\n<P CLASS=MINISTER ALIGN=RIGHT>/Hans-Viggo Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Dette beløb er summen af ansøgerens personlige indkomst og  \r\n\r\n ansøgerens kapitalindkomst, hvis kapitalindkomsten er positiv. Størrelsen af  \r\n\r\n den personlige indkomst og den positive kapitalindkomst fremgår af  \r\n\r\n årsopgørelsen fra skattemyndighederne. Er der på årsopgørelsen anført en  \r\n\r\n &#187;beregningsmæssig personlig indkomst&#171; og en &#187;beregningsmæssig  \r\n\r\n kapitalindkomst&#171;, er det disse 2 tal, der skal anvendes. </P>  \r\n\r\n<P>(* 2) Der er knyttet retshjælpsforsikring til følgende 4 forsikringstyper:  \r\n\r\n motorkøretøjsforsikring, parcelhusforsikring, familieforsikring og  \r\n\r\n lystfartøjsforsikring. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/1988"
        },
        {
            "displayName": "Accession",
            "displayValue": "B19880079905"
        },
        {
            "displayName": "Entydig dokumentidentifikation",
            "displayValue": "CM016712"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "799"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/12/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. 4. kt. j.nr. 1988-4040-74"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}