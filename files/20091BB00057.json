{
    "id": 128342,
    "title": "Forslag til folketingsbeslutning om at lade dømte med længere frihedsstraffe afsone den sidste del af straffen med elektronisk fodlænke (alternativ afsoningsform)",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 57",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. december 2009 af Karina Lorentzen Denhardt (SF), Anne Baastrup (SF), Meta Fuglsang (SF), Ole Sohn (SF) og Lone Dybkjær (RV)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om at lade dømte med længere frihedsstraffe afsone den sidste del af straffen med elektronisk fodlænke (alternativ afsoningsform)</p>\r\n      <p class=\"Tekst\">Folketinget pålægger regeringen inden udgangen af indeværende folketingsår at fremsætte lovforslag, som muliggør brugen af fodlænke i forbindelse med udslusning af dømte kriminelle indtil 6 måneder før almindelig, planlagt løsladelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"TekstoverskriftVenstre\">Beslutningsforslagets formål</p>\r\n      <p class=\"Tekst\">Forslagsstillerne ønsker, der gives mulighed for, at kriminelle efter en konkret egnethedsvurdering skal kunne afsone den sidste tid af en længere frihedsstraf med elektronisk fodlænke. Formålet er at lette overgangen fra fængsel til frihed. Ved at anvende fodlænkeordningen er det muligt at stille krav til den dømtes aktiviteter i udslusningsfasen. Tanken er, at hvis den dømte går i gang med en uddannelse eller starter på et arbejde, mindskes risikoen for tilbagefald til kriminalitet.</p>\r\n      <p class=\"TekstoverskriftVenstre\">Gældende regler</p>\r\n      <p class=\"Tekst\">I dag kan den elektroniske fodlænke anvendes i forbindelse med dømte, som afsoner domme af højst 3 måneders ubetinget frihedsstraf. Ordningen er blevet udvidet, sådan at den nu omfatter alle personer uanset alder og forseelsens karakter.</p>\r\n      <p class=\"TekstoverskriftVenstre\">Målgruppe</p>\r\n      <p class=\"Tekst\">Det foreslås, at der gennemføres en udvidelse af fodlænkeordningen, med henblik på at dømte, der afsoner længere frihedsstraffe, kan afsone den sidste del af straffen med elektronisk fodlænke. Forslagsstillerne ønsker, der i forbindelse med udslusningen gives den kriminelle mulighed for at afsone op til 6 måneder med elektronisk fodlænke som i Sverige. Justitsministeren bedes i forbindelse med udarbejdelsen af lovforslaget komme med et oplæg til, hvilke typer af domme der kan omfattes af ordningen, og ligeledes hvor mange måneder der kan udsluses i, hvorunder der tages hensyn til forskning om de mulige psykiske skadevirkninger af ordningen. Fodlænke bør ikke være et alternativ til udslusning på pension, hvis dette anses som værende den bedste løsning for den pågældende afsoner.</p>\r\n      <p class=\"Tekst\">En udvidelse af fodlænkeordningen skal ikke stå i vejen for almindelig prøveløsladelse. Det er en forudsætning, at forslaget ikke kommer til at virke som en skærpelse af kontrollen med prøveløsladte, men som en alternativ afsoningsform i en periode, hvor den dømte ellers ville være fængslet. Dog kan forslaget også tænkes at omfatte folk, der ligger på kanten af en mulig prøveløsladelse, og som man under almindelige omstændigheder ikke ville prøveløslade. I forhold til den gruppe kunne en fodlænke udgøre den kontrolforanstaltning, som betyder, at man alligevel finder det tilrådeligt at forsøge sig med en prøveløsladelse.</p>\r\n      <p class=\"TekstoverskriftVenstre\">Ordningens udformning</p>\r\n      <p class=\"Tekst\">Ordningen iværksættes på baggrund af ansøgning fra den dømte.</p>\r\n      <p class=\"Tekst\">Ligesom i den eksisterende fodlænkeordning vil det være Kriminalforsorgen, som inden for fastsatte rammer skal vurdere, om den enkelte dømte er egnet til at afsone den sidste del af sin straf i hjemmet. Der skal foretages en egnethedsvurdering, som tager hensyn til, om der er passende boligforhold, om afsoneren kan opnå beskæftigelse i form af arbejde, uddannelse eller aktiveringstilbud, og om personen gennem sin afsoning har vist sig egnet til at afsone med fodlænke.</p>\r\n      <p class=\"TekstoverskriftVenstre\">Forslagets virkning</p>\r\n      <p class=\"Tekst\">Af lovforslag nr. L 86 (lov nr. 304 af 19. april 2006 om ændring af lov om fuldbyrdelse af straf m.v.), som giver unge indtil 25 år mulighed for at afsone kortere, ubetingede fængselsstraffe med fodlænke, fremgår det: »Herved sikres det i højere grad, at den tilknytning til arbejdsmarkedet eller uddannelsessystemet, som den unge lovovertræder måtte have, kan bevares under strafafsoningen«. Videre nævnes det: »Dette vil forbedre den pågældendes muligheder for på længere sigt at opnå en varig tilknytning til arbejdsmarkedet, og det vil generelt kunne medvirke til at mindske risikoen for recidiv«, jf. L 86, punkt 2.2.1.1. i bemærkningerne, (folketingsåret 2005-06), jf. endvidere »Evaluering af fodlænkeordningen: Samarbejdet mellem myndighederne« side 5, Justitsministeriets Forskningsenhed, december 2007.</p>\r\n      <p class=\"Tekst\">I forlængelse heraf finder forslagsstillerne, at en udvidelse af ordningen til at omfatte udslusning af dømte, som afsoner længere fængselsdomme, ligeledes vil have en positiv effekt på den dømtes tilknytning til arbejdsmarkedet eller uddannelsessystemet på både kort og lang sigt og vil have en positiv effekt på recidivrisikoen.</p>\r\n      <p class=\"TekstoverskriftVenstre\">Udenlandske erfaringer</p>\r\n      <p class=\"Tekst\">Erfaringer fra Sverige viser, at der blandt spiritusbilister er en markant lavere recidivrisiko blandt dem, som afsoner med fodlænke, sammenlignet med dem, som afsoner i fængsel. Omkostningerne til fodlænkeordningen er desuden mindre, ligesom der er færre samfundsøkonomiske tab i forhold til tabt arbejdsfortjeneste m.v.</p>\r\n      <p class=\"Tekst\">Den svenske ordning og de positive erfaringer derfra har tjent som inspiration til den danske lovgivning. Derfor er det også væsentligt at bemærke, at man i 2004 i Sverige udvidede ordningen til at omfatte personer med mindst 2 års fængselsstraf, som kan afsone de sidste 6 måneder med fodlænke.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Karina Lorentzen Denhardt </span>(SF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om at lade dømte med længere frihedsstraffe afsone den sidste del af straffen med elektronisk fodlænke (alternativ afsoningsform).</p>\r\n      <p class=\"ForslagsNummer\">(Beslutningsforslag nr. B 57).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 57",
            "stateLabel": "Bortfaldet",
            "references": [
                {
                    "shortName": "2009/1 BSF 57",
                    "title": "Forslag til folketingsbeslutning om at lade dømte med længere frihedsstraffe afsone den sidste del af straffen med elektronisk fodlænke (alternativ afsoningsform)",
                    "presentationName": "Beslutningsforslag som fremsat",
                    "documentTypeId": 480,
                    "documentId": 128342,
                    "eliUri": "/eli/ft/20091BB00057",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b57/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/12/2009"
        },
        {
            "displayName": "Accession",
            "displayValue": "20091BB00057"
        },
        {
            "displayName": "Entydig dokumentidentifikation",
            "displayValue": "AX011596"
        },
        {
            "displayName": "Dato for førstegangsindlæggelse",
            "displayValue": "04/12/2009"
        },
        {
            "displayName": "Dato for indlæggelse",
            "displayValue": "04/12/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "57"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}