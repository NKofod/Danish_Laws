{
    "id": 54153,
    "title": "Om rejseudgifter m.v. efter § 22, stk. 2 og 3 i lov om forsikring mod følger af arbejdsskade. Gældende fra 1. januar 1996. ",
    "documentTypeId": "200",
    "isSagsforlobPeriodValid": false,
    "shortName": "SKR nr 19335 af 21/12/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Om rejseudgifter m.v. efter § 22, stk. 2 og 3 i  \r\n\r\n lov om forsikring mod følger af arbejdsskade. Gældende fra 1. januar 1996.  \r\n\r\n</H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Rejseudgifter, som en skadelidt må afholde i forbindelse med  \r\n\r\n lægebehandling, optræning og lægeundersøgelse m.v., refunderes af  \r\n\r\n forsikringsselskabet (Arbejdsskadestyrelsen). </P>  \r\n\r\n<P>Forsikringsselskaberne er bemyndiget til selv at tage stilling til, om  \r\n\r\n allerede erlagte udgifter i forbindelse med lægeundersøgelse eller  \r\n\r\n lægebehandling m.v. har været nødvendige for at få belyst selve  \r\n\r\n arbejdsskaden. </P>  \r\n\r\n<P>I tilfælde af uenighed med skadelidte eller hvis forsikringsselskaberne  \r\n\r\n ikke mener at kunne tage stilling, kan Arbejdsskadestyrelsen anmodes om en  \r\n\r\n afgørelse. </P>  \r\n\r\n<P>Rejseudgifter er først og fremmest udgifter til befordring. Skadelidte kan  \r\n\r\n benytte offentlige befordringsmidler (tog på 2. klasse eller bus) eller egen  \r\n\r\n bil. Hvis skadelidte på grund af skaden ikke kan benytte offentlige  \r\n\r\n befordringsmidler eller egen bil, kan pågældende benytte hyrevogn. Hvis  \r\n\r\n skadelidte bruger egen bil ydes betaling pr. kilometer efter statens regler.  \r\n\r\n Betalingen udgør fra 1. januar 1996 1,25 kr. pr. kilometer. </P>  \r\n\r\n<P>Hvis skadelidte skal rejse uden for sin bopælskommune, ydes der time- og  \r\n\r\n dagpenge til dækning af andre udgifter ved rejsen. Såfremt det er nødvendigt  \r\n\r\n at overnatte, refunderer selskabet endvidere udgifter hertil. Ved beregning  \r\n\r\n af time- og dagpenge og udgifter til overnatning anvender man reglerne for  \r\n\r\n refusion af rejseudgifter til statens tjenestemænd. </P>  \r\n\r\n<P>Taksterne er: Timepenge 10,50 kr. Dagpenge 251,70 kr. Overnatning i  \r\n\r\n hovedstadsområdet 565,00 kr. Overnatning i øvrige del af landet 440,00 kr.  \r\n\r\n</P>  \r\n\r\n<P>Time- og dagpenge ydes også under indlæggelse til observation på sygehus  \r\n\r\n eller lignende institutioner, men ikke under sygeophold i øvrigt. </P>  \r\n\r\n<P>Herudover har skadelidte ret til at få refunderet dokumenteret tab af  \r\n\r\n arbejdsfortjeneste på grund af fravær fra arbejde i mindst 2 timer, d.v.s.  \r\n\r\n ikke ved arbejdsfravær som følge af lægebehandling eller optræning. </P>  \r\n\r\n<P>Dokumentation for indtægtstabet fremskaffes normalt ved erklæring fra  \r\n\r\n skadelidtes arbejdsgiver. Der er dog sat den begrænsning for refusion, at  \r\n\r\n timelønnen ikke må overstige den maksimale årsløn efter § 41, stk. 3,  \r\n\r\n divideret med det normale antal arbejdstimer. Fra 1. januar 1996 er beløbet  \r\n\r\n 160,57 kr. </P>  \r\n\r\n<P>Beregning af godtgørelserne sker efter taksterne på  \r\n\r\n undersøgelsestidspunktet (ikke skadedatoerne). </P>  \r\n\r\n<P>Venlig hilsen </P>  \r\n\r\n<P>Margit Jespersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19951933554"
        },
        {
            "displayName": "Entydig dokumentidentifikation",
            "displayValue": "CM013031"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "06/01/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19335"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "21/12/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}