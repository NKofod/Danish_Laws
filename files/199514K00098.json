{
    "id": 108657,
    "title": "1995 BTL 98   BETÆNKNING OVER FORSLAG TIL LOV OM ÆNDRING AF LOV OM ARBEJDSMILJØ (UNGE   UNDER 18 ÅR)    NR L 98 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 98",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 98 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsmiljø (Unge  \r\n\r\n under 18 år) <BR>  \r\n\r\n Nr L 98 1995-96, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19960417 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder  \r\n\r\n stillet spørgsmål til arbejdsministeren, som denne har besvaret skriftligt.  \r\n\r\n</P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Børnerådet, </P>  \r\n\r\n<P>Danske Dagblades Forening, </P>  \r\n\r\n<P>FTF, </P>  \r\n\r\n<P>HK/Handel, </P>  \r\n\r\n<P>Jensen, Pia Glud, Hammel, m.fl. og </P>  \r\n\r\n<P>Sammenslutningen af Landbrugets Arbejdsgiverforeninger. </P>  \r\n\r\n<P>Der er af arbejdsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Arbejdsministeren har over for udvalget oplyst, at hun, efter at loven har  \r\n\r\n fungeret i et år, vil vurdere, om der på grundlag af erfaringerne med den nu  \r\n\r\n foreslåede § 60, stk. 7, er behov for at udvide underretningspligten, således  \r\n\r\n at arbejdsgivere, der beskæftiger unge under 15 år eller unge, som stadig er  \r\n\r\n undervisningspligtige, skal gøre forældre eller værge bekendt med de unges  \r\n\r\n beskæftigelse, herunder arbejdstidens længde, samt de ulykkes- og  \r\n\r\n sygdomsfarer, der eventuelt er forbundet med arbejdet, og de  \r\n\r\n foranstaltninger, der er truffet vedrørende sikkerhed og sundhed. </P>  \r\n\r\n<P>Herefter indstiller et <I>mindretal</I> (Socialdemokratiets, Det Radikale  \r\n\r\n Venstres og Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med de af arbejdsministeren stillede ændringsforslag. </P>  \r\n\r\n<P>Et <I>andet mindretal</I> (Venstres og Det Konservative Folkepartis  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. Mindretallet vil stemme for de under nr. 7 og 8 stillede  \r\n\r\n ændringsforslag. Mindretallet vil stemme hverken for eller imod de øvrige af  \r\n\r\n arbejdsministeren stillede ændringsforslag. </P>  \r\n\r\n<P>Mindretallet har hele tiden været imod, at EU vedtager direktiver, der  \r\n\r\n omfatter andet end udnyttelse af børn i industrien. </P>  \r\n\r\n<P>Arbejdsministeren har ikke ønsket at tage hensyn til mindretallets  \r\n\r\n synspunkter bl.a. med hensyn til børns og unges muligheder for  \r\n\r\n fritidsarbejde, eksempelvis avisudbringning m.v. Desuden har  \r\n\r\n arbejdsministeren valgt venstrefløjen som samarbejdspartner i Europaudvalget  \r\n\r\n i relation til forhandlinger i Ministerrådet uden at lytte til Venstre og Det  \r\n\r\n Konservative Folkeparti. Det er mindretallets klare opfattelse, at forældre  \r\n\r\n er opmærksomme på børns og unges fritidsarbejde, men at ministeren af  \r\n\r\n ideologiske grunde vender sig imod børns naturlige fritidsaktiviteter. </P>  \r\n\r\n<P>Et <I>tredje mindretal</I> (Socialistisk Folkepartis og Enhedslistens  \r\n\r\n medlemmer af udvalget) indstiller lovforslaget til <I>vedtagelse</I> med de  \r\n\r\n af arbejdsministeren under nr. 4, 6, 7 og 8 og de af mindretallet stillede  \r\n\r\n ændringsforslag. </P>  \r\n\r\n<P>En del af mindretallet (Socialistisk Folkepartis medlem af udvalget)  \r\n\r\n finder, at forslagene fra kommissionen vedrørende børn og unges  \r\n\r\n erhvervsarbejde skal lægges til grund ved den endelige vedtagelse af  \r\n\r\n lovforslaget. Mindretallet har derfor hæftet sig ved kommissionens bekymring  \r\n\r\n for den gruppe af unge (ca. 2 pct.), der arbejder alt for meget, samtidig med  \r\n\r\n at de er under uddannelse. Kommissionen foreslog, at regeringens  \r\n\r\n tværministerielle børneudvalg skulle have til opgave at undersøge, hvilke  \r\n\r\n initiativer der var nødvendige at tage i den anledning. Det er mindretallets  \r\n\r\n opfattelse, at dette lovforslag er den rette anledning til at komme med en  \r\n\r\n egentlig lovændring. Mindretallet har derfor stillet ændringsforslag, der  \r\n\r\n indebærer, at der sættes et loft over, hvor meget denne gruppe unge må  \r\n\r\n arbejde. Dette forslag skal især ses på baggrund af den meget høje andel af  \r\n\r\n unge, som ikke gennemfører en ungdomsuddannelse. Det er mindretallets  \r\n\r\n opfattelse, at dette frafald vil blive begrænset, ved en vedtagelse af dette  \r\n\r\n ændringsforslag. Denne opfattelse har arbejdsministeren ikke lagt afstand  \r\n\r\n til, jf. ministerens svar på spørgsmål 24, hvoraf det fremgår, at ministeren  \r\n\r\n ikke vil udelukke, at det viser sig påkrævet at begrænse arbejdstiden for  \r\n\r\n unge, som er fyldt 15 år, og som ikke længere er undervisningspligtige. </P>  \r\n\r\n<P>Mindretallet har endvidere stillet ændringsforslag om, at  \r\n\r\n arbejdsministeren efter forhandling med undervisningsministeren skal kunne  \r\n\r\n fastsætte regler om, at der skal oprettes en uddannelsesaftale, når unge  \r\n\r\n arbejder på fuld tid 3 måneder inden for et uddannelsesmæssigt område.  \r\n\r\n Formålet med en sådan uddannelsesaftale er at forhindre, at unge  \r\n\r\n &#187;lokkes&#171; ind i et ansættelsesforhold, der kan have karakter af en  \r\n\r\n forlænget prøveperiode, uden at det reelt er meritgivende. Da disse unge  \r\n\r\n samtidig vænnes til et større forbrug, kan de derved miste interessen for at  \r\n\r\n gå i gang med en egentlig uddannelse, hvorved leveniveauet som oftest vil  \r\n\r\n falde. </P>  \r\n\r\n<P>En anden del af mindretallet (Enhedslistens medlem af udvalget) vil stemme  \r\n\r\n imod lovforslagets endelige vedtagelse, såfremt lovforslaget alene indebærer  \r\n\r\n en implementering af Rådets direktiv om beskyttelse af unge på arbejdspladsen  \r\n\r\n og dermed ikke tager udgangspunkt i en hensigtsmæssig udformning af dansk  \r\n\r\n lovgivning. </P>  \r\n\r\n<P>Et <I>fjerde mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme imod de stillede ændringsforslag. </P>  \r\n\r\n<P>Det har efter mindretallets opfattelse aldrig været meningen, at EU ville  \r\n\r\n forhindre danske børn i at gå med aviser, plukke jordbær i sommerferien eller  \r\n\r\n udføre andet fritidsjob. Udgangspunktet for forbudet var børns fabriksarbejde  \r\n\r\n i de sydeuropæiske lande. </P>  \r\n\r\n<P>De danske ministre har ganske enkelt ikke været gode nok til at  \r\n\r\n argumentere for, at danske børns udbringning af aviser og lignende skulle  \r\n\r\n undtages fra forbudet. </P>  \r\n\r\n<P>At danske ministre ikke har gjort deres arbejde godt nok, skal ikke gå ud  \r\n\r\n over danske børn og deres mulighed for ved fritidsjob at tjene lidt  \r\n\r\n lommepenge. </P>  \r\n\r\n<P>For mange børn er fritidsjob den eneste mulighed for at få lommepenge,  \r\n\r\n idet forældrene efter at være flået i skat kun lige har til dagen og vejen.  \r\n\r\n</P>  \r\n\r\n<P>Desuden er det sundt for børn at få lov til at have et fritidsjob, hvor de  \r\n\r\n lærer lidt om, hvad det vil sige at få en opgave og udføre den med den  \r\n\r\n ansvarsbevidstgørelse, der ligger i det. </P>  \r\n\r\n<P>Fritidsjobbets omfang for et avisbud er ikke større end den tid, et andet  \r\n\r\n barn bruger på at gå til sport, spejder eller lignende fritidsfornøjelser.  \r\n\r\n Med hensyn til alt det vrøvl, der har været fremført om, at børn kommer til  \r\n\r\n skade i forbindelse med deres fritidsjob, er der ingen tvivl om, at der er  \r\n\r\n flere børn, der kommer til skade ved sportsaktiviteter og andre  \r\n\r\n fritidsfornøjelser. </P>  \r\n\r\n<P>Fremskridtspartiet kan ikke stærkt nok tage afstand fra det foreliggende  \r\n\r\n lovforslag, der på ingen måde hjælper danske børn og unge, men kun er til  \r\n\r\n skade for dem. </P>  \r\n\r\n<P>Ændringsforslag </P>  \r\n\r\n<P>Til § 1Af <I>arbejdsministeren,</I> tiltrådt af et <I>mindretal</I> (S, RV  \r\n\r\n og CD): </P>  \r\n\r\n<P> <B>1)</B> Den under <I>nr. 3</I> foreslåede affattelse af <I>§ 60, stk.  \r\n\r\n 7,</I> affattes således: </P>  \r\n\r\n<P> <I>&#187;Stk. 7.</I> Arbejdsgiveren skal ved beskæftigelse af unge, der  \r\n\r\n er under 15 år, eller som er omfattet af undervisningspligten, gøre de unges  \r\n\r\n forældre eller værge bekendt med eventuelle risici samt med alle de  \r\n\r\n foranstaltninger, der er truffet vedrørende sikkerhed og sundhed.&#171; </P>  \r\n\r\n<P>Af et <I>mindretal</I> (SF og EL): </P>  \r\n\r\n<P> <B>2)</B> I den under <I>nr. 3</I> foreslåede affattelse af <I>§ 61, stk.  \r\n\r\n 2,</I> indsættes efter 5. pkt. som nyt punktum: </P>  \r\n\r\n<P>&#187;For unge under 18 år, som ikke er omfattet af undervisningspligten,  \r\n\r\n men som følger en uddannelse, som er forudsat at være på fuld tid, må  \r\n\r\n arbejdstiden ikke overstige 12 timer i uger med skoledage og 40 timer i andre  \r\n\r\n uger end skoleuger.&#171; </P>  \r\n\r\n<P> <B>3)</B> I den under <I>nr. 3</I> foreslåede affattelse af <I>§ 61</I>  \r\n\r\n indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Arbejdsministeren kan efter forhandling med  \r\n\r\n undervisningsministeren fastsætte regler om, at der skal være oprettet en  \r\n\r\n uddannelsesaftale, når unge under 18 år har en arbejdstid som nævnt i stk. 1  \r\n\r\n i en sammenhængende periode på mere end 3 måneder.&#171; </P>  \r\n\r\n<P>Stk. 3-5 bliver herefter stk. 4-6. </P>  \r\n\r\n<P>Af <I>arbejdsministeren,</I> tiltrådt af et <I>flertal</I> (S, SF, RV, CD  \r\n\r\n og EL): </P>  \r\n\r\n<P> <B>4)</B> I den under <I>nr. 3</I> foreslåede affattelse af <I>§ 61</I>  \r\n\r\n ændres i <I>stk. 5, nr. 1,</I> &#187;og beregning&#171; til: &#187;herunder  \r\n\r\n beregning&#171;. </P>  \r\n\r\n<P>Af et <I>mindretal</I> (SF og EL): </P>  \r\n\r\n<P> <B>5)</B> I den under <I>nr. 3</I> foreslåede affattelse af <I>§ 61</I>  \r\n\r\n indsættes i <I>stk. 5, nr. 3,</I> der bliver stk. 6, nr. 3, efter  \r\n\r\n &#187;skoleferien&#171; ordene: &#187;tilsvarende gælder for andre unge under  \r\n\r\n 18 år, der følger en uddannelse, som er forudsat at være på fuld tid&#171;.  \r\n\r\n</P>  \r\n\r\n<P>Af <I>arbejdsministeren,</I> tiltrådt af et <I>flertal</I> (S, SF, RV, CD  \r\n\r\n og EL): </P>  \r\n\r\n<P> <B>6)</B> I den under <I>nr. 3</I> foreslåede affattelse af <I>§ 62</I>  \r\n\r\n affattes <I>stk. 2</I> således: </P>  \r\n\r\n<P> <I>&#187;Stk. 2</I> Inden for hver periode på 7 døgn skal unge under 18  \r\n\r\n år have to sammenhængende fridøgn. Hvis det ikke er muligt at lægge de to  \r\n\r\n fridøgn i sammenhæng, skal det ene fridøgn ligge i umiddelbar tilslutning til  \r\n\r\n en daglig hvileperiode. Et af disse fridøgn skal så vidt muligt falde på  \r\n\r\n søndage.&#171; </P>  \r\n\r\n<P>Af <I>arbejdsministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 2 <B>7)</B>  <I>Stk. 1</I> affattes således: </P>  \r\n\r\n<P> <I>&#187;Stk. 1.</I> Loven træder i kraft den 22. juni 1996.&#171; </P>  \r\n\r\n<P> <B>8)</B> I <I>stk. 2</I> ændres &#187;1. juni 1996&#171; til: &#187;22.  \r\n\r\n juni 1996&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Formålet med at ændre § 60, stk. 7, er, at der kun foretages den  \r\n\r\n tilpasning af de danske regler, som er nødvendig i forhold til direktivet.  \r\n\r\n</P>  \r\n\r\n<P>Den foreslåede generelle pligt for arbejdsgiverne til at underrette  \r\n\r\n forældremyndighedens indehaver eller værgen om unges beskæftigelse, skal  \r\n\r\n dermed ske i alle tilfælde, hvor der er eventuelle risici ved unges  \r\n\r\n beskæftigelse, idet unge under 15 år ikke må beskæftiges ved arbejde, der kan  \r\n\r\n være farligt for deres sundhed, sikkerhed eller udvikling. </P>  \r\n\r\n<P>De unges forældre eller værge skal oplyses om alle foranstaltninger, der  \r\n\r\n er truffet til imødegåelse af eventuelle risici. </P>  \r\n\r\n<P>Til nr. 2 og 5 Formålet med ændringsforslaget er at forhindre, at unge  \r\n\r\n langsomt dropper ud af deres uddannelse på grund af for meget  \r\n\r\n erhvervsarbejde. </P>  \r\n\r\n<P>Til nr. 3 Formålet med ændringsforslaget er at sikre, at unge, som ikke  \r\n\r\n længere er omfattet af undervisningspligten, ikke lokkes ind i et  \r\n\r\n ansættelsesforhold uden derved at få denne ansættelsesperiode tilgodeset ved  \r\n\r\n en fremtidig uddannelse inden for faget. Det er ikke tanken med  \r\n\r\n ændringsforslaget, at uddannelsesaftalen nødvendigvis skal svare til en  \r\n\r\n egentlig lærekontrakt, men at kombinationen af uddannelse og arbejde skal  \r\n\r\n være meritgivende ved senere uddannelse eller ansættelse inden for faget.  \r\n\r\n</P>  \r\n\r\n<P>Til nr. 4 Formålet med at ændre &#187;og&#171; til: &#187;herunder&#171;,  \r\n\r\n er at tydeliggøre hovedformålet med bestemmelsen, nemlig at arbejdsministeren  \r\n\r\n kan fastsætte regler om arbejdstidens tilrettelæggelse generelt og ikke kun i  \r\n\r\n tilfælde, hvor unge arbejder som led i en uddannelse eller arbejde for flere  \r\n\r\n arbejdsgivere. </P>  \r\n\r\n<P>Til nr. 6 Formålet med at ændre ordlyden i § 62, stk. 2, er at tydeliggøre  \r\n\r\n bestemmelsens hovedregel om, at de unge skal have en ugentlig hvileperiode på  \r\n\r\n 48 timer i træk. </P>  \r\n\r\n<P>Til nr. 7 og 8 Ændringsforslagene indebærer, at loven træder i kraft den  \r\n\r\n 22. juni 1996, hvilket svarer til direktivets gennemførelsesfrist. I  \r\n\r\n arbejdsforhold, der er etableret før lovens ikrafttræden, foreslås, at  \r\n\r\n underretning skal være foretaget senest den 22. juni 1996. </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Annette Just (FP)  \r\n\r\n</I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i nogle møder og har herunder  \r\n\r\n stillet spørgsmål til arbejdsministeren, som denne har besvaret skriftligt.  \r\n\r\n</P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Flertallet ønsker at sikre, at unge under 18 år får tilbud om  \r\n\r\n uddannelsesforløb i forbindelse med et fuldtidsarbejde af over 3 måneders  \r\n\r\n varighed, hvis de selv ønsker det. For at sikre at denne mulighed bliver  \r\n\r\n klargjort for den unge, er flertallet tilfreds med, at ministeren i et  \r\n\r\n ændringsforslag sikrer, at arbejdsgiveren er forpligtet til at indberette  \r\n\r\n arbejdsforholdet til den unges bopælskommune. Med baggrund i erfaringerne  \r\n\r\n herfra er ministeren villig til i samarbejde med undervisningsministeren at  \r\n\r\n overveje behovet for genindførelse af princippet om en uddannelsesaftale som  \r\n\r\n forudsætning for fuldtidsansættelse af unge under 18 år. </P>  \r\n\r\n<P>Indberetningen til kommunen skal sikre, at kommunen giver den unge  \r\n\r\n vejledning i, hvilke rettigheder der ligger i bestemmelsen, og hvorledes  \r\n\r\n arbejdet eventuelt kan godskrives i forbindelse med et eventuelt senere  \r\n\r\n uddannelsesforløb. </P>  \r\n\r\n<P>Det skal endvidere sikres, at der stilles de fornødne uddannelsesforløb  \r\n\r\n til rådighed f.eks. gennem den kommunale ungdomsskole, erhvervsuddannelserne  \r\n\r\n eller gennem deltagelse (kræver dispensation) på AMU-kurser. </P>  \r\n\r\n<P>Flertallet har bemærket, at ministeren vil tage kontakt med  \r\n\r\n arbejdsmarkedets parter med henblik på at søge fremmet, at de unge faktisk  \r\n\r\n deltager i uddannelsestilbud som en del af arbejdsprocessen. Flertallet har  \r\n\r\n endvidere bemærket, at ministeren vil rette henvendelse til det  \r\n\r\n tværministerielle børneudvalg med henblik på med konkrete forslag at få  \r\n\r\n sikret, at den gruppe unge, som følger en uddannelse, der er forudsat at være  \r\n\r\n på fuld tid, ikke arbejder erhvervsmæssigt i et omfang, som kan påvirke  \r\n\r\n muligheden for at gennemføre uddannelsen. </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>forkastelse.</I> Mindretallet vil stemme imod de stillede ændringsforslag.  \r\n\r\n</P>  \r\n\r\n<P>ÆndringsforslagAf <I>arbejdsministeren,</I> tiltrådt af et <I>flertal</I>  \r\n\r\n (S, SF, RV, EL og CD): </P>  \r\n\r\n<P>Til § 1 <B>1)</B> Den under <I>nr. 3</I> foreslåede affattelse af <I>§ 60,  \r\n\r\n stk. 7,</I> affattes således: </P>  \r\n\r\n<P> <I>&#187;Stk. 7.</I> Arbejdsgiveren skal ved beskæftigelse af unge, der  \r\n\r\n er under 15 år, eller som er omfattet af undervisningspligten, gøre de unges  \r\n\r\n forældre eller værge bekendt med beskæftigelsen, herunder arbejdstidens  \r\n\r\n længde, samt med de ulykkes- og sygdomsfarer, der eventuelt er forbundet med  \r\n\r\n arbejdet, og de foranstaltninger, der er truffet vedrørende sikkerhed og  \r\n\r\n sundhed.&#171; </P>  \r\n\r\n<P> <B>2)</B> I den under <I>nr. 3</I> foreslåede affattelse af <I>§ 60</I>  \r\n\r\n indsættes efter stk. 7 som nyt stykke: </P>  \r\n\r\n<P> <I>&#187;Stk. 8.</I> Arbejdsgiveren skal ved beskæftigelse af unge under  \r\n\r\n 18 år underrette kommunen med henblik på tilbud om uddannelsesvejledning.  \r\n\r\n Underretningen skal ske, når den unge har været fuldtidsbeskæftiget i en  \r\n\r\n sammenhængende periode på 3 måneder. Der skal ikke foretages underretning for  \r\n\r\n unge, hvis beskæftigelse indgår i en uddannelse. Arbejdsministeren kan efter  \r\n\r\n forhandling med undervisningsministeren fastsætte nærmere regler om  \r\n\r\n underretningspligten og uddannelsesvejledningen.&#171; </P>  \r\n\r\n<P>Til § 2 <B>3)</B>  <I>Stk. 2, 2. pkt.,</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 Formålet med at foreslå § 60, stk. 7, ændret i overensstemmelse  \r\n\r\n med det oprindeligt foreslåede er at sikre, at der altid gives underretning  \r\n\r\n til forældremyndighedens indehaver eller værgen ved beskæftigelse af unge  \r\n\r\n under 15 år. </P>  \r\n\r\n<P>Til nr. 2 Indførelse af en underretningspligt for arbejdsgiveren til  \r\n\r\n kommunen har til formål at sikre, at unge under 18 år, der har haft  \r\n\r\n fuldtidsbeskæftigelse i 3 måneder, tilbydes en uddannelsesvejledning. Unge  \r\n\r\n uden uddannelse får dermed mulighed for vejledning om uddannelse og  \r\n\r\n uddannelsesmuligheder. </P>  \r\n\r\n<P>Til nr. 3 Den foreslåede ændring indebærer, at der for arbejdsforhold, der  \r\n\r\n er etableret før lovens ikrafttræden, skal ske underretning, når loven er  \r\n\r\n trådt i kraft. </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Annette Just (FP)  \r\n\r\n Dansk Folkeparti havde ikke medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/05/1996"
        },
        {
            "displayName": "Accession",
            "displayValue": "199514K00098"
        },
        {
            "displayName": "Entydig dokumentidentifikation",
            "displayValue": "CL006316"
        },
        {
            "displayName": "Dato for førstegangsindlæggelse",
            "displayValue": "31/05/1996"
        },
        {
            "displayName": "Dato for indlæggelse",
            "displayValue": "31/05/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}