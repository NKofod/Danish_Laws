{
    "id": 168474,
    "title": "Ligebehandlingsnævnets afgørelse om køn - forskellige priser - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9773 af 17/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2014-6811-32120</span></p>\r\n   <p class=\"TekstGenerel\">Det var ikke i strid med ligestillingsloven, at et motionsløb kostede mere for kvinder end for mænd. Prisforskellen skyldtes forskellen i de to løbepakker med hensyn til mad og de drikkevarer som deltagerne fik med i prisen. Der var tale om to forskellige vareydelser.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med at en sportsklub krævede et højere beløb for kvinders deltagelse i et 10 km løb end for mænds deltagelse i et tilsvarende 10 km løb.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med ligestillingsloven, at indklagede havde forskellige priser for kvinders og mænds deltagelse i løb.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Der er klaget over, at kvinder skulle betale 175 kr. for at deltage i et 10 km løb for kvinder, mens mænd skulle betale 150 kr. for et tilsvarende 10 km løb for mænd.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> mener, at der ikke foreligger nogen rimelig eller saglig begrundelse for, at kvinder skal betale mere end mænd for at deltage i løbet.</p>\r\n<p>\r\n</p>\r\n<p>Der er tale om samme aktivitet, som indebærer samme distance.</p>\r\n<p>\r\n</p>\r\n<p>Det er et aktuelt samfundsproblem, at kvinder ikke opnår samme privilegier udelukkende på baggrund af deres køn.</p>\r\n<p>\r\n</p>\r\n<p>\r\n   <span class=\"Bold\">Indklagede</span> oplyser, at der er tale om to 10 km løb med forskelligt indhold, der foregår på to forskellige dage.</p>\r\n<p>\r\n</p>\r\n<p>\r\n   <span class=\"Italic\">\"Mænd betaler 150 kr. for 10 km løb med tidtagning og let servering, som består af Burn energidrik, æble, vand, Powerade, 1 pose Pågen Giflar, Läkerol, fredagens avis fra Politiken (løssalgspris 30 kr.), Pågen pølsebrød, 3 små pølser fra Slagteren ved Kultorvet og øl fra Mikkeller i 4 forskellige udgaver.</span>\r\n</p>\r\n<p>\r\n</p>\r\n<p>\r\n   <span class=\"Italic\">Kvinderne betaler 175 kr. for 10 km løb med tidtagning og let servering + de får en lækker Nike t-shirt til en værdi af 350 kr. Det står helt klart i beskrivelsen af løbet, som stod på vores hjemmeside og i annoncer for løbet.</span> <span class=\"Italic\">Vi synes det er rimeligt at kvinderne betaler 25 kr. ekstra for så fin en trøje.</span> <span class=\"Italic\">Det er ikke muligt at fravælge Nike t-shirten.</span> <span class=\"Italic\">Serveringen består af Glasou Vitamindrik, æble, vand, Powerade, 1 pose Pågen Giflar, Läkerol, søndagens avis fra Politiken (løssalgspris 35 kr.), Pågen sandwichbolle med økologisk pålæg fra Slagteren ved Kultorvet, en mini agurk, champagne og helt friske jordbær.\"</span></p>\r\n<p>\r\n</p>\r\n<p>Desuden får den hurtigste kvindelige løber tildelt 1000 euro, mens den hurtigste mandlige løber får tildelt 2500 kr.</p>\r\n<p>\r\n</p>\r\n<p>Der er således en tydelig forskel på de to løb, hvilket er årsagen til prisforskellen.</p>\r\n<p>\r\n</p>\r\n<p>I de fremtidige løb vil deltagelsesprisen for mænd og kvinder være ens, da indholdet og servicen vil være ens.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn.</p>\r\n<p>\r\n</p>\r\n<p>Indklagede har ikke tilbudt ens ydelser til kvinder og mænd, idet deltagerne udover deltagelse i et 10 km løb modtog mad og drikke, der ikke var helt identiske for de to køn, og for kvinders vedkommende endvidere en T-shirt. Prisforskellen for de to løb er derfor ikke i strid med ligestillingsloven.</p>\r\n<p>\r\n</p>\r\n<p>Den omstændighed, at det ene køn ikke har haft mulighed for at vælge den ydelse, der var målrettet det modsatte køn, kan heller ikke i sig selv medføre, at det ene køn er stillet ringere end det andet i ligestillingslovens forstand.</p>\r\n<p>\r\n</p>\r\n<p>Der er derfor ikke sket forskelsbehandling på grund af køn, og klagen tages derfor ikke til følge.</p>\r\n<p>\r\n</p>\r\n<p>\r\n   <span class=\"Italic\">&lt;2014-6811-32120&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/2015"
        },
        {
            "displayName": "Accession",
            "displayValue": "W20150977325"
        },
        {
            "displayName": "Entydig dokumentidentifikation",
            "displayValue": "CF001216"
        },
        {
            "displayName": "Dato for indlæggelse",
            "displayValue": "09/07/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9773"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "17/12/2014"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2014-6811-32120"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}