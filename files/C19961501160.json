{
    "id": 82147,
    "title": "Vejledning om identifikation af patienter og anden sikring mod forvekslinger i sundhedsvæsenet ",
    "documentTypeId": "180",
    "isSagsforlobPeriodValid": false,
    "shortName": "VEJ nr 15011 af 28/02/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om identifikation af patienter og  \r\n\r\n anden sikring mod forvekslinger i sundhedsvæsenet </H1>  \r\n\r\n<P></P>  \r\n\r\n<P> <B>Vejledning om identifikation af patienter og anden sikring mod  \r\n\r\n forvekslinger i sundhedsvæsenet </B></P>  \r\n\r\n<P>Forord </P>  \r\n\r\n<P>Mange af sundhedsvæsenets opgaver er blevet mere komplekse og skal ofte  \r\n\r\n udføres på kortere tid og i flere afdelingers regi. Mange personer og  \r\n\r\n personalekategorier deltager i diagnostik og behandling af den enkelte  \r\n\r\n patient. Det medfører større risiko for forveksling eller forbytning og  \r\n\r\n dermed risiko for alvorlige komplikationer og fejl. </P>  \r\n\r\n<P>Det er derfor vigtigt, at der i sundhedsvæsenet benyttes rutiner med  \r\n\r\n indbygget patientsikkerhed. Det kan bl.a. ske ved relevante instrukser og ved  \r\n\r\n løbende uddannelse og kvalitetsudvikling. </P>  \r\n\r\n<P>Med denne vejledning ønsker Sundhedsstyrelsen at øge opmærksomheden på  \r\n\r\n patientsikkerhed. Vejledningen anviser nogle af de principper, der kan  \r\n\r\n benyttes på området. </P>  \r\n\r\n<P>Sundhedsstyrelsen, februar 1996 </P>  \r\n\r\n<P>Gunnar Schiøler Michael von Magnus </P>  \r\n\r\n<P> <B>Vejledning om identifikation af patienter og anden sikring mod  \r\n\r\n forvekslinger i sundhedsvæsenet </B></P>  \r\n\r\n<P>1 <B>Indledning</B>  </P>  \r\n\r\n<P>2 <B>Formålet med vejledningen</B>  </P>  \r\n\r\n<P>3 <B>Afdelingsinstrukser</B>  </P>  \r\n\r\n<P>3.1 Generel afdelingsinstruks </P>  \r\n\r\n<P>3.2 Detail-instrukser mv. </P>  \r\n\r\n<P>4 <B>Personidentifikation</B>  </P>  \r\n\r\n<P>4.1 Kriterier for identifikation af en patient </P>  \r\n\r\n<P>4.2 Procedure og metoder til at identificere en patient </P>  \r\n\r\n<P>4.3 Hvornår identifikation skal foretages </P>  \r\n\r\n<P>4.4 Ansvar for identifikation </P>  \r\n\r\n<P>5 <B>Mærkning af oplysninger, diagnostisk materiale mv.</B>  </P>  \r\n\r\n<P>5.1 Kriterier for entydig mærkning </P>  \r\n\r\n<P>5.2 Fremgangsmåde ved mærkning af oplysninger mv. </P>  \r\n\r\n<P>5.3 Ansvar for mærkning af oplysninger mv. </P>  \r\n\r\n<P>5.4 Ansvar for kontrol af entydig mærkning og overensstemmelse med  \r\n\r\n patientens identitet </P>  \r\n\r\n<P>6 <B>Entydige og fuldstændige optegnelser</B>  </P>  \r\n\r\n<P>7 <B>Eksempler på særlige områder</B>  </P>  \r\n\r\n<P>7.1 Sideforveksling og andre fejllokalisationer ved indgreb </P>  \r\n\r\n<P>7.2 Røntgenbilleder mv. </P>  \r\n\r\n<P>7.3 Identifikation og mærkning af vævsprøver, herunder blod </P>  \r\n\r\n<P>7.4 Medicingivning </P>  \r\n\r\n<P>7.5 Sikring af forligelighed ved transfusion </P>  \r\n\r\n<P>7.6 Identifikation af nyfødte på barselgang og barselafdeling </P>  \r\n\r\n<P>Bilag <B>Oversigt over love og andet relevant materiale</B>  </P>  \r\n\r\n<P> <B>1 Indledning</B>  </P>  \r\n\r\n<P>Sundhedsstyrelsen modtager hvert år et antal sager, som handler om forkert  \r\n\r\n identifikation af patient, lægemiddel, prøver mv. Det drejer sig overvejende  \r\n\r\n om forkert medicingivning (dosis/præparat) eller blodtransfusion men også om  \r\n\r\n operation af forkert patient, sideforveksling ved indgreb og forbytning ved  \r\n\r\n vurdering af røntgenbilleder eller undersøgelse af prøvemateriale. </P>  \r\n\r\n<P>Fejltagelserne sker tit i rutinemæssige procedurer og kan ofte undgås,  \r\n\r\n hvis der foreligger klare instrukser. </P>  \r\n\r\n<P>Sikker <I>identifikation af patienter</I> og korrekt <I>mærkning af  \r\n\r\n oplysninger, diagnostisk materiale mv.</I> er en forudsætning for, at  \r\n\r\n relevante oplysninger og procedurer benyttes til den rette patient. En  \r\n\r\n betydningsfuld sikkerhedsfaktor er <I>løbende og tilstrækkelig information  \r\n\r\n til patienten</I> om, hvad der sker og planlægges udført. For at gøre  \r\n\r\n patientbehandlingen sikker, er det endeligt nødvendigt at kræve <I>entydige  \r\n\r\n og fuldstændige</I> oplysninger ved ordination, rekvisition,  \r\n\r\n indikationstillelse, behandling mv. </P>  \r\n\r\n<P>Det er derfor vigtigt, at disse områder af central betydning for  \r\n\r\n patientsikkerheden indgår i sundhedsvæsenets kvalitetsudvikling. </P>  \r\n\r\n<P>Identifikation af patienter og sikring mod andre forvekslinger er tillige  \r\n\r\n en væsentlig, selvstændig funktion, som løbende skal udføres af alle, der  \r\n\r\n deltager i undersøgelse og behandling. </P>  \r\n\r\n<P>Vejledningen er udformet særligt til komplekse organisationer som fx  \r\n\r\n sygehusafdelinger. De grundliggende principper bør imidlertid iagttages af  \r\n\r\n alle sundhedspersoner, også i primærsektoren. Kapitel 4, 5 og 6 samt afsnit  \r\n\r\n 7.3 er fx af direkte relevans for praktiserende læger og speciallæger. </P>  \r\n\r\n<P> <B>2 Formålet med vejledningen</B>  </P>  \r\n\r\n<P>For at øge patientsikkerheden vil Sundhedsstyrelsen med denne vejledning  \r\n\r\n henlede opmærksomheden på særlige problemområder. </P>  \r\n\r\n<P>Sundhedsstyrelsen kan ikke udforme en detaljeret, endegyldig vejledning,  \r\n\r\n da der er store forskelle i lokale forudsætninger og i opgavevaretagelsen.  \r\n\r\n Styrelsen har derfor valgt at angive en række generelle krav til indholdet af  \r\n\r\n instrukser/rutiner og give eksempler på, hvilke hensyn der bør tages på  \r\n\r\n særlige områder. </P>  \r\n\r\n<P>Sundhedsvæsenets personale har pligt til at finde de løsninger, der ud fra  \r\n\r\n lokale forudsætninger optimerer patientsikkerheden. </P>  \r\n\r\n<P>Vejledningen tjener desuden til at eksemplificere, hvordan  \r\n\r\n sundhedspersoner kan opfylde kravet om at udvise omhu og  \r\n\r\n samvittighedsfuldhed, der pålægges i fx lægeloven og sygeplejeloven. Når der  \r\n\r\n efterfølgende anvendes &#187;skal&#171; angiver det, hvad Sundhedsstyrelsen  \r\n\r\n finder hører til god praksis. Det vil i den konkrete situation være  \r\n\r\n Sundhedsvæsenets Patientklagenævn, som afgør, om der er grundlag for kritik  \r\n\r\n eller anden sanktion. </P>  \r\n\r\n<P>Som bilag til vejledningen findes en aktuel oversigt over relevant  \r\n\r\n lovgivning og andet materiale. </P>  \r\n\r\n<P> <B>3 Afdelings-instrukser</B>  </P>  \r\n\r\n<P>For at øge sikkerheden i patientbehandlingen skal de enkelte  \r\n\r\n sygehusafdelinger og lignende enheder inden for sundhedsvæsenet udforme klare  \r\n\r\n retningslinjer for identifikation af patienter og sikring mod forveksling  \r\n\r\n eller forbytning af oplysninger. Ved oplysninger forstås journaloptegnelser  \r\n\r\n og andre papirer samt diagnostisk materiale, der vedrører en patient. </P>  \r\n\r\n<P>Afdelingsledelsen (normalt den lægelige chef, som har ansvaret for  \r\n\r\n undersøgelse og behandling) skal sikre, at de relevante instrukser findes.  \r\n\r\n Ledelsen skal informere det berørte personale om afdelingens gældende  \r\n\r\n instrukser, der bør findes i samlet, lettilgængelig form. </P>  \r\n\r\n<P>Instrukser kan efter aftale være gældende for flere afdelinger, som  \r\n\r\n udfører opgaver i fællesskab (fx ved operationer), for at sikre en  \r\n\r\n hensigtsmæssig arbejdsgang. Det forudsætter, at de berørte afdelinger er  \r\n\r\n enige, og at der foreligger entydige, fuldstændige instrukser, som sikrer mod  \r\n\r\n fejl, og som klart fastlægger, hvem der har ansvaret i de enkelte  \r\n\r\n delprocedurer. </P>  \r\n\r\n<P> <B>3.1 Generel afdelingsinstruks </B></P>  \r\n\r\n<P>Der skal udarbejdes en generel instruks for at fastlægge afdelingens  \r\n\r\n sædvanlige principper for personidentifikation, for mærkning og kontrol af  \r\n\r\n oplysninger (herunder diagnostisk materiale) samt for entydige og  \r\n\r\n fuldstændige optegnelser. Den generelle instruks skal indskærpe, at enhver  \r\n\r\n tvivl om personidentitet eller tvivl om, hvorvidt oplysninger er  \r\n\r\n overensstemmende, entydige og fuldstændige, skal føre til  \r\n\r\n kontrol/efterprøvning, inden ordinationen eller rekvisitionen udføres. </P>  \r\n\r\n<P> <B>3.2 Detail-instrukser mv.</B>  </P>  \r\n\r\n<P>Der skal findes detail-instrukser med udmøntning af de generelle  \r\n\r\n principper i konkrete forskrifter og procedurer, hvor dette må anses  \r\n\r\n nødvendigt for patientsikkerheden. I kapitel 7 findes eksempler på sådanne  \r\n\r\n områder. </P>  \r\n\r\n<P>Hvor det er hensigtsmæssigt, skal retningslinjer for korrekt  \r\n\r\n personidentifikation samt mærkning og kontrol af oplysninger mv. indarbejdes  \r\n\r\n i afdelingens øvrige procedureforskrifter. </P>  \r\n\r\n<P> <B>4 Personidentifikation</B>  </P>  \r\n\r\n<P>En instruks for identifikation skal definere 1) kriterier nødvendige for  \r\n\r\n korrekt identifikation 2) hvilken procedure og hvilke metoder der skal  \r\n\r\n anvendes 3) hvornår identifikationsproceduren skal gennemføres 4) og hvem der  \r\n\r\n har ansvar for, at identifikationen bliver foretaget. </P>  \r\n\r\n<P> <B>4.1 Kriterier for identifikation af en patient</B>  </P>  \r\n\r\n<P>Som hovedregel gælder, at en patient ikke kan anses for korrekt  \r\n\r\n identificeret alene ved navn, men at personnummer skal indgå. Kun  \r\n\r\n undtagelsesvist kan personnummer erstattes af fødselsår, måned og dato. </P>  \r\n\r\n<P>Identifikation kan i visse situationer baseres på genkendelse, dvs. hvor  \r\n\r\n der foreligger personligt, sikkert kendskab til patienten. Når patientens  \r\n\r\n identitet i disse tilfælde skal sammenholdes med andre oplysninger (jf. 5.4),  \r\n\r\n skal personnummer indgå i kontrollen. </P>  \r\n\r\n<P>Ved undersøgelse (fx anonym HIV-test) eller behandling (fx akut  \r\n\r\n skadebehandling af bevidstløs) kendes patientidentiteten undertiden ikke med  \r\n\r\n tilstrækkelig sikkerhed. I så fald skal patienten tildeles og identificeres  \r\n\r\n med et løbenummer eller anden kode, der er unik. </P>  \r\n\r\n<P> <B>4.2 Procedure og metoder til at identificere en patient</B>  </P>  \r\n\r\n<P>Hos <I>voksne, habile patienter</I> er personens egen angivelse af navn og  \r\n\r\n personnummer fyldestgørende. Derimod har det i nogle situationer vist sig  \r\n\r\n utilstrækkeligt, at den pågældende blot på forespørgsel bekræftede sit navn  \r\n\r\n og personnummer. Identitetsbånd vinder stigende udbredelse, men der kan ikke  \r\n\r\n stilles krav om anvendelsen, når der er tale om voksne, habile patienter.  \r\n\r\n</P>  \r\n\r\n<P>Hos <I>patienter som er inhabile</I> , fx som følge af medicinpåvirkning,  \r\n\r\n lidelse i centralnervesystem eller psykisk lidelse kan  \r\n\r\n identifikationsmulighederne sikres ved anvendelse af identitetsbånd om  \r\n\r\n håndled eller fodled med angivelse af navn, personnummer og  \r\n\r\n indlæggelsesafdeling. Det samme gælder hos <I>børn</I>  indlagt på sygehus,  \r\n\r\n hvis de ikke sikkert selv kan angive identitetsoplysninger. I disse tilfælde  \r\n\r\n bør identiteten som hovedregel tillige bekræftes under medvirken af personale  \r\n\r\n fra stamafdelingen eller af tilstedeværende pårørende, når procedurer skal  \r\n\r\n udføres af personale fra andre afdelinger. </P>  \r\n\r\n<P>Hvis der i disse tilfælde ikke rutinemæssigt anvendes identitetsbånd, skal  \r\n\r\n identiteten på anden måde sikres, og der skal findes udtømmende instrukser  \r\n\r\n for fremgangsmåden for personidentifikation. </P>  \r\n\r\n<P> <B>4.3 Hvornår identifikation skal foretages</B>  </P>  \r\n\r\n<P>Der skal som hovedregel foretages identifikation forud for enhver handling  \r\n\r\n rettet direkte mod patienten, fx uddeling/indgift af medicin,  \r\n\r\n blodprøvetagning, billeddiagnostisk undersøgelse, anæstesi og operation. Det  \r\n\r\n er således ikke tilstrækkeligt kun at foretage identifikationsproceduren  \r\n\r\n (samt kontrol af overensstemmelse med oplysninger, jf. 5.4), når der er tvivl  \r\n\r\n om identiteten. </P>  \r\n\r\n<P> <B>4.4 Ansvar for identifikation</B>  </P>  \r\n\r\n<P>Den sundhedsperson, der udfører en patientrettet procedure, har et  \r\n\r\n selvstændigt ansvar for korrekt identifikation. Når der samtidigt udføres  \r\n\r\n flere procedurer af forskellige sundhedspersoner, har <I>hver især et udelt  \r\n\r\n ansvar</I> . Det indebærer fx, at såvel operatøren som den for anæstesien  \r\n\r\n ansvarlige ved en operation under helbedøvelse hver har et selvstændigt  \r\n\r\n ansvar for at sikre patientens identitet og for entydig mærkning og kontrol  \r\n\r\n af oplysninger, de benytter sig af og frembringer, jf. 4.3, 5.1 og 5.4,  \r\n\r\n medmindre andet er aftalt, jf. 3. </P>  \r\n\r\n<P> <B>5 Mærkning af oplysninger, diagnostisk materiale mv.</B>  </P>  \r\n\r\n<P> <I>Alle oplysninger</I> (jf. kap. 3, indledning), der er relevante for  \r\n\r\n patientundersøgelse, behandling mv., <I>skal mærkes entydigt</I> , uanset de  \r\n\r\n foreligger på papir eller elektronisk. Det gælder både journaloplysninger  \r\n\r\n (anamnese, undersøgelse, diagnose, ordination, indikation, prøvesvar mv.),  \r\n\r\n henvisnings- og bestillingssedler, diagnostisk materiale, som stammer direkte  \r\n\r\n fra patienten (fx blod- og vævsprøver) samt øvrigt diagnostisk materiale, som  \r\n\r\n vedrører patienten, fx billeddiagnostisk materiale. </P>  \r\n\r\n<P> <B>5.1 Kriterier for entydig mærkning</B>  </P>  \r\n\r\n<P>Det skal entydigt fremgå, hvilken patient oplysningen vedrører, jf. 4.1,  \r\n\r\n hvilken sundhedsperson der er ansvarlig for oplysningen, og hvornår  \r\n\r\n oplysningen er dateret (dato, evt. klokkeslæt). Hensigten hermed er bl.a. at  \r\n\r\n muliggøre efterprøvning ved tvivl. </P>  \r\n\r\n<P>I nogle situationer, fx vævs- og visse blodprøver, skal det tillige  \r\n\r\n angives fra hvilket anatomisk område (herunder hvilken side) oplysningen  \r\n\r\n stammer, for at den er entydigt mærket. </P>  \r\n\r\n<P> <B>5.2 Fremgangsmåde ved mærkning af oplysninger mv.</B>  </P>  \r\n\r\n<P>Som hovedregel skal enhver oplysning være entydigt mærket, jf. 5.1. Også  \r\n\r\n ved mundtlig videregivelse af oplysninger skal identifikationen omfatte navn  \r\n\r\n og personnummer for at være entydig. Det vil fx være tilfældet ved mundtlige  \r\n\r\n ordinationer og ved telefonisk afgivne prøvesvar. </P>  \r\n\r\n<P>Diagnostisk materiale skal mærkes således, at hvert enkelt fysisk adskilt  \r\n\r\n element er mærket entydigt. Hvis diagnostisk materiale af procesmæssige  \r\n\r\n grunde kun mærkes med kode (fx stregkode), skal det være muligt ubesværet at  \r\n\r\n koble koden til oplysninger, der opfylder kriterierne for entydig mærkning,  \r\n\r\n og koden skal tillige fremgå af øvrige oplysninger vedrørende det  \r\n\r\n diagnostiske materiale. </P>  \r\n\r\n<P> <B>5.3 Ansvar for mærkning af oplysninger mv.</B>  </P>  \r\n\r\n<P>Den sundhedsperson, der frembringer, bearbejder eller afsender oplysninger  \r\n\r\n til videre brug, har ansvar for, at oplysningerne er entydigt mærket, jf.  \r\n\r\n 5.1. </P>  \r\n\r\n<P> <B>5.4 Ansvar for kontrol af entydig mærkning og overensstemmelse med  \r\n\r\n patientens identitet </B></P>  \r\n\r\n<P>Når en sundhedsperson modtager eller anvender oplysninger, har vedkommende  \r\n\r\n ansvar for at sikre sig den entydige mærkning af oplysningerne og sikre  \r\n\r\n overensstemmelse med patientens identitet. Hvis mærkningen ikke er entydig,  \r\n\r\n identiteten ikke overensstemmende eller oplysningerne i øvrigt ikke  \r\n\r\n overensstemmende med andre foreliggende oplysninger, skal vedkommende  \r\n\r\n foretage det nødvendige for at indhente og kontrollere den relevante  \r\n\r\n oplysning. Er dette ikke muligt med tilstrækkelig sikkerhed, skal vedkommende  \r\n\r\n tage skridt til fornyet indhentning af oplysninger og berigtigelse eller  \r\n\r\n kassation af de utilstrækkeligt mærkede oplysninger. </P>  \r\n\r\n<P> <B>6 Entydige og fuldstændige optegnelser</B>  </P>  \r\n\r\n<P>Optegnelser, der føres med henblik på fortsat undersøgelse, behandling og  \r\n\r\n kontrol ved andre sundhedspersoner, skal være entydige og fuldstændige. Det  \r\n\r\n betyder, at indikation for planlagt undersøgelse og behandling (herunder  \r\n\r\n indgreb) skal være angivet. Det skal også fremgå hvilken undersøgelse,  \r\n\r\n behandling eller kontrol, der planlægges udført, og hvilken information  \r\n\r\n patienten i den anledning er givet. Der henvises endvidere til bilaget nr. 4  \r\n\r\n og 9. </P>  \r\n\r\n<P> <B>7 Eksempler på særlige områder</B>  </P>  \r\n\r\n<P>Når foranstående sikkerhedsrutiner overholdes, vil det give en væsentlig  \r\n\r\n sikring mod forvekslinger og fejltagelser på grund af fejlagtige eller  \r\n\r\n ufuldstændige oplysninger. I den enkelte afdeling kan der dog være behov for  \r\n\r\n mere detaljerede sikkerhedsprocedurer for ofte forekommende arbejdsrutiner,  \r\n\r\n hvor der kan være en særlig risiko for fejl, eller hvor fejl kan lede til  \r\n\r\n særligt alvorlige konsekvenser. </P>  \r\n\r\n<P>På baggrund af Sundhedsstyrelsens erfaringer med indberetninger og  \r\n\r\n klagesager skal der særligt peges på nedenstående problemområder. </P>  \r\n\r\n<P> <B>7.1 Sideforveksling og andre fejllokalisationer ved indgreb</B>  </P>  \r\n\r\n<P>På afdelingen skal der findes en instruks for sikring af korrekt  \r\n\r\n operationsfelt. Instruksen skal angive, hvilken fremgangsmåde der skal  \r\n\r\n anvendes for at undgå fejllokalisation, herunder særligt sideforveksling af  \r\n\r\n ekstremiteter eller parvise organer. Instruksen skal ligeledes angive, hvem  \r\n\r\n der er ansvarlig for relevante kontrolprocedurer. Som hovedregel har den  \r\n\r\n sundhedsperson, der udfører en patientrettet procedure, ansvar for  \r\n\r\n identifikation (jf. 4.4) og kontrolprocedurer (jf. 5.4). </P>  \r\n\r\n<P>Den læge, der ordinerer et indgreb, skal i journalen angive indikationen,  \r\n\r\n præcisere indgrebets art og entydige lokalisation og optegne hvilken  \r\n\r\n information, der er givet patienten, herunder samtykket til indgrebet. Det  \r\n\r\n kan undertiden være hensigtsmæssigt at mærke operationsfeltet med farvestift.  \r\n\r\n</P>  \r\n\r\n<P>Journaloptegnelsen skal foreligge - evt. i læselig kladde - når patienten  \r\n\r\n klargøres til operation. De relevante identifikations- og kontrolprocedurer  \r\n\r\n skal gennemføres, jf. kapitel 4 og 5. Det gælder særligt identifikation af  \r\n\r\n patienten og kontrol af, at de medfølgende oplysninger stemmer overens  \r\n\r\n indbyrdes (fx hovedjournal, anæstesijournal, blodtypekort) og med  \r\n\r\n patientidentiteten. </P>  \r\n\r\n<P>Det skal ligeledes kontrolleres, at nødvendige oplysninger (indikation,  \r\n\r\n indgrebets art og lokalisation samt patientinformation/samtykke) foreligger.  \r\n\r\n</P>  \r\n\r\n<P>Den opererende læge har et selvstændigt ansvar for at sikre sig, at disse  \r\n\r\n forudsætninger for at udføre indgrebet er til stede. </P>  \r\n\r\n<P> <B>7.2 Røntgenbilleder mv.</B>  </P>  \r\n\r\n<P>Der skal på den billeddiagnostiske afdeling foreligge en instruks for  \r\n\r\n mærkning og identifikation af røntgenbilleder og andre billedoptagelser. </P>  \r\n\r\n<P>Den sundhedsperson, der udfører undersøgelsen, er ansvarlig for, at  \r\n\r\n patientens identitet stemmer overens med henvisningen, den anvendte  \r\n\r\n navneplade, evt. medfølgende journal og andet materiale. Ved tvivl om hvilken  \r\n\r\n undersøgelse, der skal foretages, kontaktes henvisende læge. Vedkommende skal  \r\n\r\n desuden sikre sig korrekt mærkning af side mv. på billedet. Undersøgeren  \r\n\r\n sikrer sig, at patientens navneplade fjernes fra markeringsapparatet  \r\n\r\n umiddelbart efter undersøgelsen. Navnepladen skal som regel følge patienten  \r\n\r\n eller journalen. </P>  \r\n\r\n<P>Den, der udfører undersøgelsen, skal efterfølgende sikre sig, at billedet  \r\n\r\n er mærket entydigt jf. 5.1. Anvendes konvolut eller lignende til opbevaring  \r\n\r\n af billeder skal det kontrolleres, at oplysninger herpå stemmer overens med  \r\n\r\n oplysninger på billedet. </P>  \r\n\r\n<P>Den læge, der beskriver billedet, skal sikre sig, at der er  \r\n\r\n overensstemmelse mellem identitetsoplysninger på billedet,  \r\n\r\n henvisningsseddel/svar og eventuel journal og andet materiale. Hvis den  \r\n\r\n endelige beskrivelse afviger væsentligt fra det præliminære svar, skal dette  \r\n\r\n angives. </P>  \r\n\r\n<P>Ved seriebilleder skal der ske en ordensnummerering og eventuel  \r\n\r\n nummerering med tidspunkt. Snitbilledoptagelser med konventionel  \r\n\r\n røntgenteknik skal markeres med et mål for afstand mellem film og bevægeakse.  \r\n\r\n På CT- og MR-billeder skal foreligge snitnummerering, som skal kunne  \r\n\r\n sammenholdes med et scout view, hvorpå der er indlagt linjer. </P>  \r\n\r\n<P>Hvis et billede anvendes i forbindelse med undersøgelse eller behandling  \r\n\r\n af en patient, skal billedets oplysninger sammenholdes med patientens  \r\n\r\n identitetsoplysninger. </P>  \r\n\r\n<P> <B>7.3 Identifikation og mærkning af vævsprøver, herunder blod</B>  </P>  \r\n\r\n<P>Der skal fra patologisk afdeling, centrallaboratorium mv. foreligge  \r\n\r\n instruks om sikring af korrekt patientidentifikation, kontrol af  \r\n\r\n bestillingssedlens oplysninger, mærkning og identifikation af prøvemateriale.  \r\n\r\n Instruksen skal præcisere, at ansvaret for identifikation og mærkning af  \r\n\r\n prøveglas mv. i forbindelse med prøvetagning påhviler den, som tager prøven.  \r\n\r\n Ligeledes skal ansvaret for efterfølgende mærkning af udskæringer og lignende  \r\n\r\n samt senere beskrivelse af præparatet fastslås. </P>  \r\n\r\n<P>Sikring af personidentitet sker som beskrevet i kapitel 4. Mærkning af  \r\n\r\n prøvemateriale sker normalt ved angivelse af patientens navn, personnummer og  \r\n\r\n datering. Der kan anvendes kode i form af entydigt identifikationsnummer jf.  \r\n\r\n 5.2. Mærkning skal foregå direkte på objektglas eller på reagensglas, som  \r\n\r\n indeholder præparat eller prøve og skal udføres, inden prøven tages. I  \r\n\r\n forbindelse med undersøgelse af præparatet/prøven skal undersøgeren sikre sig  \r\n\r\n overensstemmelse mellem prøvens oplysninger og henvisningssedlens  \r\n\r\n oplysninger. Når svaret afgives, skal der igen ske en kontrol, hvor  \r\n\r\n oplysningerne sammenholdes. </P>  \r\n\r\n<P> <B>7.4 Medicingivning</B>  </P>  \r\n\r\n<P>Der skal på afdelingen foreligge en instruks for identifikation af  \r\n\r\n lægemiddel og patient i forbindelse med medicingivning. Det skal fremgå, hvem  \r\n\r\n der er ansvarlig for korrekt identifikation. Instruksen kan indgå i  \r\n\r\n afdelingens skriftlige instruktioner for håndtering af lægemidler, jf.  \r\n\r\n bilaget nr. 5. </P>  \r\n\r\n<P>Ordination af lægemidler og ændringer af ordination skal som hovedregel  \r\n\r\n foreligge skriftligt i journalen. Ordination kan dog gives  \r\n\r\n mundtligt/telefonisk, når den efterfølgende optegnes i journalen. Afdelingens  \r\n\r\n instrukser skal i så fald angive, hvorledes fremgangsmåden skal være for  \r\n\r\n denne efterfølgende skriftlige bekræftelse. </P>  \r\n\r\n<P>Ved ordination og udmåling skal lægemidlet altid identificeres med  \r\n\r\n navn/betegnelse, præparationsform samt styrke/koncentration. Identifikationen  \r\n\r\n af lægemidlet skal ske direkte på beholderen (fx ampul/hætteglas), idet det  \r\n\r\n ikke er tilstrækkeligt at aflæse på udvendige pakning. Disse oplysninger samt  \r\n\r\n dosis og modtagers identitetsoplysninger skal ved udmåling kontrolleres med  \r\n\r\n ordinationen. Hvis lægemidlet ikke straks uddeles/indgives af den person som  \r\n\r\n udmåler, skal modtagers identitetsoplysninger fremgå af beholderen. Ligeledes  \r\n\r\n skal lægemidlets navn, styrke/koncentration og dosis samt tidspunkt for  \r\n\r\n uddeling/indgift angives på beholderen eller i det adskilte rum (fx i  \r\n\r\n medicinbakke), hvor beholderen med den udmålte medicin opbevares. Disse  \r\n\r\n oplysninger skal ligeledes anføres ved tilsætning af lægemidler til  \r\n\r\n infusionsvæsker. </P>  \r\n\r\n<P>Ved selve uddelingen skal der foretages identifikation af modtageren som  \r\n\r\n beskrevet i kapitel 4, og lægemidlets identitet skal kontrolleres med  \r\n\r\n ordinationen i den udstrækning, det er muligt. </P>  \r\n\r\n<P>Såfremt patienter selv administrerer deres medicin, skal dette fremgå af  \r\n\r\n patientjournalen, og proceduren vedrørende denne administrationsform skal  \r\n\r\n indgå i afdelingens instrukser. </P>  \r\n\r\n<P>Når patienten udskrives fra afdelingen, skal denne gives entydig  \r\n\r\n information om den fortsatte behandling med lægemidler. Hvad angår recepter  \r\n\r\n udskrevet i den forbindelse henvises til bilaget nr. 8. </P>  \r\n\r\n<P> <B>7.5 Sikring af forligelighed ved transfusion</B>  </P>  \r\n\r\n<P>Der skal fra blodbanken foreligge en instruks for mærkning og  \r\n\r\n identifikation af blodtype, patient og blodprodukt i forbindelse med alle  \r\n\r\n faser af blodtransfusion, såsom prøvetagning til type og forlig, rekvisition  \r\n\r\n og ekspedition af blod, opsætning og tilkobling af transfusion. Det skal af  \r\n\r\n instruksen klart fremgå, hvad der skal kontrolleres, og hvem der i den  \r\n\r\n enkelte fase er ansvarlig for denne kontrol. </P>  \r\n\r\n<P>Instruksen skal angive, hvorledes (donor- og patient-) blodtype samt  \r\n\r\n personidentifikation anføres på blodpose og på blodtypesvar. Der må i  \r\n\r\n løbenummer ikke anvendes betegnelser, der kan forveksles med blodtype. Ved  \r\n\r\n forekomst af irregulære antistoffer bør der anvendes særlig mærkning. </P>  \r\n\r\n<P>Instruksen skal særligt udførligt angive, hvorledes der sikres korrekt  \r\n\r\n identifikation af patienten, som skal modtage blod, og hvordan  \r\n\r\n overensstemmelse sikres mellem patientidentitet og blodtype og tilsvarende  \r\n\r\n oplysninger på blodprodukt/produktkort og blodtypesvar. Det skal tillige  \r\n\r\n kontrolleres, at der er undersøgt for og fundet forligelighed. De nævnte  \r\n\r\n kontrolprocedurer skal udføres ved patienten, umiddelbart før  \r\n\r\n blodtransfusionen foretages. Det skal af instruksen fremgå, at den der  \r\n\r\n opsætter og tilkobler blodet er ansvarlig for dette. </P>  \r\n\r\n<P> <B>7.6 Identifikation af nyfødte på barselgang og barselafdeling </B></P>  \r\n\r\n<P>Der skal på afdelingen foreligge en instruks for, hvorledes moderens og  \r\n\r\n barnets identitet sikres. Instruksen skal angive, hvem der er ansvarlig. Der  \r\n\r\n bør anvendes identitetsbånd, som vedføjes moderens håndled i forbindelse med  \r\n\r\n ankomst til afdelingen, og barnets fod- eller håndled før afnavling eller,  \r\n\r\n hvis det af hensyn til behandlingen må udskydes, snarest muligt herefter.  \r\n\r\n</P>  \r\n\r\n<P>Moderens navn, personnummer og barnets entydige identitetsnummer skal  \r\n\r\n fremgå af både barnets og moderens identitetsbånd. Identitetsnummeret samt  \r\n\r\n barnets køn opføres i moderens journal og i samtlige papirer vedrørende  \r\n\r\n barnet. Før barnet forlader fødestuen kontrolleres og sammenholdes  \r\n\r\n oplysningerne på moderens identitetsbånd, barnets identitetsbånd og  \r\n\r\n journaloplysningerne. Ved modtagelsen på barselafdelingen gentages  \r\n\r\n kontrolproceduren. Ved udskrivning fra barselafdeling kontrolleres og  \r\n\r\n sammenholdes igen barnets identitetsbånd mod moderens identitetsbånd og  \r\n\r\n journaloplysninger. Det vil være en fordel, at moderen deltager i disse  \r\n\r\n kontrolprocedurer. </P>  \r\n\r\n<P>Bilag </P>  \r\n\r\n<P> <B>Oversigt over love og andet relevant materiale</B>  </P>  \r\n\r\n<P>1 Lov om sundhedsvæsenets centralstyrelse mv. nr. 397 af 10. juni 1987,  \r\n\r\n senest ændret ved lov nr. 503 af 30. juni 1993 </P>  \r\n\r\n<P>2 Lov om udøvelse af lægegerning, jf. lovbekendtgørelse nr. 632 af 20.  \r\n\r\n juli 1995 </P>  \r\n\r\n<P>3 Lov om sygeplejersker, jf. lovbekendtgørelse nr. 759 af 14. november  \r\n\r\n 1990, senest ændret ved lov nr. 352 af 14. maj 1992 </P>  \r\n\r\n<P>4 Indenrigsministeriets bekendtgørelse nr. 244 af 26. juli 1937 om lægers  \r\n\r\n pligt til at føre optegnelser </P>  \r\n\r\n<P>5 Sundhedsstyrelsens bekendtgørelse nr. 270 af 26. april 1995 om  \r\n\r\n håndtering af lægemidler på behandlende institutioner og afdelinger  \r\n\r\n (medicinskabsbekendtgørelsen) </P>  \r\n\r\n<P>6 Sundhedsstyrelsens bekendtgørelse nr. 242 af 7. april 1995 om  \r\n\r\n dosisdispensering af lægemidler </P>  \r\n\r\n<P>7 Sundhedsstyrelsens vejledning nr. 64 af 10. maj 1995 om  \r\n\r\n dosisdispensering af lægemidler </P>  \r\n\r\n<P>8 Sundhedsstyrelsens bekendtgørelse nr. 294 af 9. maj 1995 om recepter  \r\n\r\n</P>  \r\n\r\n<P>9 Sundhedsstyrelsens cirkulære nr. 163 af 22. september 1992 om  \r\n\r\n information og samtykke mv. &#187;Lægers pligt og patienters ret&#171; </P>  \r\n\r\n<P>10 Sundhedsstyrelsens vejledende retningslinier af 3. januar 1984 for  \r\n\r\n kontrolforanstaltninger ved anvendelse af servietter, tamponer, duge,  \r\n\r\n instrumenter mv. i forbindelse med operationer </P>  \r\n\r\n<P>11 Sundhedsstyrelsens vejledning i god fremstillingspraksis for  \r\n\r\n blodbankers fremstilling og forhandling m.v. af blod og blodkomponenter.  \r\n\r\n April 1992 (J.nr. 2601-49-1991) </P>  \r\n\r\n<P>12 Ansvar for udstyr: &#187;Journal&#171; for sundhedsvæsenet nr. 1,  \r\n\r\n februar 1993, s. 25 </P>  \r\n\r\n<P>13 Ansatte i dilemma - hvad er mit ansvar?: &#187;Journal&#171; nr. 3,  \r\n\r\n august 1991, s. 19 </P>  \r\n\r\n<P>14 Udskrivningsbreve til tiden (praktiserende læger skal have oplysninger,  \r\n\r\n når de skal følge en behandling op): &#187;Journal&#171; nr. 1, februar 1995,  \r\n\r\n s. 30 </P>  \r\n\r\n<P>15 Manglende identifikation ved blodtransfusion:  \r\n\r\n &#187;Sygeplejersken&#171; 21/90, side 43 og Ugeskrift for Læger 152/20, side  \r\n\r\n 1486 </P>  \r\n\r\n<P>16 Fejl ved anæstesi (2 sager): &#187;Sygeplejersken&#171; 1/90, side 24  \r\n\r\n</P>  \r\n\r\n<P>17 Billeder forbyttet: &#187;Sygeplejersken&#171; 14/90, side 27 </P>  \r\n\r\n<P>18 Fejlidentifikation af operationspræparater: Ugeskrift for Læger 152/8,  \r\n\r\n side 567 </P>  \r\n\r\n<P>19 Information skal fremgå af journalen: &#187;Journal&#171; nr. 2,  \r\n\r\n februar 1992, side 30 </P>  \r\n\r\n<P>20 Journalføring og information ved mislykket operation: Ugeskrift for  \r\n\r\n Læger 153/26 side 1895 </P>  \r\n\r\n<P>21 Forbudt at rette i journaler: &#187;Journal&#171; nr. 4, november 1991,  \r\n\r\n side 23 </P>  \r\n\r\n<P>22 Vedrørende medicinordination, medicingivning og patienters  \r\n\r\n selvadministration af medicin m.m. Sundhedsstyrelsens brev af 12. december  \r\n\r\n 1995 til bl.a. landets sygehuse. Optrykt i Ugeskrift for Læger 158/4, side  \r\n\r\n 562-563. </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19961501160"
        },
        {
            "displayName": "Entydig dokumentidentifikation",
            "displayValue": "CM041484"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15011"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "28/02/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsstyrelsens j.nr. 4410-26-1995"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}