{
    "id": 85267,
    "title": "Bekendtgørelse om uddannelsen til hotel- og fritidsassistent ",
    "documentTypeId": "60",
    "isSagsforlobPeriodValid": false,
    "shortName": "BEK nr 544 af 25/06/1997",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Uddannelsen</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Uddannelsens varighed og struktur m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Uddannelsens mål og indhold</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Bedømmelse og uddannelsesbeviser m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Ikrafttræden</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om uddannelsen til hotel- og  \r\n\r\n fritidsassistent </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 4, stk. 2, i lov om erhvervsuddannelser, jf.  \r\n\r\n lovbekendtgørelse nr. 122 af 5. februar 1997, fastsættes: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Uddannelsen </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Uddannelsens formål er, at eleven gennem  \r\n\r\n skoleundervisning og praktikuddannelse opnår kompetence som hotel- og  \r\n\r\n fritidsassistent. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Det faglige udvalg for uddannelsen er Det  \r\n\r\n faglige udvalg for Hotel- og fritidsassistentuddannelsen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> For uddannelsen gælder endvidere de regler, som  \r\n\r\n Undervisningsministeriet har fastsat i medfør af erhvervsuddannelseslovens §  \r\n\r\n 4, stk. 1, herunder bekendtgørelse om erhvervsuddannelser  \r\n\r\n (hovedbekendtgørelsen). </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Uddannelsens varighed og struktur m.v. </I>  \r\n\r\n</P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Uddannelsen varer i alt 2 år og 6 måneder. </P>  \r\n\r\n<P CLASS=STK> <I>Stk. 2. </I> Skoleundervisningen varer 40 uger.  \r\n\r\n Skoleundervisningen veksler med praktikuddannelse som vist i figuren og som  \r\n\r\n anført nedenfor, jf. dog § 5: </P>  \r\n\r\n<UL CLASS=PLAIN-LIST>  \r\n\r\n<LI>1) Praktikuddannelse for elever, der indleder uddannelsen i virksomhed.  \r\n\r\n</LI>  \r\n\r\n<LI>2) 2. skoleperiode, 20 uger. </LI>  \r\n\r\n<LI>3) Praktikuddannelse. </LI>  \r\n\r\n<LI>4) 3. skoleperiode, 10 uger. </LI>  \r\n\r\n<LI>5) Praktikuddannelse. </LI>  \r\n\r\n<LI>6) 4. skoleperiode, 10 uger. </LI>  \r\n\r\n<LI>7) Praktikuddannelse indtil udløbet af uddannelsestiden. </LI>  \r\n\r\n</UL>  \r\n\r\n<P CLASS=STK> <I>Stk. 3 . </I> I 4. skoleperiode afholdes en afsluttende  \r\n\r\n eksamen. </P>  \r\n\r\n<P> <I>Voksenuddannelse</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Personer, der er fyldt 25 år, kan indgå  \r\n\r\n uddannelsesaftale og gennemføre uddannelsen på 1 år og 6 måneder, hvis de har  \r\n\r\n haft mindst 2 års relevant fuldtidsbeskæftigelse eller tilsvarende  \r\n\r\n deltidsbeskæftigelse inden for branchen. </P>  \r\n\r\n<P CLASS=STK> <I>Stk. 2. </I> Det faglige udvalg kan i særlige tilfælde  \r\n\r\n dispensere fra mindre afvigelser i alders- og beskæftigelseskravet i stk. 1.  \r\n\r\n</P>  \r\n\r\n<P CLASS=STK> <I>Stk. 3. </I> Det er en forudsætning for anvendelse af  \r\n\r\n reglerne i stk. 1 og 2, at eleven efter skolens vurdering vil kunne  \r\n\r\n gennemføre skoleundervisningen inden for den fastsatte uddannelsestid,  \r\n\r\n eventuelt efter fritagelse for dele af undervisningen. </P>  \r\n\r\n<P CLASS=STK> <I>Stk. 4 . </I> Afgørelse efter stk. 2, jf. stk. 3, skal så  \r\n\r\n vidt muligt træffes inden indgåelse af uddannelsesaftale. </P>  \r\n\r\n<P>Skole- og praktikperioder </P>  \r\n\r\n<P><IMG SRC=\"/image.aspx?id=85267&img=CR44910_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P CLASS=STK> <I>Stk. 5. </I> For elever med uddannelsesaftale efter stk. 1  \r\n\r\n kan skolen efter samråd med det fagli-ge udvalg tilrettelægge et  \r\n\r\n uddannelsesforløb bestående af henholdsvis skoleundervisning og  \r\n\r\n praktikuddannelse og den samlede skoleundervisning kan afkortes efter skolens  \r\n\r\n bestemmelse, jf. § 8, stk. 2. Det faglige udvalg skal godkende fastsættelsen  \r\n\r\n af praktikperioder. </P>  \r\n\r\n<P> <I>Fritagelse for dele af undervisningen</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Elever, der har gennemført 2. skoleperiode i  \r\n\r\n følgende uddannelser, er fritaget for 2. skoleperiode i uddannelsen til  \r\n\r\n hotel- og fritidsassistent: </P>  \r\n\r\n<UL CLASS=PLAIN-LIST>  \r\n\r\n<LI>1) Kok og smørrebrødsjomfruuddannelsen. </LI>  \r\n\r\n<LI>2) Tjeneruddannelsen. </LI>  \r\n\r\n<LI>3) Receptionistuddannelsen. </LI>  \r\n\r\n<LI>4) Cafeteria- og kantineassistentuddannelsen. </LI>  \r\n\r\n<LI>5) Køkkenassistentuddannelsen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Fritagelse for dele af uddannelsen kan i øvrigt  \r\n\r\n ske, jf. bilag 1 (meritskema), og efter reglerne i hovedbekendtgørelsen og  \r\n\r\n bekendtgørelsen om merit for visse fag i ungdomsuddannelserne m.v.  \r\n\r\n (meritbekendtgørelsen). </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Uddannelsens mål og indhold </I> </P>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Den uddannede hotel- og fritidsassistent skal  \r\n\r\n selvstændigt kunne tilrettelægge og udføre varierende servicefunktioner inden  \r\n\r\n for hotel- og fritidsområdet. Hotel- og fritidsassistenten skal herunder  \r\n\r\n selvstændigt og i samarbejde med andre kunne varetage: </P>  \r\n\r\n<UL CLASS=PLAIN-LIST>  \r\n\r\n<LI>1) Grund- og specialrengøring. </LI>  \r\n\r\n<LI>2) Klargøring af værelser, møde- og konferencelokaler m.v. </LI>  \r\n\r\n<LI>3) Morgenservering. </LI>  \r\n\r\n<LI>4) Produktion og salg af fastfood-produkter. </LI>  \r\n\r\n<LI>5) Servicering af gæster og kunder. </LI>  \r\n\r\n<LI>6) Almindeligt servicearbejde inden for overnatnings-, bespisnings- og  \r\n\r\n turistvirksomhed. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Arbejdet skal udføres med høj hygiejnisk  \r\n\r\n standard, med respekt for almindelige servicebegreber og etiske normer, og  \r\n\r\n med forståelse af miljømæssige forhold inden for beskæftigelsesområdet. </P>  \r\n\r\n<P CLASS=STK> <I>Stk. 3. </I> Den uddannede hotel- og fritidsassistent skal  \r\n\r\n have grundlæggende indsigt i restaurant-, hotel- og fritidsbranchen,  \r\n\r\n miljømæssige forhold og rengørings- og sikkerhedsmæssige krav samt have  \r\n\r\n forståelse af samarbejde. Desuden skal den uddannede hotel- og  \r\n\r\n fritidsassistent aktivt kunne deltage i virksomhedens egenkontrol. </P>  \r\n\r\n<P CLASS=STK> <I>Stk. 4. </I> Den uddannede hotel- og fritidsassistent skal  \r\n\r\n have indsigt i og forståelse for beskæftigelsesområdets miljømæssige forhold,  \r\n\r\n herunder håndtering af miljømæssige problemstillinger i forbindelse med  \r\n\r\n fagets udførelse. </P>  \r\n\r\n<P> <I>Skoleundervisningen</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Undervisningen på skole skal på en  \r\n\r\n helhedsorienteret måde omfatte både praktisk og teoretisk undervisning med  \r\n\r\n henblik på at give eleven fornødne generelle og specielle kvalifikationer,  \r\n\r\n herunder at give eleven forudsætninger for at varetage de funktioner, som  \r\n\r\n uddannelsen tager sigte på. </P>  \r\n\r\n<P CLASS=STK> <I>Stk. 2. </I> For elever, der optages efter § 5,  \r\n\r\n tilrettelægges undervisningen efter elevens forudsætninger og behov, idet den  \r\n\r\n vejledende uddannelsestid, jf. §§ 9-12, kan fraviges i fornødent omfang og  \r\n\r\n under respekt for de angivne mål for undervisningen. Undervisningen skal  \r\n\r\n omfatte valgfag. </P>  \r\n\r\n<P> <I>Grundfag</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Undervisningen omfatter følgende grundfag med  \r\n\r\n det angivne niveau: </P>  \r\n\r\n<UL CLASS=PLAIN-LIST>  \r\n\r\n<LI>1) Produktudvikling, produktion og service, (modul 1+2), 2,2 uger. </LI>  \r\n\r\n<LI>2) Sundhed. </LI>  \r\n\r\n<LI>3) Hygiejne. </LI>  \r\n\r\n<LI>4) Naturfag, F. </LI>  \r\n\r\n<LI>5) Dansk, F. </LI>  \r\n\r\n<LI>6) Miljø, 1,1 uger. </LI>  \r\n\r\n<LI>7) Førstehjælp og brandbekæmpelse, 0,5 uger. </LI>  \r\n\r\n<LI>8) Fremmedsprog, engelsk, F. </LI>  \r\n\r\n<LI>9) Salg og service, F. </LI>  \r\n\r\n</UL>  \r\n\r\n<P CLASS=STK> <I>Stk. 2 . </I> Mål, indhold og vejledende uddannelsestid for  \r\n\r\n de enkelte grundfag følger reglerne om grundfag. </P>  \r\n\r\n<P CLASS=STK> <I>Stk. 3 . </I> Undervisningen i grundfag i 2. skoleperiode  \r\n\r\n har en vejledende uddannelsestid på 10,8 uger, og omfatter de i stk. 1, nr.  \r\n\r\n 1-8, nævnte fag. De i stk. 1, nr. 1-7, nævnte fag afsluttes i 2.  \r\n\r\n skoleperiode. </P>  \r\n\r\n<P> <I>Områdefag</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Undervisningen i områdefag i 2. skoleperiode  \r\n\r\n har følgende mål, vejledende uddannelsestid og øvrige rammer for indholdet:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) <B>Grundtilberedning</B>  </LI>  \r\n\r\n</UL>  \r\n\r\n<P>Eleven skal under vejledning kunne klargøre, fremstille og anrette enkle  \r\n\r\n retter til servering i henholdsvis restaurant, institution,  \r\n\r\n fastfood-forretning, kantine og cafeteria. </P>  \r\n\r\n<UL CLASS=PLAIN-LIST>  \r\n\r\n<LI>a) Inden for restaurantområdet skal eleven under vejledning kunne anvende  \r\n\r\n de nødvendige grundtilberedningsmetoder i forbindelse med grundrepertoiret  \r\n\r\n ved fremstilling af enkle varme og kolde retter. </LI>  \r\n\r\n<LI>b) Inden for institutionsområdet skal eleven under vejledning ud fra  \r\n\r\n givne kostplaner kunne tilberede enkel og ernæringsmæssig rigtig sammensat  \r\n\r\n fuldkost samt enkle kostformer til forskellige institutionstyper. Eleven skal  \r\n\r\n endvidere under vejledning kunne tilberede ernæringsrigtige lune retter og  \r\n\r\n enkle brød- og kagetyper. </LI>  \r\n\r\n<LI>c) Inden for cafeteria-, kantine- og fastfood-området skal eleven under  \r\n\r\n vejledning kunne fremstille enkle fastfood-produkter på grundlag af såvel  \r\n\r\n friske råvarer som hel- og halvfabrikata. Eleven skal kunne anvende  \r\n\r\n tilberedningsudstyr, som er specielt egnet til fastfood-produktion. </LI>  \r\n\r\n</UL>  \r\n\r\n<P> <I>(Vejledende uddannelsestid: 3,8 uger - restaurantområdet 1,5 uger,  \r\n\r\n institutionsområdet 1,5 uger og cafeteria-, kantine- og fastfood-området 0,8  \r\n\r\n uger).</I>  </P>  \r\n\r\n<UL CLASS=PLAIN-LIST>  \r\n\r\n<LI>2) <B>Anretning og servering</B>  </LI>  \r\n\r\n</UL>  \r\n\r\n<P>Eleven skal på grundlæggende niveau og under vejledning kunne foretage  \r\n\r\n anretning, servering, emballering og distribution i restaurant, institution,  \r\n\r\n cafeteria, kantine og cateringvirksomheder. </P>  \r\n\r\n<UL CLASS=PLAIN-LIST>  \r\n\r\n<LI>a) Inden for restaurantområdet skal eleven under vejledning og på  \r\n\r\n grundlæggende niveau kunne klargøre og yde gæstebetjening i forbindelse med  \r\n\r\n enkle serveringsformer. </LI>  \r\n\r\n<LI>b) Inden for institutionsområdet skal eleven under vejledning kunne  \r\n\r\n foretage almindelig distribution, anretning og servering til forskellige  \r\n\r\n typer af institutioner. </LI>  \r\n\r\n<LI>c) Inden for cafeteria- og kantineområdet skal eleven under vejledning  \r\n\r\n kunne foretage almindelig portionering og anretning til hel eller delvis  \r\n\r\n selvbetjening samt gæstebetjening. </LI>  \r\n\r\n<LI>d) Inden for cateringområdet skal eleven under vejledning kunne foretage  \r\n\r\n grundlæggende emballering og pakning af enkle retter og komponenter til  \r\n\r\n distribution samt efterfølgende anretning. </LI>  \r\n\r\n</UL>  \r\n\r\n<P> <I>(Vejledende uddannelsestid: 1,6 uger).</I>  </P>  \r\n\r\n<UL CLASS=PLAIN-LIST>  \r\n\r\n<LI>3) <B>Salg og administration</B>  </LI>  \r\n\r\n</UL>  \r\n\r\n<P>Eleven skal under vejledning og på grundlæggende niveau kunne: </P>  \r\n\r\n<UL CLASS=PLAIN-LIST>  \r\n\r\n<LI>a) Foretage indkøb, varebestilling og varemodtagelse. </LI>  \r\n\r\n<LI>b) Foretage prisberegning med udregning af kostpriser. </LI>  \r\n\r\n<LI>c) Opstille budget og regnskab. </LI>  \r\n\r\n<LI>d) Foretage markedsføring under anvendelse af grundlæggende  \r\n\r\n markedsføringsprincipper. </LI>  \r\n\r\n</UL>  \r\n\r\n<P> <I>(Vejledende uddannelsestid: 1,6 uger).</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Undervisningen i områdefag i 3. og 4.  \r\n\r\n skoleperiode har følgende mål, vejledende uddannelsestid og øvrige rammer for  \r\n\r\n indholdet: </P>  \r\n\r\n<UL CLASS=PLAIN-LIST>  \r\n\r\n<LI>1) <B>Intern og ekstern kommunikation</B>  </LI>  \r\n\r\n</UL>  \r\n\r\n<P>Eleven skal kunne indgå i samarbejdet på en virksomhed og deltage aktivt i  \r\n\r\n såvel intern som ekstern kommunikation. Eleven skal herunder: </P>  \r\n\r\n<UL CLASS=PLAIN-LIST>  \r\n\r\n<LI>a) Have kendskab til sammenhængen mellem samarbejde og kommunikation på  \r\n\r\n den ene side og kvaliteten af virksomhedens salgs- og servicearbejde og  \r\n\r\n trivslen på arbejdspladsen på den anden side. </LI>  \r\n\r\n<LI>b) Kunne deltage i udviklingen af den interne kommunikation med henblik  \r\n\r\n på at styrke virksomhedens salgs- og serviceindsats og højne kvaliteten af  \r\n\r\n gæste- og kundebetjeningen. </LI>  \r\n\r\n<LI>c) Have kendskab til de faktorer, der påvirker eller er led i  \r\n\r\n kommunikation mellem mennesker, herunder betydningen af fagområder og  \r\n\r\n -grænser, køn, miljø, kulturforskelle, stress, menneskers udtryksmidler  \r\n\r\n (kropssprog, mimik, sprog), etiske normer og diskretionshensyn. </LI>  \r\n\r\n<LI>d) Kunne behandle reklamationer hensigtsmæssigt. </LI>  \r\n\r\n</UL>  \r\n\r\n<P> <I>(Vejledende uddannelsestid: 0,6 uger).</I>  </P>  \r\n\r\n<UL CLASS=PLAIN-LIST>  \r\n\r\n<LI>2) <B>Hygiejne</B>  </LI>  \r\n\r\n</UL>  \r\n\r\n<P>Eleven skal have kendskab til og kunne efterleve de lovbestemte  \r\n\r\n hygiejnekrav, der gælder for branchen. Eleven skal herunder: </P>  \r\n\r\n<UL CLASS=PLAIN-LIST>  \r\n\r\n<LI>a) Kunne deltage aktivt i den enkelte virksomheds egenkontrol. </LI>  \r\n\r\n<LI>b) Kunne efterleve almindelige hygiejneforskrifter i den daglige  \r\n\r\n produktion. </LI>  \r\n\r\n<LI>c) Opfylde de specielle hygiejnekrav, der stilles til fortilberedning,  \r\n\r\n anretning og opbevaring af smørrebrød, kolde og varme retter samt emballering  \r\n\r\n af retter &#187;ud af huset&#171;. </LI>  \r\n\r\n</UL>  \r\n\r\n<P> <I>(Vejledende uddannelsestid: 0,6 uger).</I>  </P>  \r\n\r\n<UL CLASS=PLAIN-LIST>  \r\n\r\n<LI>3) <B>Turistlære</B>  </LI>  \r\n\r\n</UL>  \r\n\r\n<P>Eleven skal kunne yde service over for danske og udenlandske kunder og  \r\n\r\n gæster under hensyntagen til deres forskellige kulturelle baggrunde. Eleven  \r\n\r\n skal herunder: </P>  \r\n\r\n<UL CLASS=PLAIN-LIST>  \r\n\r\n<LI>a) Kunne informere danske og udenlandske gæster og kunder om de lokale  \r\n\r\n forhold for turister, herunder muligheder for overnatning, bespisning,  \r\n\r\n transport og oplevelse. </LI>  \r\n\r\n<LI>b) Have viden om og indsigt i forskellige kulturers og religioners  \r\n\r\n normer, skikke og spisevaner og være i stand til at tage hensyn til de  \r\n\r\n forskelligartede behov hos kunder og gæster, der bunder heri. </LI>  \r\n\r\n</UL>  \r\n\r\n<P> <I>(Vejledende uddannelsestid: 1,0 uger).</I>  </P>  \r\n\r\n<UL CLASS=PLAIN-LIST>  \r\n\r\n<LI>4) <B>Grundrengøring</B>  </LI>  \r\n\r\n</UL>  \r\n\r\n<P>Eleven skal selvstændigt og i samarbejde med andre kunne planlægge,  \r\n\r\n tilrettelægge og udføre daglig erhvervsrengøring samt grund- og  \r\n\r\n hovedrengøring. Eleven skal herunder kunne: </P>  \r\n\r\n<UL CLASS=PLAIN-LIST>  \r\n\r\n<LI>a) Genkende og behandle de mest almindeligt anvendte overflader. </LI>  \r\n\r\n<LI>b) Vælge, anvende og dosere de mest almindeligt forekommende  \r\n\r\n rengøringsmidler efter gældende sikkerhedsforskrifter. </LI>  \r\n\r\n<LI>c) Anvende rengøringsmaskiner og -apparater på en sikkerhedsmæssig  \r\n\r\n forsvarlig måde. </LI>  \r\n\r\n<LI>d) Arbejde ergonomisk rigtigt. </LI>  \r\n\r\n<LI>e) Udføre arbejdet under hensyntagen til personlig hygiejne, forebyggende  \r\n\r\n smittespredning og sikkerheden for sig selv og andre personer på området.  \r\n\r\n</LI>  \r\n\r\n<LI>f) Vælge de mest hensigtmæssige arbejdsmetoder, der er til mindst mulig  \r\n\r\n gene for gæster og kunder og giver den mindst mulige miljøbelastning. </LI>  \r\n\r\n</UL>  \r\n\r\n<P> <I>(Vejledende uddannelsestid: 3,4 uger).</I>  </P>  \r\n\r\n<UL CLASS=PLAIN-LIST>  \r\n\r\n<LI>5) <B>Overvågning</B>  </LI>  \r\n\r\n</UL>  \r\n\r\n<P>Eleven skal kunne tilrettelægge og gennemføre opsyn i forbindelse med  \r\n\r\n sports- og fritidsaktiviteter i sommerlande, feriecentre, badelande og andre  \r\n\r\n rekreative områder. Eleven skal herunder kunne: </P>  \r\n\r\n<UL CLASS=PLAIN-LIST>  \r\n\r\n<LI>a) Vurdere risikoelementer ved aktiviteterne og aktivt kunne medvirke til  \r\n\r\n forebyggelse af skader og ulykker. </LI>  \r\n\r\n<LI>b) Vejlede gæster og kunder. </LI>  \r\n\r\n<LI>c) Handle hensigtsmæssigt i forbindelse med skader og ulykker. </LI>  \r\n\r\n</UL>  \r\n\r\n<P> <I>(Vejledende uddannelsestid: 1,0 uger). </I></P>  \r\n\r\n<P>Specialefag </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Undervisningen i specialefag i 3. og 4.  \r\n\r\n skoleperiode har følgende mål, vejledende uddannelsestid og øvrige rammer for  \r\n\r\n indholdet: </P>  \r\n\r\n<UL CLASS=PLAIN-LIST>  \r\n\r\n<LI>1) <B>Fastfood</B>  </LI>  \r\n\r\n</UL>  \r\n\r\n<P>Eleven skal selvstændigt og i samarbejde med andre kunne tilberede de  \r\n\r\n produkter, der er almindeligt forekommende i fastfood-forretninger. Eleven  \r\n\r\n skal herunder kunne: </P>  \r\n\r\n<UL CLASS=PLAIN-LIST>  \r\n\r\n<LI>a) Foretage anretning, udportionering og afpyntning. </LI>  \r\n\r\n<LI>b) Anvende tilberedningsanvisninger. </LI>  \r\n\r\n<LI>c) Bedømme de forskellige produkters kvalitet med hensyn til smag og  \r\n\r\n udseende. </LI>  \r\n\r\n<LI>d) Anvende værktøjer og tekniske hjælpemidler sikkerhedsmæssigt  \r\n\r\n forsvarligt og foretage den daglige vedligeholdelse heraf. </LI>  \r\n\r\n<LI>e) Udføre arbejdet hensigtsmæssigt og økonomisk og uden unødvendig  \r\n\r\n anvendelse af vand, el og gas. </LI>  \r\n\r\n<LI>f) Behandle affald og foretage renholdelse efter gældende  \r\n\r\n miljøforskrifter. </LI>  \r\n\r\n</UL>  \r\n\r\n<P> <I>(Vejledende uddannelsestid: 1,5 uger).</I>  </P>  \r\n\r\n<UL CLASS=PLAIN-LIST>  \r\n\r\n<LI>2) <B>Specialrengøring</B>  </LI>  \r\n\r\n</UL>  \r\n\r\n<P>Eleven skal selvstændigt og i samarbejde med andre kunne udføre rengøring  \r\n\r\n i overnatnings-, bespisnings- og turistvirksomheder m.v. Eleven skal herunder  \r\n\r\n kunne udføre: </P>  \r\n\r\n<UL CLASS=PLAIN-LIST>  \r\n\r\n<LI>a) Rengøring og klargøring af hotelværelser og andre former for ferie- og  \r\n\r\n fritidsboliger. </LI>  \r\n\r\n<LI>b) Rengøring og klargøring af møde- og konferencelokaler. </LI>  \r\n\r\n<LI>c) Rengøring af restaurantlokaler. </LI>  \r\n\r\n<LI>d) Rengøring af specialområder, herunder køkkener, saunaer, solarier,  \r\n\r\n swimmingpools, spapools, motionsrum m.v. </LI>  \r\n\r\n<LI>e) Renholdelse af almindeligt forekommende tekstiler, gulvbelægninger,  \r\n\r\n polstermøbler og gardiner. </LI>  \r\n\r\n<LI>f) Renholdelse og opfyldning af automater. </LI>  \r\n\r\n</UL>  \r\n\r\n<P> <I>(Vejledende uddannelsestid: 1,9 uger).</I>  </P>  \r\n\r\n<UL CLASS=PLAIN-LIST>  \r\n\r\n<LI>3) <B>Gæste- og kundebetjening</B>  </LI>  \r\n\r\n</UL>  \r\n\r\n<P>Eleven skal selvstændigt kunne betjene gæster og kunder. Eleven skal  \r\n\r\n herunder kunne: </P>  \r\n\r\n<UL CLASS=PLAIN-LIST>  \r\n\r\n<LI>a) Klargøre salgsdiske og -montre, placere produkter og varer samt  \r\n\r\n forestå løbende opfyldning. </LI>  \r\n\r\n<LI>b) Foretage diskarbejde, færdiggøre og udlevere varer. </LI>  \r\n\r\n<LI>c) Tilberede, opsætte og vedligeholde en morgenbuffet. </LI>  \r\n\r\n<LI>d) Modtage betaling i form af check, rejsecheck, betalingskort og  \r\n\r\n fremmedvaluta under anvendelse af gældende legitimationsregler. </LI>  \r\n\r\n<LI>e) Udføre kunde- og gæstebetjeningen under hensyntagen til almindelige  \r\n\r\n etiske normer. </LI>  \r\n\r\n<LI>f) Forholde sig hensigtmæssigt i forbindelse med tyveri og ulykker. </LI>  \r\n\r\n</UL>  \r\n\r\n<P> <I>(Vejledende uddannelsestid: 2,0 uger).</I>  </P>  \r\n\r\n<UL CLASS=PLAIN-LIST>  \r\n\r\n<LI>4) <B>Sprog - videregående, fagrettet</B>  </LI>  \r\n\r\n</UL>  \r\n\r\n<P>Eleven skal kunne anvende engelsk ved betjening af udenlandske kunder og  \r\n\r\n gæster. På engelsk skal eleven desuden kunne: </P>  \r\n\r\n<UL CLASS=PLAIN-LIST>  \r\n\r\n<LI>a) Yde rådgivning og vejledning, der tager hensyn til gæsters og kunders  \r\n\r\n kulturelle baggrund, traditioner og ønsker. </LI>  \r\n\r\n<LI>b) Læse og forstå almindeligt forekommende tekster af daglig eller  \r\n\r\n erhvervsmæssig karakter. </LI>  \r\n\r\n<LI>c) Udfærdige simple forretningsbreve. </LI>  \r\n\r\n</UL>  \r\n\r\n<P> <I>(Vejledende uddannelsestid: 1,2 uger). </I></P>  \r\n\r\n<P>Valgfag </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Undervisningen i valgfag følger reglerne i  \r\n\r\n hovedbekendtgørelsen. </P>  \r\n\r\n<P CLASS=STK> <I>Stk. 2. </I> Valgfagene i 2. skoleperiode har et omfang  \r\n\r\n svarende til en vejledende uddannelsestid på 2,2 uger. </P>  \r\n\r\n<P CLASS=STK> <I>Stk. 3. </I> Valgfagene i 3. og 4. skoleperiode har et  \r\n\r\n omfang svarende til en vejledende uddannelsestid på 4,4 uger. </P>  \r\n\r\n<P> <I>Undervisningsplan</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Skolen fastsætter i overensstemmelse med  \r\n\r\n hovedbekendtgørelsen det nærmere indhold af undervisningen. </P>  \r\n\r\n<P> <I>Samlæsning</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Der kan samlæses med kokke- og  \r\n\r\n smørrebrødsjomfru-, tjener-, receptionist-, cafeteria- og kantineassistent-  \r\n\r\n samt køkkenassistentuddannelsen. </P>  \r\n\r\n<P> <I>Praktikuddannelsen</I>  </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Virksomheden skal gennemføre  \r\n\r\n praktikuddannelsen, sådan at den sammen med skoleundervisningen fører til, at  \r\n\r\n eleven kan nå uddannelsens mål, jf. § 7. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Målet med praktikuddannelsen er, at eleven  \r\n\r\n opnår færdigheder i mindst 6 af de nedenfor nævnte arbejdsdiscipliner. Dog  \r\n\r\n skal to af følgende indgå: Nr. 1, 2 eller 3: </P>  \r\n\r\n<UL CLASS=PLAIN-LIST>  \r\n\r\n<LI>1) Morgenservering. </LI>  \r\n\r\n<LI>2) Almindelig gæste- og kundebetjening inden for overnatnings-,  \r\n\r\n bespisnings- og turistvirksomheder. </LI>  \r\n\r\n<LI>3) Produktion og salg af fastfood-produkter. Herunder er målet endvidere,  \r\n\r\n at eleven dagligt samarbejder og er i kontakt med brugergrupperne og, hvis  \r\n\r\n det er muligt, betjener almindelige kasseapparater. </LI>  \r\n\r\n<LI>4) Rengøring og klargøring af hotelværelser eller andre former for  \r\n\r\n ferieboliger. </LI>  \r\n\r\n<LI>5) Rengøring og klargøring af møde- og konferencelokaler, samt rengøring  \r\n\r\n af restaurantlokaler. </LI>  \r\n\r\n<LI>6) Rengøring og klargøring af specialområder, såsom køkken og/eller  \r\n\r\n motionsrum, saunaer, swimmingpools og øvrige faciliteter. </LI>  \r\n\r\n<LI>7) Renholdelse af almindeligt forekommende tekstiler og materialer. </LI>  \r\n\r\n<LI>8) Simpel vedligeholdelse af installationer og udstyr. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Ved praktikuddannelsens gennemførelse skal der  \r\n\r\n sikres eleven beskæftigelse med og opnåelse af færdigheder i de  \r\n\r\n arbejdsfunktioner m.v., der har været omfattet af de foregående  \r\n\r\n skoleperioder, og som vil blive omfattet af efterfølgende skoleperioder i  \r\n\r\n overensstemmelse med skolens undervisningsplan på en sådan måde, at  \r\n\r\n skoleundervisningen og praktikuddannelsen understøtter og supplerer hinanden.  \r\n\r\n</P>  \r\n\r\n<P CLASS=STK> <I>Stk. 2. </I> Praktikvirksomheden skal i de enkelte  \r\n\r\n praktikperioder afholde mindst en samtale med den enkelte elev om dennes  \r\n\r\n arbejdsindsats og udvikling i praktikperioden. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Ved afslutningen af en praktikperiode, undtagen  \r\n\r\n den sidste, meddeler virksomheden i en erklæring til skolen og eleven, hvilke  \r\n\r\n arbejdsområder og funktioner eleven har været beskæftiget med i  \r\n\r\n praktikperioden. I denne erklæring anføres endvidere, om praktikvirksomheden  \r\n\r\n skønner, at eleven har særligt behov med hensyn til skoleundervisning. </P>  \r\n\r\n<P CLASS=STK> <I>Stk. 2. </I> Virksomheden udsteder en praktikerklæring i  \r\n\r\n overensstemmelse med hovedbekendtgørelsen, når praktiktiden i virksomheden er  \r\n\r\n afsluttet. </P>  \r\n\r\n<P CLASS=STK> <I>Stk. 3. </I> Det faglige udvalg udfærdiger i  \r\n\r\n overensstemmelse med hovedbekendtgørelsen blanketter til brug for de  \r\n\r\n erklæringer, som er nævnt i stk. 1 og 2. Skolen udleverer blanketterne til  \r\n\r\n praktikvirksomhederne. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Bedømmelse og uddannelsesbeviser m.v. </I>  \r\n\r\n</P>  \r\n\r\n<P>Uddannelsesbevis </P>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Ved uddannelsens afslutning udsteder det  \r\n\r\n faglige udvalg et uddannelsesbevis til eleven som dokumentation for, at  \r\n\r\n eleven har opnået kompetence inden for uddannelsen, jf. § 1. </P>  \r\n\r\n<P CLASS=STK> <I>Stk. 2. </I> Uddannelsesbeviset udstedes, når skolebevis er  \r\n\r\n udstedt, jf. § 21, og afsluttende praktikerklæring er udstedt, jf. § 19, stk.  \r\n\r\n 2, og når den eksamen, som er beskrevet i §§ 27-29 (den afsluttende prøve),  \r\n\r\n er bestået. </P>  \r\n\r\n<P CLASS=STK> <I>Stk. 3. </I> Uddannelsesbeviset, der affattes i  \r\n\r\n overensstemmelse med hovedbekendtgørelsen, skal angive uddannelsens  \r\n\r\n betegnelse, jf. § 1, samt oplysning om den opnåede karakter fastsat i henhold  \r\n\r\n til § 29, stk. 4. </P>  \r\n\r\n<P CLASS=STK> <I>Stk. 4. </I> Det faglige udvalg opbevarer fortegnelse over  \r\n\r\n udstedte uddannelsesbeviser i 30 år. </P>  \r\n\r\n<P> <I>Skolebevis og eksamensbevis</I>  </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Når skoleundervisningen er gennemført, og  \r\n\r\n betingelserne i stk. 2 er opfyldt, udsteder skolen et skolebevis til eleven.  \r\n\r\n Skolen sender samtidig en kopi af skolebeviset til praktikvirksomheden og til  \r\n\r\n det faglige udvalg. Skolebeviset udfærdiges i øvrigt i overensstemmelse med  \r\n\r\n reglerne i hovedbekendtgørelsen. </P>  \r\n\r\n<P CLASS=STK> <I>Stk. 2. </I> Følgende betingelser skal være opfyldt for at  \r\n\r\n udstede skolebevis: </P>  \r\n\r\n<UL CLASS=PLAIN-LIST>  \r\n\r\n<LI>1) Eleven har opnået mindst karakteren 6,0 i gennemsnit af alle afgivne  \r\n\r\n karakterer i grundfag, områdefag og specialefag, jf. § 26, stk. 5. </LI>  \r\n\r\n<LI>2) Den eksamen, som er omtalt i §§ 27-29, skal være bestået. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Skolen udsteder eksamensbeviser i  \r\n\r\n overensstemmelse med reglerne i hovedbekendtgørelsen. </P>  \r\n\r\n<P> <I>Skolens bedømmelse</I>  </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> I forbindelse med undervisningens gennemførelse  \r\n\r\n foretager skolen en løbende bedømmelse af eleven i overensstemmelse med  \r\n\r\n skolebedømmelsesplanen, jf. hovedbekendtgørelsen. </P>  \r\n\r\n<P CLASS=STK> <I>Stk. 2. </I> Formålet med den løbende bedømmelse er at  \r\n\r\n hjælpe og vejlede eleven og at give grundlag for udstedelse af  \r\n\r\n skolevejledning samt at evaluere undervisningens indhold og metode. </P>  \r\n\r\n<P CLASS=STK> <I>Stk. 3. </I> Formålet med skolens bedømmelse i sidste  \r\n\r\n skoleperiode i uddannelsen er desuden at bidrage til grundlaget for  \r\n\r\n udstedelse af skolebevis, jf. § 21. </P>  \r\n\r\n<P> <I>Skolevejledning</I>  </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Skolevejledningen skal angive karaktererne i de  \r\n\r\n enkelte grundfag, områdefag og specialefag samt give oplysning om, hvilke fag  \r\n\r\n der er gennemført. </P>  \r\n\r\n<P CLASS=STK> <I>Stk. 2. </I> Skolevejledningen skal desuden angive skolens  \r\n\r\n vurdering af elevens eventuelle behov for supplerende oplæring i  \r\n\r\n praktikvirksomheden, og for supplerende skoleundervisning for så vidt angår  \r\n\r\n de grundfag, områdefag og specialefag, hvor eleven ikke har opnået karakteren  \r\n\r\n 6,0. </P>  \r\n\r\n<P CLASS=STK> <I>Stk. 3. </I> Skolevejledningen udformes og udstedes i øvrigt  \r\n\r\n i overensstemmelse med reglerne i hovedbekendtgørelsen. </P>  \r\n\r\n<P> <I>Karaktergivning</I>  </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Ved karaktergivning anvendes 13-skalaen, jf.  \r\n\r\n bekendtgørelse om karakterskala og anden bedømmelse. </P>  \r\n\r\n<P> <I>Afsluttende bedømmelse</I>  </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Skolen afholder eksamen i grundfag, hvis det  \r\n\r\n følger af reglerne om disse fag. </P>  \r\n\r\n<P CLASS=STK> <I>Stk. 2. </I> Endvidere afholdes afsluttende eksamen efter  \r\n\r\n reglerne i §§ 27-28. </P>  \r\n\r\n<P CLASS=STK> <I>Stk. 3. </I> Skolen giver i øvrigt standpunktskarakterer i  \r\n\r\n de grundfag, som ikke afsluttes med eksamen. </P>  \r\n\r\n<P CLASS=STK> <I>Stk. 4. </I> I hvert enkelt områdefag og specialefag giver  \r\n\r\n skolen ved afslutningen af den sidste skoleperiode en standpunktskarakter i  \r\n\r\n forhold til målene for undervisningen i disse fag, jf. §§ 10-12. </P>  \r\n\r\n<P CLASS=STK> <I>Stk. 5. </I> Skolen beregner en gennemsnitskarakter på  \r\n\r\n grundlag af karaktererne i alle grundfag, områdefag og specialefag.  \r\n\r\n Gennemsnitskarakteren angives med 1 decimal. Ved beregningen vægtes  \r\n\r\n specialefag dobbelt. </P>  \r\n\r\n<P CLASS=STK> <I>Stk. 6. </I> For valgfag foretages bedømmelsen efter  \r\n\r\n reglerne om disse fag. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> I sidste skoleperiode afholdes en afsluttende  \r\n\r\n eksamen. Eksamen består af en projektopgave og en skriftlig opgave. </P>  \r\n\r\n<P CLASS=STK> <I>Stk. 2. </I> Opgaverne stilles af skolen efter samråd med  \r\n\r\n det faglige udvalg. </P>  \r\n\r\n<P CLASS=STK> <I>Stk. 3. </I> Fra afslutningen af sidste skoleperiode må  \r\n\r\n eleven højst have 6 måneder tilbage af sin uddannelsestid. </P>  \r\n\r\n<P CLASS=STK> <I>Stk. 4. </I> Ved indkaldelse af elever til sidste  \r\n\r\n skoleperiode sender skolen en liste over de pågældende elever med angivelse  \r\n\r\n af elevernes praktikvirksomheder til det faglige udvalg. </P>  \r\n\r\n<P CLASS=STK> <I>Stk. 5. </I> Det faglige udvalg udpeger herefter de  \r\n\r\n censorer, der er nævnt i stk. 6, og giver skolen meddelelse om udpegningen.  \r\n\r\n</P>  \r\n\r\n<P CLASS=STK> <I>Stk. 6. </I> Elevernes løsning af opgaverne bedømmes efter  \r\n\r\n reglerne i § 29 af en lærer, udpeget af skolen, og 2 censorer. Censorerne  \r\n\r\n skal have den fornødne fagkundskab og repræsentere henholdsvis  \r\n\r\n arbejdsgiversiden og arbejdstagersiden i det faglige udvalg. Censorerne skal  \r\n\r\n opfylde habilitetskravene i henhold til eksamensbekendtgørelsen. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Projektopgaven gennemføres individuelt eller  \r\n\r\n som gruppeopgave inden for områdefag eller specialefag, og udføres i løbet af  \r\n\r\n sidste skoleuge som et samlet forløb, der skal omfatte forberedelse og  \r\n\r\n gennemførelse af en stillet arbejdsopgave, der omfatter flere delopgaver.  \r\n\r\n Projektopgaven afleveres i form af en skriftlig rapport. </P>  \r\n\r\n<P CLASS=STK> <I>Stk. 2 . </I> Den skriftlige prøve varer 2 timer og 30  \r\n\r\n minutter og består af spørgsmål inden for område- og specialefag. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Læreren og de 2 censorer giver samlet en  \r\n\r\n karakter for henholdsvis den skriftlige prøve og projektopgaven. </P>  \r\n\r\n<P CLASS=STK> <I>Stk. 2. </I> For at bestå eksamen kræves, at karakteren er  \r\n\r\n mindst 6,0 i hver af de 2 opgaver. </P>  \r\n\r\n<P CLASS=STK> <I>Stk. 3. </I> Beregningen af eksamenskaraktererne foretages  \r\n\r\n af det faglige udvalg. Skolen indsender oplysningen om de enkelte karakterer,  \r\n\r\n som er givet efter stk. 1, til det faglige udvalg. Det faglige udvalg kan  \r\n\r\n udarbejde et skema til dette formål. </P>  \r\n\r\n<P CLASS=STK> <I>Stk. 4. </I> Hvis eleven har opnået følgende karaktersum for  \r\n\r\n de to opgaver: </P>  \r\n\r\n<UL CLASS=PLAIN-LIST>  \r\n\r\n<LI>1) 12 - 17 anføres &#187;Bestået&#171; på uddannelsesbeviset, </LI>  \r\n\r\n<LI>2) 18 - 19 anføres &#187;Bestået med ros&#171; på uddannelsesbeviset,  \r\n\r\n</LI>  \r\n\r\n<LI>3) 20 - 21 anføres &#187;Bronzemedalje&#171; på uddannelsesbeviset, </LI>  \r\n\r\n<LI>4) 22 - 26 anføres &#187;Sølvmedalje&#171; på uddannelsesbeviset. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Skolen skal tilbyde elever, der ikke består den  \r\n\r\n afsluttende eksamen, en ny eksamen (omprøve), eventuelt efter supplerende  \r\n\r\n praktikuddannelse eller skoleundervisning. Eleven kan kun deltage i eksamen  \r\n\r\n to gange, idet skolen efter samråd med det faglige udvalg dog kan tillade, at  \r\n\r\n eleven deltager i eksamen på ny, hvis der foreligger ganske særlige  \r\n\r\n omstændigheder. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttræden </I> </P>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Bekendtgørelsen træder i kraft den 7. juli  \r\n\r\n 1997. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 25. juni  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Vig Jensen </P>  \r\n\r\n<P CLASS=MINISTER ALIGN=RIGHT>/ Nina Topp </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P>Juni 1997 </P>  \r\n\r\n<P> <B>Meritskema for uddannelsen til hotel- og fritidsassistent</B>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n Noter til skema:  \r\n\r\n *) Merit for angivne fag    HTX proces-   Kok, smørre-  Tjener  \r\n\r\n                             proceslinie   brødsjomfru  \r\n\r\n                             med relevant  og køkkenas-  \r\n\r\n                             2. skole-     sistent  \r\n\r\n                             periode  \r\n\r\n ---------------------------------------------------------------------  \r\n\r\n  Afkortning af  \r\n\r\n uddannelsestid, i måneder      6               6            6  \r\n\r\n ---------------------------------------------------------------------  \r\n\r\n  Fritagelse for  \r\n\r\n skoleundervisning  \r\n\r\n Områdefag  \r\n\r\n ---------------------------------------------------------------------  \r\n\r\n Grundtilberedning              *               *            *  \r\n\r\n ---------------------------------------------------------------------  \r\n\r\n Anretning og servering         *               *            *  \r\n\r\n ---------------------------------------------------------------------  \r\n\r\n Salg og administration         *               *            *  \r\n\r\n ---------------------------------------------------------------------  \r\n\r\n Hygiejne                                       *  \r\n\r\n ---------------------------------------------------------------------  \r\n\r\n Intern og ekstern  \r\n\r\n kommunikation                                               *  \r\n\r\n ---------------------------------------------------------------------  \r\n\r\n Grundrengøring  \r\n\r\n ---------------------------------------------------------------------  \r\n\r\n Overvågning  \r\n\r\n ---------------------------------------------------------------------  \r\n\r\n Turistlære                                                  *  \r\n\r\n ---------------------------------------------------------------------  \r\n\r\n  Specialefag  \r\n\r\n Sprog - videregående  \r\n\r\n ---------------------------------------------------------------------  \r\n\r\n Fastfood  \r\n\r\n ---------------------------------------------------------------------  \r\n\r\n Specialrengøring  \r\n\r\n ---------------------------------------------------------------------  \r\n\r\n Gæste- og  \r\n\r\n kundebetjening                                               *  \r\n\r\n ---------------------------------------------------------------------  \r\n\r\n ---------------------------------------------------------------------  \r\n\r\n Noter til skema:  \r\n\r\n *) Merit for angivne fag    Receptio- Receptio- Cafeteria- Service-  \r\n\r\n                             nist med  nist uden og kan-    assistent  \r\n\r\n                             køkken,   køkken,   tineas-  \r\n\r\n                             hotel     hotel     sistent  \r\n\r\n                             og re-    og re-  \r\n\r\n                             stau-     stau-  \r\n\r\n                             rant-     rant-  \r\n\r\n                             områ-     områ-  \r\n\r\n                             dets      dets  \r\n\r\n                             2.        2.  \r\n\r\n                             skole     skole  \r\n\r\n                             periode   periode  \r\n\r\n ---------------------------------------------------------------------  \r\n\r\n  Afkortning af  \r\n\r\n uddannelsestid, i måneder      6          3        6            6  \r\n\r\n ---------------------------------------------------------------------  \r\n\r\n  Fritagelse for  \r\n\r\n skoleundervisning  \r\n\r\n Områdefag  \r\n\r\n ---------------------------------------------------------------------  \r\n\r\n Grundtilberedning              *                   *  \r\n\r\n ---------------------------------------------------------------------  \r\n\r\n Anretning og servering         *                   *  \r\n\r\n ---------------------------------------------------------------------  \r\n\r\n Salg og administration         *                   *  \r\n\r\n ---------------------------------------------------------------------  \r\n\r\n Hygiejne                                           *  \r\n\r\n ---------------------------------------------------------------------  \r\n\r\n Intern og ekstern  \r\n\r\n kommunikation                  *          *        *             *  \r\n\r\n ---------------------------------------------------------------------  \r\n\r\n Grundrengøring                                                   *  \r\n\r\n ---------------------------------------------------------------------  \r\n\r\n Overvågning  \r\n\r\n ---------------------------------------------------------------------  \r\n\r\n Turistlære                    *           *  \r\n\r\n ---------------------------------------------------------------------  \r\n\r\n  Specialefag  \r\n\r\n Sprog - videregående                               *  \r\n\r\n ---------------------------------------------------------------------  \r\n\r\n Fastfood                                           *  \r\n\r\n ---------------------------------------------------------------------  \r\n\r\n Specialrengøring  \r\n\r\n ---------------------------------------------------------------------  \r\n\r\n Gæste- og  \r\n\r\n kundebetjening                *           *  \r\n\r\n ---------------------------------------------------------------------  \r\n\r\n</PRE>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/07/1997"
        },
        {
            "displayName": "Accession",
            "displayValue": "B19970054405"
        },
        {
            "displayName": "Entydig dokumentidentifikation",
            "displayValue": "CM044910"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "20/06/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "544"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "25/06/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin., ESA, j.nr. 1996-022-223"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}