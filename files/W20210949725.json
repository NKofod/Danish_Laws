{
    "id": 224321,
    "title": "Arbejdsmiljøklagenævnet fastholdt afgørelse med påbud om at etablere en arbejdsmiljøorganisation (Arbejdsmiljøarbejde - CVR - virksomhed - konkret vurdering - arbejdsgiverbegrebet - franchise)",
    "documentTypeId": "240",
    "isSagsforlobPeriodValid": true,
    "shortName": "KEN nr 9497 af 25/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt afgørelse med påbud om at etablere en arbejdsmiljøorganisation (Arbejdsmiljøarbejde - CVR - virksomhed - konkret vurdering - arbejdsgiverbegrebet - franchise)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at virksomheden skulle etablere en arbejdsmiljøorganisation, herunder vælge en arbejdsmiljørepræsentant, der var ansat i butikken.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede også, at det var virksomheden, der var arbejdsgiver for de ansatte i butikken.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at der i hele virksomheden var 69 ansatte, hvoraf 14 ansatte arbejdede mere end 10 timer i ugen, og som ikke var arbejdsgivere eller arbejdsledere.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde også vægt på, at det var virksomheden, der som franchisetager var ejer af og ansvarlig for butikken og de ansatte i butikken.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet bemærkede, at det fremgik af oplysningerne om franchisekontakten, at virksomheden havde arbejdsgiverforpligtelsen over for butikkens ansatte herunder at sikre, at arbejdet blev udført sikkerheds- og sundhedsmæssigt fuldt forsvarligt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Et mindretal på 5 af nævnets medlemmer fandt, at det ikke var dokumenteret, at virksomheden bar arbejdsmiljøansvaret for de ansatte. Mindretallet lagde vægt på, at det ikke var tilstrækkeligt dokumenteret, at franchisetager havde den reelle mulighed for at sikre de ansattes arbejdsmiljø i butikken. Afgørelsen burde derfor ophæves.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>Afgørelsen er skrevet til [navn udeladt]. Afgørelsen er sendt til [navn udeladt], som repræsenterer [navn udeladt] i sagen.</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 20. juli 2020 om oprettelse af arbejdsmiljøorganisation.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 13. april 2021.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 20. juli 2020 med påbud til jer om, at I skal etablere en arbejdsmiljøorganisation på arbejdsstedet [adresse udeladt].</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>Nævnets afgørelse skal efterkommes senest den 12. august 2021.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at [navn udeladt], skal etablere en arbejdsmiljøorganisation, herunder vælge en arbejdsmiljørepræsentant, der er ansat i butikken [navn og CVR.nr. udeladt].</p>\r\n<p>\r\n</p>\r\n<p>Nævnet vurderer, at det er [navn udeladt], der er arbejdsgiver for de ansatte i butikken [navn udeladt].</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at I ved Arbejdstilsynets tilsynsbesøg den 30. juni 2020 på arbejdsstedet [adresse udeladt] oplyste, at der i hele virksomheden var 69 ansatte, hvoraf 14 ansatte arbejdede mere end 10 timer i ugen, og som ikke var arbejdsgivere eller arbejdsledere.</p>\r\n<p>\r\n</p>\r\n<p>I oplyste endvidere, at de ansatte i [navn og CVR.nr. udeladt], ikke havde foretaget valg af en arbejdsmiljørepræsentant blandt de ansatte på arbejdsstedet.</p>\r\n<p>\r\n</p>\r\n<p>Nævnet lægger også vægt på, at det er jer, der som franchisetager, er ejer af og ansvarlig for butikken og de ansatte i butikken.</p>\r\n<p>\r\n</p>\r\n<p>I stiller arbejdsrum til rådighed, ansætter og afskediger personale med de forpligtelser, der følger heraf, herunder er ansvarlig for, at de ansatte i det daglige overholder arbejdsmiljølovens regler.</p>\r\n<p>\r\n</p>\r\n<p>Det er jer, der, som juridisk enhed [CVR.nr. udeladt], er ansvarlig for at overholde arbejdsmiljølovens regler, og det er jer, Arbejdstilsynet vil kunne give et påbud, ligesom I – som juridiske enhed – vil kunne straffes for manglende overholdelse af arbejdsmiljøloven.</p>\r\n<p>\r\n</p>\r\n<p>[Navn udeladt] har i klagen anført, at Arbejdstilsynet har undladt at foretage en konkret vurdering af forholdene, og at Arbejdstilsynet pålægger jer en pligt, som I allerede har iagttaget.</p>\r\n<p>\r\n</p>\r\n<p>Arbejdstilsynet har ved sin afgørelse alene lagt vægt på, at den valgte arbejdsmiljørepræsentant var ansat i en anden [navn udeladt].</p>\r\n<p>\r\n</p>\r\n<p>[Navn udeladt] gør gældende, at arbejdsgiver- og virksomhedsbegrebet beror på en konkret vurdering af, hvem der stiller arbejdsrum, maskiner, redskaber, materialer eller andre nødvendige hjælpemidler til rådighed for arbejdets udførelse såvel som, hvem der kan give arbejdstageren instruktioner og føre kontrol med arbejdet i forbindelse med udførelsen heraf. Man kan således ikke bare lægge vægt på CVR nummer.</p>\r\n<p>\r\n</p>\r\n<p>[Navn udeladt] finder, at det er [navn udeladt], der er arbejdsgiver i arbejdsmiljølovens forstand, hvorfor arbejdsmiljøorganisation er etableret og varetages af [navn udeladt]. Den enkelte købmand fungerer som arbejdsleder efter arbejdsmiljøloven.</p>\r\n<p>\r\n</p>\r\n<p>Det er [navn udeladt], der vælger beliggenhed, sørger for, at det enkelte arbejdssted indrettes sikkerheds – og sundhedsmæssigt fuldt forsvarligt, vælger tekniske hjælpemidler, regulerer benyttelsen af stoffet og materialer, udsender vejledninger om arbejdsmiljøloven, udarbejder arbejdsmiljømappe og foretager butiksbesøg.</p>\r\n<p>\r\n</p>\r\n<p>[Navn udeladt] lever hermed ved den nuværende konstruktion af arbejdsmiljøorganisationen op til arbejdsmiljølovens bestemmelser.</p>\r\n<p>\r\n</p>\r\n<p>Det kan ikke føre til et andet resultat. Nævnet henviser til afgørelsen ovenfor og Arbejdstilsynets udtalelser.</p>\r\n<p>\r\n</p>\r\n<p>Nævnet skal yderligere bemærke, at det forhold, at I efter franchisekontrakten har forpligtet jer til at følge de retningslinjer, der bliver udstukket af [navn udeladt] og at franchisekontrakten med jer kan blive opsagt, hvis I ikke følger disse retningslinjer, ikke betyder, at [navn udeladt] dermed har overtaget jeres rettigheder og forpligtelser som arbejdsgiver i forhold til de ansatte i jeres butik.</p>\r\n<p>\r\n</p>\r\n<p>Franchisekontrakten regulerer forholdet mellem jer og franchisegiver. Det fremgår af oplysningerne om franchisekontakten, at I har arbejdsgiverforpligtelsen over for dem, som I ansætter, herunder at arbejdet bliver udført sikkerheds- og sundhedsmæssigt fuldt forsvarligt. I er arbejdsgiver for jeres medarbejdere med de pligter, der følger med dette.</p>\r\n<p>\r\n</p>\r\n<p>Det er jer, der ansætter, afskediger, vejleder, instruerer, kontrollerer og motiverer jeres ansatte. Det er jer, som de ansatte, skal udføre arbejdet for, og som de er forpligtet/har rettigheder over for.</p>\r\n<p>\r\n</p>\r\n<p>Det er således jer, der skal sikre, at arbejdsmiljølovens krav bliver overholdt i det daglige.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at i virksomheder med 10-34 ansatte skal samarbejdet om sikkerhed og sundhed organiseres i en arbejdsmiljøorganisation bestående af 1 eller flere arbejdsledere og 1 eller flere valgte arbejdsmiljørepræsentanter med arbejdsgiveren eller en repræsentant for denne som formand. Arbejdsmiljøorganisationen varetager både de daglige og de overordnede opgaver vedrørende sikkerhed og sundhed.</p>\r\n<p>\r\n</p>\r\n<p>Det følger af reglerne om samarbejde om sikkerhed og sundhed, at i virksomheder med 10-34 ansatte skal arbejdsgiveren etablere en arbejdsmiljøorganisation i 1 niveau.</p>\r\n<p>\r\n</p>\r\n<p>Det følger endvidere af reglerne, at i virksomheder, der skal etablere en arbejdsmiljøorganisation, skal de ansatte vælge arbejdsmiljørepræsentanter i det antal, som er fastsat efter § 16 eller følger af en aftale om organiseringen af samarbejdet om sikkerhed og sundhed efter § 20.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et flertal på 6 ud af nævnets 11 stemmeberettigede medlemmer.</p>\r\n<p>\r\n</p>\r\n<p>Et mindretal på 5 af nævnets medlemmer finder, at det ikke er dokumenteret, at [navn udeladt] bærer arbejdsmiljøansvaret for de ansatte i [navn udeladt]. Mindretallet lægger vægt på, at det ikke er tilstrækkeligt dokumenteret, at franchisetager har den reelle mulighed for at sikre de ansattes arbejdsmiljø i [navn udeladt]. Afgørelsen bør derfor ophæves.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet, brev fra [navn udeladt] af 5. og 25. november 2020, og brev fra Arbejdstilsynet af 18. november 2020.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p>\r\n</p>\r\n<p>Om samarbejde om sikkerhed og sundhed</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 6a, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p class=\"Liste1\">\r\n   <span class=\"Liste1Nr\">•</span> § 6, stk. 1, § 10 og § 25, stk. 1, 2 og 3, i bekendtgørelse nr. 1181 af 15. oktober 2010 om samarbejde om sikkerhed og sundhed.</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 674 af 25. maj 2020 af lov om arbejdsmiljø</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Samarbejde om sikkerhed og sundhed</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 6 a.</span> I virksomheder med 10-34 ansatte skal samarbejdet om sikkerhed og sundhed organiseres i en arbejdsmiljøorganisation bestående af 1 eller flere arbejdsledere og 1 eller flere valgte arbejdsmiljørepræsentanter med arbejdsgiveren eller en repræsentant for denne som formand. Arbejdsmiljøorganisationen varetager både de daglige og de overordnede opgaver vedrørende sikkerhed og sundhed.</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n   <span class=\"Bold\">Bekendtgørelse nr. 1181 af 15. oktober 2010 om samarbejde om sikkerhed og sundhed</span>\r\n</p>\r\n<p style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p style=\"text-align: center;\">\r\n   <span class=\"Bold\">Virksomheder med arbejdsmiljøorganisation</span>\r\n</p>\r\n<p>\r\n</p>\r\n<p>\r\n   <span class=\"Bold\">Etablering af en arbejdsmiljøorganisation</span>\r\n</p>\r\n<p>\r\n   <span class=\"Bold\">§ 6.</span> I virksomheder med 10 eller flere ansatte skal samarbejdet om sikkerhed og sundhed foregå i en arbejdsmiljøorganisation.</p>\r\n<p>Stk. 2. Arbejdsmiljøorganisationen omfatter alle ansatte i virksomheden.</p>\r\n<p>\r\n</p>\r\n<p>\r\n   <span class=\"Bold\">Arbejdsmiljøorganisation i 1 niveau</span>\r\n</p>\r\n<p>\r\n   <span class=\"Bold\">§ 10.</span> I virksomheder med 10-34 ansatte og ved arbejde omfattet af § 7, hvor der er 5-34 ansatte, skal arbejdsgiveren etablere en arbejdsmiljøorganisation i 1 niveau.</p>\r\n<p>Stk. 2. Arbejdsmiljøorganisationen består af 1 eller flere arbejdsledere og 1 eller flere valgte arbejdsmiljørepræsentanter med arbejdsgiveren eller dennes repræsentant som formand. Formanden skal kunne handle på arbejdsgiverens vegne i arbejdsmiljøspørgsmål.</p>\r\n<p>Stk. 3. Det nødvendige antal medlemmer i arbejdsmiljøorganisationen fastsættes efter § 16. Der skal være mindst det samme antal arbejdsmiljørepræsentanter som arbejdsledere i arbejdsmiljøorganisationen.</p>\r\n<p>Stk. 4. Hvis et eller flere medlemmer ikke er til stede, varetager de tilstedeværende arbejdsmiljøorganisationens opgaver. Foranstaltninger, der er truffet i medlemmers fravær, skal hurtigst muligt meddeles disse.</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Valg og udpegning af medlemmer af arbejdsmiljøorganisationen</span>\r\n</p>\r\n<p>\r\n</p>\r\n<p>\r\n   <span class=\"Bold\">Arbejdsmiljørepræsentanten</span>\r\n</p>\r\n<p>\r\n   <span class=\"Bold\">§ 25.</span> I virksomheder, der skal etablere en arbejdsmiljøorganisation, jf. §§ 6-7, skal de ansatte vælge arbejdsmiljørepræsentanter i det antal, som er fastsat efter § 16 eller følger af en aftale om organiseringen af samarbejdet om sikkerhed og sundhed efter § 20.</p>\r\n<p>Stk. 2. Valgret har samtlige ansatte uden ledelsesmæssige beføjelser, jf. dog § 8, stk. 2 og 3. Virksomhedsledere og arbejdsledere i henhold til arbejdsmiljølovens §§ 23 og 24 deltager ikke i valget.</p>\r\n<p>Stk. 3. Valg foretages af de ansatte i virksomheden, i den pågældende del af virksomheden eller på det midlertidige arbejdssted, jf. § 13, stk. 1.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2021"
        },
        {
            "displayName": "Accession",
            "displayValue": "W20210949725"
        },
        {
            "displayName": "Entydig dokumentidentifikation",
            "displayValue": "DH000246"
        },
        {
            "displayName": "Dato for indlæggelse",
            "displayValue": "26/06/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9497"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "25/06/2021"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "20-43715"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}