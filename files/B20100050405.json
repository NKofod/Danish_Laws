{
    "id": 131752,
    "title": "Bekendtgørelse om godkendelse af infrastruktur på jernbaneområdet",
    "documentTypeId": "60",
    "isSagsforlobPeriodValid": true,
    "shortName": "BEK nr 504 af 12/05/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Anvendelsesområde og definitioner</p>\n      <p class=\"Indholdsfortegnelse\"><a href=\"#K2\">Kapitel 2</a>   Godkendelse af jernbaneinfrastruktur</p>\n      <p class=\"Indholdsfortegnelse\"><a href=\"#K3\">Kapitel 3</a>   Jernbaneinfrastruktur, der anlægges, fornyes eller opgraderes på det transeuropæiske jernbanenet</p>\n      <p class=\"Indholdsfortegnelse\"><a href=\"#K4\">Kapitel 4</a>   Ansøgning om typegodkendelse</p>\n      <p class=\"Indholdsfortegnelse\"><a href=\"#K5\">Kapitel 5</a>   Ansøgning om forenklet proces</p>\n      <p class=\"Indholdsfortegnelse\"><a href=\"#K6\">Kapitel 6</a>   Ansøgning om ibrugtagningstilladelse til erfaringsdrift</p>\n      <p class=\"Indholdsfortegnelse\"><a href=\"#K7\">Kapitel 7</a>   Anvendelse af assessorbistand</p>\n      <p class=\"Indholdsfortegnelse\"><a href=\"#K8\">Kapitel 8</a>   Ændringer</p>\n      <p class=\"Indholdsfortegnelse\"><a href=\"#K9\">Kapitel 9</a>   Dele af delsystemer, der er godkendt i andre EU- eller EØS-lande</p>\n      <p class=\"Indholdsfortegnelse\"><a href=\"#K10\">Kapitel 10</a>   Undtagelser</p>\n      <p class=\"Indholdsfortegnelse\"><a href=\"#K11\">Kapitel 11</a>   Dispensation</p>\n      <p class=\"Indholdsfortegnelse\"><a href=\"#K12\">Kapitel 12</a>   Straf og klageadgang</p>\n      <p class=\"Indholdsfortegnelse\"><a href=\"#K13\">Kapitel 13</a>   Ikrafttræden og overgangsbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om godkendelse af infrastruktur på jernbaneområdet</p>\n      <p class=\"Indledning2\">I medfør af § 21 h, stk. 1, 1. pkt., § 21 k, stk. 5 og 6, § 22, stk. 6, og § 24, stk. 5, i lov om jernbane, jf. lovbekendtgørelse nr. 969 af 8. oktober 2009, fastsættes efter bemyndigelse i henhold til § 24 a, stk. 1:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Anvendelsesområde og definitioner</p>\n      <p class=\"ParagrafGruppeOverskrift\"><span id=\"Kap1_X1\">Anvendelsesområde</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen gælder ved udstedelse af ibrugtagningstilladelse for ny, opgraderet og fornyet jernbaneinfrastruktur, herunder jernbaneinfrastrukturdelsystemer.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bekendtgørelsen gælder endvidere for udstedelse af typegodkendelse af delsystemer.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Kravet om EF-verifikation i § 7 gælder kun for jernbaneinfrastruktur, der anlægges, fornyes eller opgraderes på det transeuropæiske jernbanenet (TEN).</p>\n      <p class=\"ParagrafGruppeOverskrift\"><span id=\"Kap1_X2\">Definitioner</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Ved <span class=\"Italic\">bemyndiget organ</span> forstås det organ, som har til opgave at vurdere interoperabilitetskomponenternes overensstemmelse eller anvendelsesegnethed eller at gennemføre proceduren for EF-verifikation af delsystemer.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Ved <span class=\"Italic\">delsystemer</span> forstås resultatet af jernbanesystemets opdeling i strukturelt eller funktionelt definerede delsystemer. Som eksempel på strukturelt definerede delsystemer kan nævnes infrastruktur og energi. Som eksempel på funktionelt definerede delsystemer kan nævnes drift og trafikstyring og trafiktelematik for person- og godstrafikken.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Ved <span class=\"Italic\">EF-verifikation</span> forstås den procedure, hvorved et bemyndiget organ verificerer og kontrollerer, at et delsystem er:</p>\n      <p class=\"Liste1\"><span class=\"Liste1Nr\" id=\"Par2_Stk3_Num1\">1)</span> i overensstemmelse med direktivets bestemmelser</p>\n      <p class=\"Liste1\"><span class=\"Liste1Nr\" id=\"Par2_Stk3_Num2\">2)</span> i overensstemmelse med andre regler, der gælder i overensstemmelse med traktaten.</p>\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Ved <span class=\"Italic\">erfaringsdrift</span> forstås en periode, hvor et delsystem er i drift, og hvor virksomheden indsamler erfaringer med teknik, betjening, drift og vedligehold.</p>\n      <p class=\"Stk2\"><span class=\"StkNr\" id=\"Par2_Stk5\">Stk. 5.</span> Ved <span class=\"Italic\">EØS-lande</span> forstås lande, som fuldt ud har tilsluttet sig EU-lovgivningen på området.</p>\n      <p class=\"Stk2\"><span class=\"StkNr\" id=\"Par2_Stk6\">Stk. 6.</span> Ved <span class=\"Italic\">fornyelse</span> forstås større arbejder, som går ud på at udskifte et delsystem eller en del af et delsystem uden at ændre delsystemets samlede ydeevne eller funktionalitet. Vedligeholdelse efter godkendt vedligeholdelsesdokumentation eller godkendte sikkerhedsregler anses ikke for at være fornyelse.</p>\n      <p class=\"Stk2\"><span class=\"StkNr\" id=\"Par2_Stk7\">Stk. 7.</span> Ved <span class=\"Italic\">ibrugtagning</span> forstås samtlige aktiviteter, hvorved jernbaneinfrastruktur bringes i den foreskrevne driftstilstand.</p>\n      <p class=\"Stk2\"><span class=\"StkNr\" id=\"Par2_Stk8\">Stk. 8.</span> Ved <span class=\"Italic\">ibrugtagningstilladelse for jernbaneinfrastruktur</span> forstås en godkendelse af jernbaneinfrastrukturens sikkerhedsmæssige egenskaber til brug i Danmark, og hvis det er underlagt Tekniske Specifikationer for Interoperabilitet (TSI), at det er interoperabelt, og kan sættes i drift.</p>\n      <p class=\"Stk2\"><span class=\"StkNr\" id=\"Par2_Stk9\">Stk. 9.</span> Ved <span class=\"Italic\">kvalitetssikring</span> forstås, at en eller flere navngivne personer med indsigt i området ud over den eller de personer, der har udarbejdet dokumentationen, har foretaget en kontrol af det faglige indhold og dokumentformalia, herunder korrekt skabelon, struktur, navngivning, arkivering og versionsstyring.</p>\n      <p class=\"Stk2\"><span class=\"StkNr\" id=\"Par2_Stk10\">Stk. 10.</span> Ved <span class=\"Italic\">mindre ændringer</span> forstås ændringer, som ikke er omfattet af definitionen på opgradering eller fornyelse jf. stk. 6, stk. 11 og stk. 15.</p>\n      <p class=\"Stk2\"><span class=\"StkNr\" id=\"Par2_Stk11\">Stk. 11.</span> Ved <span class=\"Italic\">opgradering</span> forstås større arbejder, som går ud på at ændre et delsystem eller en del af et delsystem, og som forbedrer delsystemets samlede ydeevne eller funktionalitet.</p>\n      <p class=\"Stk2\"><span class=\"StkNr\" id=\"Par2_Stk12\">Stk. 12.</span> Ved <span class=\"Italic\">risikovurdering</span> forstås en metode, som omfatter systemidentifikation, identifikation af farer og estimering af risici samt evaluering af risikoreducerende tiltag.</p>\n      <p class=\"Stk2\"><span class=\"StkNr\" id=\"Par2_Stk13\">Stk. 13.</span> Ved <span class=\"Italic\">sikkerhedsdokumentation</span> forstås en dokumentation af, at aktiviteterne i sikkerhedsplanen er gennemført, og at et produkt opfylder specificerede sikkerhedskrav. Dokumentationen angives i et opsummerende dokument (safety case).</p>\n      <p class=\"Stk2\"><span class=\"StkNr\" id=\"Par2_Stk14\">Stk. 14.</span> Ved <span class=\"Italic\">sikkerhedsplan</span> forstås en dokumenteret tids-, aktivitets- og ressourceplan til brug for implementeringen af den organisatoriske struktur samt ansvar, procedurer, aktiviteter, kompetencer og ressourcer som sikrer, at resultatet opfylder specificerede sikkerhedskrav relevante for et givent projekt.</p>\n      <p class=\"Stk2\"><span class=\"StkNr\" id=\"Par2_Stk15\">Stk. 15.</span> Ved <span class=\"Italic\">større arbejder</span> forstås alle ændringer, som enten er omfattet af en TSI eller hvis konsekvens, i tilfælde af menneskelig eller teknisk fejl ved indførelse, håndtering eller drift, kan føre til en eller flere alvorligt tilskadekomne eller dødsfald.</p>\n      <p class=\"Stk2\"><span class=\"StkNr\" id=\"Par2_Stk16\">Stk. 16.</span> Ved <span class=\"Italic\">systemdefinition</span> forstås beskrivelsen af jernbaneinfrastrukturen, dens anvendelse, grænsefladerne og vekselvirkning med dens omgivelser, samt årsag til fornyelsen eller opgraderingen og alle identificerede krav, herunder TSI krav, (resultatet af systemidentifikationen, jf. stk. 12).</p>\n      <p class=\"Stk2\"><span class=\"StkNr\" id=\"Par2_Stk17\">Stk. 17.</span> Ved <span class=\"Italic\">Tekniske Specifikationer for Interoperabilitet (TSI)</span> forstås EU-krav til delsystemer og komponenter, herunder krav til sikkerhed, teknisk kompatibilitet, miljø og sundhed, jf. interoperabilitetsdirektivet.</p>\n      <p class=\"Stk2\"><span class=\"StkNr\" id=\"Par2_Stk18\">Stk. 18.</span> Ved <span class=\"Italic\">typegodkendelse for jernbaneinfrastruktur</span> forstås Trafikstyrelsens godkendelse af en types konstruktionsmæssige, herunder sikkerhedsmæssige egenskaber, anvendelsesbetingelser og krav til vedligeholdelse. Hvis typen er omfattet af TSI, skal TSI’ens krav være opfyldt.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Godkendelse af jernbaneinfrastruktur</p>\n      <p class=\"ParagrafGruppeOverskrift\"><span id=\"Kap2_X1\">Ansøgning om ibrugtagningstilladelse</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Jernbaneinfrastruktur må ikke tages i brug, før Trafikstyrelsen har udstedt en ibrugtagningstilladelse.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Forud for ansøgningen om ibrugtagningstilladelse skal de i nr. 1-4 angivne oplysninger indsendes til Trafikstyrelsen. Ansøger skal sørge for, at oplysningerne er kvalitetssikrede inden fremsendelsen til Trafikstyrelsen, jf. § 2, stk. 9.</p>\n      <p class=\"Tekst2\">\n        <div>Følgende indsendes:</div>\n      </p>\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> systemdefinition for jernbaneinfrastrukturen eller jernbaneinfrastrukturdelsystemet,</p>\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> risikovurdering eller en foreløbig risikovurdering,</p>\n      <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> oplysning om behov for assessorbistand, herunder forslag til valg af assessor og udkast til kommissorium jf. § 11,</p>\n      <p class=\"Liste1\"><span class=\"Liste1Nr\" id=\"Par4_Stk1_Num4\">4)</span> sikkerhedsplan, såfremt ansøgningen ikke indeholder anmodning om forenklet proces, jf. § 9.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> De i stk. 1 angivne oplysninger og dokumentation kan efter aftale med Trafikstyrelsen fremsendes successivt, i takt med at oplysningerne fastlægges og kvalitetssikres.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> En eventuel anmodning om forenklet proces, jf. § 9, skal indsendes i forbindelse med ansøgning om ibrugtagningstilladelse.</p>\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Til brug for ansøgningen skal der indsendes sikkerhedsdokumentation, såfremt ansøgningen ikke indeholder anmodning om forenklet proces, jf. § 9.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Trafikstyrelsen kan udstede ibrugtagningstilladelse med vilkår. Ibrugtagningstilladelsen kan være tidsbegrænset.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Inden jernbaneinfrastruktur, hvortil der er udstedt en ibrugtagningstilladelse, sættes i drift, skal infrastrukturforvalteren internt i virksomheden dokumentere, hvem i organisationen der har overtaget driften af jernbaneinfrastrukturen, hvornår driften er overtaget og på hvilke betingelser.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Jernbaneinfrastruktur, der anlægges, fornyes eller opgraderes på det transeuropæiske jernbanenet</p>\n      <p class=\"ParagrafGruppeOverskrift\"><span id=\"Kap3_X1\">Ibrugtagningstilladelse til jernbaneinfrastruktur omfattet af EF-verifikation</span></p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Ansøger, som skal have udstedt en ibrugtagningstilladelse til nye, opgraderede eller fornyede delsystemer, skal følge proceduren for udfærdigelse af en EF-verifikationserklæring som angivet i artikel 18 i interoperabilitetsdirektivet.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Ansøger skal anmode et bemyndiget organ om at sætte en verifikationsprocedure i gang.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Det bemyndigede organ foretager verifikationen og er ansvarlig for, at der oprettes et teknisk dossier, som skal følge EF-verifikationserklæringen. Det tekniske dossier skal indeholde de i interoperabilitetsdirektivets bilag VI angivne forhold.</p>\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Det bemyndigede organ udsteder en verifikationsattest til ansøger.</p>\n      <p class=\"Stk2\"><span class=\"StkNr\" id=\"Par7_Stk5\">Stk. 5.</span> Ansøger udarbejder en EF-verifikationserklæring på baggrund af det bemyndigede organs attest og indsender erklæringen til Trafikstyrelsen sammen med en ansøgning om ibrugtagningstilladelse for den pågældende jernbaneinfrastruktur samt de i § 4, stk. 1 og 4 angivne oplysninger.</p>\n      <p class=\"Stk2\"><span class=\"StkNr\" id=\"Par7_Stk6\">Stk. 6.</span> Ansøger kan ikke opnå forenklet proces, jf. § 9, for den del af delsystemet, der er omfattet af EF-verifikation.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Ansøgning om typegodkendelse</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> I forbindelse med ansøgning om ibrugtagningstilladelse jf. § 4, kan jernbanevirksomheder, jernbaneinfrastrukturforvaltere, leverandører, producenter, leasingselskaber m.fl. ansøge Trafikstyrelsen om udstedelse af en typegodkendelse til dele af delsystemer, der skal kunne anvendes flere steder.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Forud for ansøgning om en typegodkendelse skal de i nr. 1-6 angivne oplysninger indsendes til Trafikstyrelsen. Ansøger skal sørge for, at oplysningerne er kvalitetssikrede inden fremsendelsen til Trafikstyrelsen, jf. § 2, stk. 9.</p>\n      <p class=\"Tekst2\">\n        <div>Følgende indsendes:</div>\n      </p>\n      <p class=\"Liste1\"><span class=\"Liste1Nr\" id=\"Par8_Stk2_Num1\">1)</span> Systemdefinition for delsystemer, der ønskes typegodkendt.</p>\n      <p class=\"Liste1\"><span class=\"Liste1Nr\" id=\"Par8_Stk2_Num2\">2)</span> Forudsætninger for typens anvendelse og krav til vedligehold.</p>\n      <p class=\"Liste1\"><span class=\"Liste1Nr\" id=\"Par8_Stk2_Num3\">3)</span> Risikovurdering eller en foreløbig risikovurdering.</p>\n      <p class=\"Liste1\"><span class=\"Liste1Nr\" id=\"Par8_Stk2_Num4\">4)</span> Oplysning om behov for assessorbistand, herunder forslag til valg af assessor og udkast til kommissorium, jf. § 11.</p>\n      <p class=\"Liste1\"><span class=\"Liste1Nr\" id=\"Par8_Stk2_Num5\">5)</span> Sikkerhedsplan, såfremt ansøgningen ikke indeholder anmodning om forenklet proces, jf. § 9.</p>\n      <p class=\"Liste1\"><span class=\"Liste1Nr\" id=\"Par8_Stk2_Num6\">6)</span> Dokumentation for erfaringsdrift.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> De i stk. 2, nr. 1-6 angivne oplysninger og dokumentation kan efter aftale med Trafikstyrelsen fremsendes successivt, i takt med at de kvalitetssikres og fastlægges.</p>\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> En eventuel anmodning om forenklet proces indsendes i forbindelse med ansøgning om typegodkendelse, jf. § 9.</p>\n      <p class=\"Stk2\"><span class=\"StkNr\" id=\"Par8_Stk5\">Stk. 5.</span> Til brug for ansøgningen skal endvidere indsendes sikkerhedsdokumentation, såfremt ansøgningen ikke indeholder anmodning om forenklet proces, jf. § 9.</p>\n      <p class=\"Stk2\"><span class=\"StkNr\" id=\"Par8_Stk6\">Stk. 6.</span> Sikkerhedsdokumentationen for typen skal beskrive de varianter, som kan anvendes i de konkrete installationer.</p>\n      <p class=\"Stk2\"><span class=\"StkNr\" id=\"Par8_Stk7\">Stk. 7.</span> Såfremt der foretages ændringer i typen, skal der ansøges om en fornyet godkendelse.</p>\n      <p class=\"Stk2\"><span class=\"StkNr\" id=\"Par8_Stk8\">Stk. 8.</span> En typegodkendelse giver ikke ret til at sætte jernbaneinfrastruktur i drift.</p>\n      <p class=\"Stk2\"><span class=\"StkNr\" id=\"Par8_Stk9\">Stk. 9.</span> Trafikstyrelsen kan udstede typegodkendelse med vilkår. Typegodkendelsen kan være tidsbegrænset.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Ansøgning om forenklet proces</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Ansøger kan anmode Trafikstyrelsen om, at godkendelse af jernbaneinfrastruktur følger en forenklet proces, hvor ansøger kan undlade at indsende de i § 4, stk. 1, nr. 4 og stk. 4, for ibrugtagningstilladelse og § 8, stk. 2, nr. 5 og stk. 5, for typegodkendelse angivne oplysninger. Den forenklede proces kan anvendes, når:</p>\n      <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> Ændringen sker i henhold til en beskrevet og afprøvet proces,</p>\n      <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> ændringen ikke er omfattet af krav om EF-verifikation, og</p>\n      <p class=\"Liste1\"><span class=\"Liste1Nr\" id=\"Par9_Stk1_Num3\">3)</span> ansøger ved en risikovurdering viser, at ændringen sker ved en høj grad af styring, herunder:</p>\n      <p class=\"Liste2\"><span class=\"Liste2Nr\" id=\"Par9_Stk1_Num3_Lita\">a)</span> at ændringen overholder dækkende sikkerhedsregler for ændringen, eller at der er opnået dispensation fra sikkerhedsregler, og</p>\n      <p class=\"Liste2\"><span class=\"Liste2Nr\" id=\"Par9_Stk1_Num3_Litb\">b)</span> at ændringen vedrører delsystemer eller dele af delsystemer, som tidligere har opnået godkendelse.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Ansøgning om ibrugtagningstilladelse til erfaringsdrift</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Ved ansøgning om ibrugtagningstilladelse til erfaringsdrift skal ansøgningen indeholde følgende:</p>\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> En beskrivelse af erfaringsdriftens omfang,</p>\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> en risikovurdering af de planlagte aktiviteter, herunder påvirkningerne på eksisterende infrastruktur og trafikafvikling i forbindelse med erfaringsdriften, og</p>\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> dokumentation for, hvordan de specifikke krav for erfaringsdriften opfyldes, således at erfaringsdriften kan ske på en sikkerhedsmæssig forsvarlig måde.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Trafikstyrelsen kan anmode ansøger om supplerende oplysninger til brug for behandling af ansøgningen.</p>\n      <p class=\"Kapitel\" id=\"K7\"><span id=\"Kap7\">Kapitel 7</span></p>\n      <p class=\"KapitelOverskrift2\">Anvendelse af assessorbistand</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Trafikstyrelsen kan kræve, at ansøger anvender sagkyndig bistand, herunder assessorbistand i forbindelse med ansøgning om godkendelse af jernbaneinfrastruktur.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Trafikstyrelsen godkender virksomhedernes valg af assessorer ud fra kriterierne uafhængighed og faglighed.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Trafikstyrelsen godkender assessors kommissorium for udførelsen af opgaven.</p>\n      <p class=\"Kapitel\" id=\"K8\"><span id=\"Kap8\">Kapitel 8</span></p>\n      <p class=\"KapitelOverskrift2\">Ændringer</p>\n      <p class=\"ParagrafGruppeOverskrift\"><span id=\"Kap8_X1\">Ansøgning om ibrugtagningstilladelse ved fornyelse og opgradering</span></p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Ansøger skal foretage en vurdering af, hvorvidt en given ændring er at betragte som en fornyelse eller opgradering, jf. § 2, stk. 6, stk. 11 og stk. 15 og indsender denne til Trafikstyrelsen sammen med den i § 4, stk. 1 og 4 angivne dokumentation. Eventuel anmodning om forenklet proces indsendes i forbindelse med den angivne dokumentation.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Ændringer, der vedrører delsystemer eller komponenter omfattet af TSI, godkendes i henhold til bestemmelserne i TSI.</p>\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> I tilfælde af fornyelse eller opgradering af eksisterende jernbaneinfrastruktur vurderer Trafikstyrelsen ud fra den i stk. 1 angivne dokumentation, hvorvidt ansøger skal have en ny ibrugtagningstilladelse.</p>\n      <p class=\"Kapitel\" id=\"K9\"><span id=\"Kap9\">Kapitel 9</span></p>\n      <p class=\"KapitelOverskrift2\">Dele af delsystemer, der er godkendt i andre EU- eller EØS-lande</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Ved ansøgning om ibrugtagningstilladelse eller typegodkendelse til dele af delsystemer, som er godkendt i et andet EU- eller EØS-land skal der til ansøgningen vedlægges dokumentation for godkendelsen udstedt i det andet land.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Det skal i forbindelse med ansøgningen dokumenteres, at anvendelsesområdet i Danmark er i overensstemmelse med det anvendelsesområde, der er lagt til grund ved godkendelsen i det andet land.</p>\n      <p class=\"Stk2\"><span class=\"StkNr\" id=\"Par13_Stk3\">Stk. 3.</span> Trafikstyrelsen kan anmode ansøger om supplerende oplysninger til brug for ansøgningen. På baggrund af den fremsendte dokumentation træffer Trafikstyrelsen afgørelse om, hvorvidt der kan opnås ibrugtagningstilladelse eller typegodkendelse til den pågældende jernbaneinfrastruktur.</p>\n      <p class=\"Stk2\"><span class=\"StkNr\" id=\"Par13_Stk4\">Stk. 4.</span> Såfremt ansøger indsender dokumentation til Trafikstyrelsen, der er udfærdiget på andre sprog end dansk eller engelsk, kan Trafikstyrelsen kræve, at ansøger oversætter dokumentationen til et af de to nævnte sprog.</p>\n      <p class=\"Kapitel\" id=\"K10\"><span id=\"Kap10\">Kapitel 10</span></p>\n      <p class=\"KapitelOverskrift2\">Undtagelser</p>\n      <p class=\"ParagrafGruppeOverskrift\"><span id=\"Kap10_X1\">Undtagelser fra krav om godkendelse af jernbaneinfrastruktur</span></p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Der skal ikke ansøges om ibrugtagningstilladelse til jernbaneinfrastruktur, som opfylder de i nr. 1-7 angivne betingelser.</p>\n      <p class=\"Tekst2\">\n        <div>Jernbaneinfrastrukturen</div>\n      </p>\n      <p class=\"Liste1\"><span class=\"Liste1Nr\" id=\"Par14_Stk1_Num1\">1)</span> skal trafikeres med en hastighed af højst 20 km/t,</p>\n      <p class=\"Liste1\"><span class=\"Liste1Nr\" id=\"Par14_Stk1_Num2\">2)</span> må ikke benyttes til transport af passagerer,</p>\n      <p class=\"Liste1\"><span class=\"Liste1Nr\" id=\"Par14_Stk1_Num3\">3)</span> må ikke benyttes til transport af farligt gods, som omfattes af bestemmelserne i RID (Reglement for farligt gods),</p>\n      <p class=\"Liste1\"><span class=\"Liste1Nr\" id=\"Par14_Stk1_Num4\">4)</span> må ikke samtidig trafikeres med flere end ét jernbanekøretøj eller et trækkende køretøj sammenkoblet med andet rullende materiel,</p>\n      <p class=\"Liste1\"><span class=\"Liste1Nr\" id=\"Par14_Stk1_Num5\">5)</span> må ikke have broer og tunneler samt krydsningssteder, hvor sporet krydser en gade eller vej, hvor der er offentlig færdsel,</p>\n      <p class=\"Liste1\"><span class=\"Liste1Nr\" id=\"Par14_Stk1_Num6\">6)</span> udgør den yderste del af det net, som infrastrukturen indgår i, samt</p>\n      <p class=\"Liste1\"><span class=\"Liste1Nr\" id=\"Par14_Stk1_Num7\">7)</span> er udrustet med beskyttelse, som forhindrer, at rullende materiel ruller ud på anden jernbaneinfrastruktur.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Jernbaneinfrastrukturforvaltere kan foretage mindre ændringer, som ikke er en fornyelse eller opgradering, jf. § 2, stk. 6, stk. 11 og stk. 15. Disse mindre ændringer kræver ikke Trafikstyrelsens godkendelse. Jernbaneinfrastrukturforvalterne skal dog dokumentere, at der er tale om en mindre ændring og på forlangende kunne fremvise denne dokumentation for Trafikstyrelsen.</p>\n      <p class=\"Kapitel\" id=\"K11\"><span id=\"Kap11\">Kapitel 11</span></p>\n      <p class=\"KapitelOverskrift2\">Dispensation</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Trafikstyrelsen kan dispensere fra bestemmelserne i denne bekendtgørelse, når det i øvrigt er foreneligt med EU-regler på området.</p>\n      <p class=\"Kapitel\" id=\"K12\"><span id=\"Kap12\">Kapitel 12</span></p>\n      <p class=\"KapitelOverskrift2\">Straf og klageadgang</p>\n      <p class=\"ParagrafGruppeOverskrift\"><span id=\"Kap12_X1\">Straf</span></p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Overtrædelse af § 3 straffes med bøde, medmindre højere straf er forskyldt efter § 22 i lov om jernbane.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Den, der foretager en ændring uden at dokumentere, at der er tale om en mindre ændring, og dermed overtræder § 14, stk. 2, straffes med bøde, medmindre højere straf er forskyldt efter § 22 i lov om jernbane.</p>\n      <p class=\"Stk2\"><span class=\"StkNr\" id=\"Par16_Stk3\">Stk. 3.</span> Tilsidesættelse af vilkår eller betingelser, der er fastsat i henhold til § 5 og § 8, stk. 9, straffes med bøde.</p>\n      <p class=\"Stk2\"><span class=\"StkNr\" id=\"Par16_Stk4\">Stk. 4.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\n      <p class=\"ParagrafGruppeOverskrift\"><span id=\"Kap12_X2\">Klageadgang</span></p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Klage over afgørelser truffet af Trafikstyrelsen i medfør af denne bekendtgørelse, kan inden 4 uger, efter at afgørelsen er kommet frem, påklages til Jernbaneklagenævnet. Afgørelser, der kan påklages til Jernbaneklagenævnet, kan ikke påklages til anden administrativ myndighed. Jernbaneklagenævnets afgørelser kan ikke påklages til anden administrativ myndighed.</p>\n      <p class=\"Kapitel\" id=\"K13\"><span id=\"Kap13\">Kapitel 13</span></p>\n      <p class=\"KapitelOverskrift2\">Ikrafttræden og overgangsbestemmelser</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Bekendtgørelsen træder i kraft den 16. maj 2010.</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Typegodkendelser og ibrugtagningstilladelser, der er udstedt før bekendtgørelsens ikrafttræden, er fortsat gældende i overensstemmelse med deres indhold.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Trafikstyrelsen, den 12. maj 2010</P><P CLASS=SIGN1 ALIGN=\"CENTER\">Carsten Falk Hansen</P><P CLASS=SIGN2 ALIGN=\"RIGHT\">/ Lise Aaen Kobberholm</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/05/2010"
        },
        {
            "displayName": "Accession",
            "displayValue": "B20100050405"
        },
        {
            "displayName": "Entydig dokumentidentifikation",
            "displayValue": "BL000337"
        },
        {
            "displayName": "Dato for førstegangsindlæggelse",
            "displayValue": "13/05/2010"
        },
        {
            "displayName": "Dato for indlæggelse",
            "displayValue": "13/05/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "504"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "12/05/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Trafikstyrelsen"
        },
        {
            "displayName": "Ressortministeriets journalnummer",
            "displayValue": "Transportmin.,<br />Trafikstyrelsen, j.nr. T691-000130"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}