{
    "id": 109645,
    "title": "1992 BTL 322   BETÆNKNING OVER FORSLAG TIL LOV OM ÆNDRING AF LOV OM PRIVAT BYFORNYELSE   (PRIVATE ANDELSBOLIGFORENINGER OG STATSGARANTI FOR LÅN)    NR L 322 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 322",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 322 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om privat byfornyelse  \r\n\r\n (Private andelsboligforeninger og statsgaranti for lån) <BR>  \r\n\r\n Nr L 322 1992-93, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19930617 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder  \r\n\r\n stillet spørgsmål til boligministeren, som denne har besvaret skriftligt.  \r\n\r\n</P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Andelsboligforeningernes Fællesrepræsen- </P>  \r\n\r\n<P>tation, </P>  \r\n\r\n<P>Boligselskabernes Landsforening, </P>  \r\n\r\n<P>Grundejernes Investeringsfond, </P>  \r\n\r\n<P>Landsforeningen for ejere af udlejnings </P>  \r\n\r\n<P>ejendomme, </P>  \r\n\r\n<P>Lejernes Landsorganisation og </P>  \r\n\r\n<P>Realkreditrådet. </P>  \r\n\r\n<P>Der er af boligministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Vedrørende etableringen af en selvstændig og uafhængig konsulentordning  \r\n\r\n har boligministeren over for udvalget tilkendegivet, at der nu er opnået  \r\n\r\n enighed mellem Lejernes Landsorganisation (LLO) og Landsforeningen for ejere  \r\n\r\n af udlejningsejendomme (UL) om rammerne for udformningen af en sådan  \r\n\r\n konsulenttjeneste. </P>  \r\n\r\n<P>Det er herefter besluttet, at boligministeren tilvejebringer hjemmel i  \r\n\r\n boligreguleringsloven, hvorefter Grundejernes Investeringsfonds (G.I.)  \r\n\r\n bestyrelse kan beslutte at anvende indtil 4 mio. kr. i perioden 1993-1995 til  \r\n\r\n finansiering af ordningen, såfremt lejere og ejere er enige om udformningen  \r\n\r\n heraf, at konsulenttjenesten søges etableret med basis i et paritetisk  \r\n\r\n samarbejdsudvalg, der med nødvendig teknisk ekspertise fastlægger det nærmere  \r\n\r\n grundlag for konsulenttjenesten, at anvendelsen af konsulenttjenesten er et  \r\n\r\n tilbud til ejere af og lejere i ejendomme, omfattet af lov om privat  \r\n\r\n byfornyelse, at parterne snarest muligt og senest den 15. september 1993  \r\n\r\n informerer boligministeren om konsulenttjenestens etablering og  \r\n\r\n virkegrundlag, og at administrationen af de reserverede midler vil ske efter  \r\n\r\n de for GI gældende regler for regnskabsaflæggelse og revision. </P>  \r\n\r\n<P>LLO og UL har over for boligministeren givet udtryk for, at de på denne  \r\n\r\n baggrund vil arbejde positivt for at realisere intentionerne bag lov om  \r\n\r\n privat byfornyelse. </P>  \r\n\r\n<P>Boligministeren har endvidere tilkendegivet, at det efter forhandling med  \r\n\r\n finansministeren, hvorunder Kongeriget Danmarks Hypotekbank og  \r\n\r\n Finansforvaltning henhører, er fundet nødvendigt at afholde 300.000 kr. i  \r\n\r\n 1993, 600.000 kr. i 1994, 600.000 kr. i 1995 og 600.000 kr. i 1996 til  \r\n\r\n dækning af Kongeriget Danmarks Hypotekbank og Finansforvaltnings samlede  \r\n\r\n driftsudgifter til administration af den foreslåede statsgarantiordning. Det  \r\n\r\n bevillingsmæssige grundlag vil blive tilvejebragt gennem en kompenserende  \r\n\r\n reduktion af investeringsrammen for huslejetilskud til privat byfornyelse med  \r\n\r\n 600.000 kr. i 1993, 1.200.000 kr. i 1994 og 2.400.000 kr. i 1995. </P>  \r\n\r\n<P>Herefter indstiller et <I>flertal</I> (Socialdemokratiets,  \r\n\r\n Centrum-Demokraternes, Det Radikale Venstres og Kristeligt Folkepartis  \r\n\r\n medlemmer af udvalget) lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Et <I>mindretal</I> (Det Konservative Folkepartis og Venstres medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling.  \r\n\r\n</P>  \r\n\r\n<P>Mindretallet betragter regeringens samlede økonomiske udspil som en  \r\n\r\n helhed. Da Det Konservative Folkeparti og Venstre er modstandere af  \r\n\r\n regeringens samlede plan, vil de to partier stemme imod alle regeringens  \r\n\r\n lovforslag, uanset at partierne ville kunne støtte enkelte af lovforslagene,  \r\n\r\n hvis de ikke indgik i den fremlagte helhed. Nogle af forslagene har partierne  \r\n\r\n ved tidligere lejligheder selv fremlagt, men i helt andre sammenhænge. </P>  \r\n\r\n<P>Regeringens samlede økonomiske plan består af tre elementer: Nye  \r\n\r\n offentlige udgifter, ændringer i dagpengesystemet og omlægning af  \r\n\r\n skattesystemet. Samlet lægger disse tre elementer op til en ny kurs i den  \r\n\r\n økonomiske politik, som har en forkert ideologisk drejning og er økonomisk  \r\n\r\n uansvarlig. </P>  \r\n\r\n<P>For det første har regeringen foreslået nye offentlige udgifter på 11-12  \r\n\r\n mia. kr. i 1994. Regeringen har dermed brudt de sidste 10 års stramme  \r\n\r\n udgiftspolitik og har sat kursen mod nye udvidelser af den offentlige sektor.  \r\n\r\n</P>  \r\n\r\n<P>For det andet indebærer den foreslåede skatteomlægning, at det private  \r\n\r\n erhvervslivs kapitalgrundlag i de kommende år vil blive udhulet af  \r\n\r\n avanceskatter på aktier, ejendomme og goodwill samtidig med, at  \r\n\r\n erhvervslivets konkurrenceevne bliver forringet. Boligudgiften for boligejere  \r\n\r\n vil stige, således at de private ejerboliger stilles ringere i forhold til de  \r\n\r\n offentligt støttede udlejningsboliger. Den foreslåede bruttoskat vil forringe  \r\n\r\n vilkårene for ny privat pensionsopsparing. </P>  \r\n\r\n<P>For det tredje har regeringen fremlagt en arbejdsmarkedspolitik, som slet  \r\n\r\n ikke løser strukturproblemerne på arbejdsmarkedet, men tværtimod cementerer  \r\n\r\n de bestående stivheder og lægger grunden til forøgede udgifter til  \r\n\r\n arbejdsmarkedspolitikken i de kommende år. </P>  \r\n\r\n<P>Samlet udgør regeringens økonomiske udspil en ideologisk drejning, hvor  \r\n\r\n den offentlige sektor vil vokse kraftigt, medens der bliver lagt større  \r\n\r\n byrder på den private sektor. </P>  \r\n\r\n<P>Mindretallet finder det aldeles utroværdigt og uansvarligt, når regeringen  \r\n\r\n lover skattelettelser samtidig med, at de offentlige udgifter og underskuddet  \r\n\r\n på de offentlige budgetter vokser. </P>  \r\n\r\n<P>Den nye kurs mod større offentlige udgifter vil tværtimod udløse store  \r\n\r\n skatteregninger i fremtiden. </P>  \r\n\r\n<P>Der er enkelte forslag om skattelettelser m.v. i den samlede pakke, som  \r\n\r\n mindretallet ud fra en isoleret betragtning ville kunne støtte. </P>  \r\n\r\n<P>En ansvarlig økonomisk politik kræver imidlertid, at lettelser og  \r\n\r\n finansiering hører sammen. </P>  \r\n\r\n<P>Mindretallet er derfor nødt til at se forslagene om lettelser og  \r\n\r\n skærpelser under eet. Da regeringen ikke har taget initiativ til reelle  \r\n\r\n forhandlinger om den samlede økonomiske plan, har mindretallet ikke fået  \r\n\r\n mulighed for at opnå grundlæggende ændringer i regeringens udspil. I  \r\n\r\n konsekvens heraf vil mindretallet stemme imod alle regeringens lovforslag.  \r\n\r\n</P>  \r\n\r\n<P>Et <I>andet mindretal</I> (Socialistisk Folkepartis medlemmer af udvalget)  \r\n\r\n vil redegøre for sin stilling til lovforslaget og de stillede ændringsforslag  \r\n\r\n ved 2. behandling. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>ÆndringsforslagAf <I>boligministeren</I> , tiltrådt af <I>et flertal</I>  \r\n\r\n (S, CD, RV og KRF): </P>  \r\n\r\n<P>Til titlen <B>1)</B> Titlen affattes således: </P>  \r\n\r\n<P> <B>&#187;Forslag</B>  </P>  \r\n\r\n<P>til </P>  \r\n\r\n<P> <B>Lov om ændring af lov om privat byfornyelse og lov om midlertidig  \r\n\r\n regulering af boligforholdene</B>  </P>  \r\n\r\n<P>(Private andelsboligforeninger, statsgaranti for lån og konsulent- og  \r\n\r\n oplysningstjeneste)&#187;.Ny paragraf <B>2)</B> Efter § 1 indsættes som ny  \r\n\r\n paragraf: </P>  \r\n\r\n<P> <B>&#187;§ 01 I lov om midlertidig regulering af boligforholdene, jf.  \r\n\r\n lovbekendtgørelse nr. 251 af 9. april 1992, som senest ændret ved § 2 i lov  \r\n\r\n nr. 254 af 6. maj 1993, foretages følgende ændring: </B></P>  \r\n\r\n<P>I  <I>§ 61, stk. 1,</I> indsættes efter 3. pkt. som nye punktummer: </P>  \r\n\r\n<P>&#187;Fonden kan herudover i perioden 1993-1995 inden for en samlet ramme  \r\n\r\n på 4 mio. kr. finansiere en konsulent- og oplysningstjeneste med henblik på  \r\n\r\n at øge indsatsen for privat byfornyelse efter lov om privat byfornyelse.  \r\n\r\n Boligministeren fastsætter de nærmere retningslinier for konsulent- og  \r\n\r\n oplysningstjenestens virksomhed.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Det er fra flere sider blevet påpeget, at der er et behov  \r\n\r\n for information og rådgivning, inden der tages beslutning om at gennemføre  \r\n\r\n privat byfornyelse i en privat udlejningsejendom. På denne baggrund har  \r\n\r\n Landsforeningen for ejere af udlejningsejendomme og Lejernes  \r\n\r\n Landsorganisation den 10. juni 1993 indgået en aftale om over for  \r\n\r\n boligministeren at anbefale etablering af en konsulent- og oplysningstjeneste  \r\n\r\n med det sigte at øge indsatsen for gennemførelse af privat byfornyelse. </P>  \r\n\r\n<P>Inddragelse af en konsulent- og oplysningstjeneste må samtidig antages at  \r\n\r\n forbedre parternes forudsætninger for at planlægge gennemførelsen af privat  \r\n\r\n byfornyelse på en mere effektiv måde. </P>  \r\n\r\n<P>Det foreslås derfor, at der i perioden 1993-1995 af Grundejernes  \r\n\r\n Investeringsfonds såkaldte &#187;frie midler&#171; afsættes 4 mio. kr. til  \r\n\r\n finansiering af en uafhængig konsulent- og oplysningstjeneste med henblik på  \r\n\r\n at øge indsatsen for privat byfornyelse efter lov om privat byfornyelse. </P>  \r\n\r\n<P>De såkaldte &#187;frie midler&#171; udgøres efter bestemmelsen i lovens §  \r\n\r\n 61 af fondens renteindtægter, dog højst 2 pct. årligt af det til enhver tid  \r\n\r\n værende samlede indestående bindingsbeløb. </P>  \r\n\r\n<P>Administrationen af midlerne vil ske efter de for Grundejernes  \r\n\r\n Investeringsfond gældende regler for regnskabsaflæggelse og revision. </P>  \r\n\r\n<P>Oprettelsen af den foreslåede konsulent- og oplysningstjeneste  \r\n\r\n forudsætter, at der mellem lejere og ejere opnås enighed om udformningen af  \r\n\r\n tjenesten. </P>  \r\n\r\n<P>Det er aftalt, at forhandlingerne mellem repræsentanter for lejere og  \r\n\r\n ejere om konsulent- og oplysningstjenestens etablering og virkegrundlag skal  \r\n\r\n være afsluttet senest den 15. september 1993. </P>  \r\n\r\n<P>Anvendelsen af konsulenttjenesten vil blive et tilbud til ejere og lejere  \r\n\r\n i private udlejningsejendomme, omfattet af lov om privat byfornyelse. </P>  \r\n\r\n<P>Det foreslås endvidere, at der gives boligministeren bemyndigelse til, når  \r\n\r\n forhandlingsresultatet foreligger, at fastsætte de nærmere retningslinier for  \r\n\r\n konsulent- og oplysningstjenestens virke. </P>  \r\n\r\n<P>Den etablerede byggesagsrådgivning i henhold til lovens § 4 opretholdes  \r\n\r\n uændret. </P>  \r\n\r\n<P>Baadsgaard (S) fmd. <I>Søren Hansen (S) Lissa Mathiasen (S) Jørn Pedersen  \r\n\r\n (S) Grete Schødts (S) Else Marie Mortensen (S) Holger K. Nielsen (SF) Pelle  \r\n\r\n Voigt (SF) Svend Aage Jensen (CD) Pernille Sams (KF) Aagaard (KF) John  \r\n\r\n Vinther (KF) Mejdahl (V) Bodil Thrane (V) Kirsten Jacobsen (FP)</I> nfmd.  \r\n\r\n<I>Anne Marie Bruun-Vierø (RV) Lysholm Christensen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/07/1993"
        },
        {
            "displayName": "Accession",
            "displayValue": "199214K00322"
        },
        {
            "displayName": "Entydig dokumentidentifikation",
            "displayValue": "CL006830"
        },
        {
            "displayName": "Dato for førstegangsindlæggelse",
            "displayValue": "12/07/1993"
        },
        {
            "displayName": "Dato for indlæggelse",
            "displayValue": "12/07/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "322"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}