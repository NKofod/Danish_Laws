{
    "id": 39696,
    "title": "Arbejdsgiverforeninger, indberetning (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11037 af 17/04/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at en systematisk udlevering af månedsindberetninger fra  \r\n\r\n virksomheder til en arbejdsgiverforening vedrørende personalets  \r\n\r\n aflønningsforhold må antages at stride mod lov om private registre m.v. § 4,  \r\n\r\n stk. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsgiverforeninger, indberetning (* 1) </H1>  \r\n\r\n<P></P>  \r\n\r\n<BR>  \r\n\r\n<P>Registertilsynet blev af et ministerium anmodet om en udtalelse om,  \r\n\r\n hvorvidt en bestemt kreds af virksomheders systematiske indsendelse af  \r\n\r\n månedsindberetninger vedrørende kontrolpersonalets timeforbrug til en  \r\n\r\n arbejdsgiverforening var i overensstemmelse med registerlovgivningen. </P>  \r\n\r\n<P>Det fremgik af sagen, at kontrolpersonalet var ansat og aflønnet af en  \r\n\r\n offentlig myndighed og gjorde tjeneste på de enkelte virksomheder.  \r\n\r\n Kontrolpersonalet udarbejdede hver måned en indberetning over timeforbruget.  \r\n\r\n Månedsindberetningerne skulle attesteres af virksomhederne og indsendtes  \r\n\r\n herefter til ansættelsesmyndigheden til brug for lønudbetalingen. Denne  \r\n\r\n myndighed krævede herefter refusion for den udbetalte løn hos virksomhederne  \r\n\r\n efter en nærmere fastlagt procedure. </P>  \r\n\r\n<P>Arbejdsgiverforeningen oplyste over for Registertilsynet, at foreningen  \r\n\r\n agtede at indsamle månedsindberetninger fra medlemsvirksomheder. </P>  \r\n\r\n<P>Formålet hermed var at kontrollere, at medlemsvirksomhederne forstod  \r\n\r\n overenskomstens betalingsregler korrekt, således at der ikke udbetaltes  \r\n\r\n større beløb end angivet i overenskomsten. </P>  \r\n\r\n<P>Sagen blev behandlet på et møde i  Registerrådet, og Registertilsynet  \r\n\r\n udtalte herefter bl.a., at det fremgår af bemærkningerne til lovens § 4, at  \r\n\r\n det vil være et naturligt led i den normale drift af erhvervsvirksomheder  \r\n\r\n m.v. at videregive oplysninger til brancheorganisationer til brug ved ydelse  \r\n\r\n af serviceforanstaltninger og varetagelse af fællesinteresser for branchen.  \r\n\r\n</P>  \r\n\r\n<P>Registertilsynet fandt, at en systematisk udlevering af  \r\n\r\n månedsindberetninger fra virksomheder til arbejdsgiverforeningen indeholdende  \r\n\r\n oplysninger om kontrolpersonalets aflønningsforhold, ikke kan antages at være  \r\n\r\n et naturligt led i driften af virksomhederne, således at den systematiske  \r\n\r\n videregivelse må antages at stride mod lov om private registre m.v. § 4, stk.  \r\n\r\n 2. </P>  \r\n\r\n<P>Registertilsynet havde herved bl.a. lagt vægt på, at  \r\n\r\n arbejdsgiverforeningen ville få udleveret et betragteligt antal kopier af  \r\n\r\n månedsindberetninger, hvori der nødvendigvis ikke var problemer med  \r\n\r\n overholdelsen af overenskomstreglerne. </P>  \r\n\r\n<P>Registertilsynet bemærkede i den forbindelse, at i det omfang den  \r\n\r\n systematiske videregivelse af månedsindberetninger havde til formål at belyse  \r\n\r\n en generel problemstilling, fandt Registertilsynet, at dette formål kunne  \r\n\r\n tilgodeses i tilstrækkelig grad ved videregivelse af månedsindberetningerne i  \r\n\r\n anonymiseret form. </P>  \r\n\r\n<P>Registertilsynet udtalte imidlertid endvidere, at videregivelse fra  \r\n\r\n virksomhederne af månedsindberetninger til en arbejdsgiverforening i konkrete  \r\n\r\n tilfælde med henblik på afklaring af enkeltstående spørgsmål om overholdelsen  \r\n\r\n af overenskomstreglerne må anses for at være et naturligt led i den normale  \r\n\r\n drift af virksomhederne, således at videregivelse i disse tilfælde uden  \r\n\r\n indhentet samtykke fra den registrerede ikke kan antages at stride mod  \r\n\r\n bestemmelserne i lov om private registre m.v. § 4, stk. 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1989. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891103725"
        },
        {
            "displayName": "Entydig dokumentidentifikation",
            "displayValue": "CA007631"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11037"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/04/1989"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1989-100-002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}