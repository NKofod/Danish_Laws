{
    "id": 106396,
    "title": "1997 BSF 109   FORSLAG TIL FOLKETINGSBESLUTNING OM MENNESKERETTIGHEDERNES FORRANG FOR   EU-RETTEN ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 109",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 109 </P>  \r\n\r\n<P></P>  \r\n\r\n<P>Forslag til folketingsbeslutning om menneskerettighedernes forrang for  \r\n\r\n EU-retten </P>  \r\n\r\n<P></P>  \r\n\r\n<P>Fremsat af Keld Albrechtsen (EL) Søren Søndergaard (EL) </P>  \r\n\r\n<P></P>  \r\n\r\n<P>den 6. februar 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Idet Folketinget fastslår, at menneskerettighederne som fastlagt i Den  \r\n\r\n europæiske Menneskerettighedskonvention m.v. har forrang for EU-retten, og at  \r\n\r\n EF-Domstolen derfor ikke kan være sidste instans i  \r\n\r\n menneskerettighedsspørgsmål, opfordrer Folketinget regeringen til </P>  \r\n\r\n<P>- at stille forslag om, at Maastrichttraktaten ændres, således at EU  \r\n\r\n forpligtes til at overholde de europæiske menneskerettigheder, således som de  \r\n\r\n tolkes af Den europæiske Menneskerettighedsdomstol i Strasbourg, og </P>  \r\n\r\n<P>- at nedsætte - med deltagelse af bl.a. folkeretseksperter, eksperter fra  \r\n\r\n menneskerettighedsorganisationer m.v. - en ekspertgruppe, som inden  \r\n\r\n folkeafstemningen den 28. maj 1998 skal afgive en redegørelse om forholdet  \r\n\r\n mellem menneskerettighederne og Amsterdamtraktaten. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Den europæiske Menneskerettighedskonvention blev ved love i 1992 og 1995  \r\n\r\n en del af dansk ret. Danmark er således uden undtagelser forpligtet til at  \r\n\r\n følge de domme og tolkninger, som fastlægges af Menneskerettighedsdomstolen i  \r\n\r\n Strasbourg. </P>  \r\n\r\n<P>EU er imidlertid ikke tilsluttet konventionen, der kun kan tiltrædes af  \r\n\r\n suveræne stater. Ganske vist indeholder Maastrichttraktaten en formulering  \r\n\r\n om, at EU &#187;respekterer de grundlæggende rettigheder, således som de  \r\n\r\n garanteres ved den europæiske konvention til beskyttelse af  \r\n\r\n menneskerettigheder og grundlæggende frihedsrettigheder&#171;. Men det er  \r\n\r\n EU's egne myndigheder - i sidste instans EF-Domstolen - der tolker  \r\n\r\n konventionen og afgør, om EU overholder menneskerettighederne. Dermed er der  \r\n\r\n skabt et stort hul i Den europæiske Menneskerettighedskonvention, idet  \r\n\r\n EF-Domstolen inden for sit område dermed bliver sideordnet med  \r\n\r\n Menneskerettighedsdomstolen i Strasbourg, hvis afgørelser og tolkninger  \r\n\r\n EF-Domstolen ikke behøver at følge. Den kan udvikle sin egen version af  \r\n\r\n menneskerettighederne. </P>  \r\n\r\n<P>Problemet er selvfølgelig særlig stort inden for det område, hvor EU har  \r\n\r\n lovgivningsmagt og administrative beføjelser. EU er en statsdannelse, der kan  \r\n\r\n lovgive med virkning for borgerne. Inden for EU's kompetenceområde er  \r\n\r\n EF-Domstolen sidste instans. Også når det gælder tolkningen af  \r\n\r\n menneskerettighederne. </P>  \r\n\r\n<P>Dette problem blev ikke løst på regeringskonferencen i juni 1997, selv om  \r\n\r\n menneskerettighedsspørgsmålet indgik med betydelig vægt i forhandlingerne.  \r\n\r\n Amsterdamtraktaten indeholder ikke en løsning på problemet, tværtimod.  \r\n\r\n Faktisk gør Amsterdamtraktaten kun problemet værre. Traktaten giver nemlig  \r\n\r\n EF-Domstolen udtrykkelig kompetence på områder, der berører de grundlæggende  \r\n\r\n rettigheder (artikel F, stk. 2). Men traktaten giver ikke EF-Domstolen pligt  \r\n\r\n til at underordne sig Menneskerettighedsdomstolen i Strasbourg. </P>  \r\n\r\n<P>I bogen &#187;EU's grundlov&#171; (København 1997, Forlaget Vindrose og  \r\n\r\n forlaget Notat) beskriver Jens-Peter Bonde problemet således: </P>  \r\n\r\n<P>&#187;EF-Domstolen har tværtimod lavet sin egen  \r\n\r\n &#187;discount-udgave&#171; af menneskerettighederne, hvor de kun anvender  \r\n\r\n nogle af bestemmelserne og kun i den tolkning, som passer dommerne. De har  \r\n\r\n tilmed fået Menneskerettighedsdomstolen til at acceptere, at det alene er  \r\n\r\n EF-Domstolen, som dømmer i menneskerettighedsspørgsmål inden for Unionens  \r\n\r\n virkeområde.' </P>  \r\n\r\n<P> <I>Menneskerettighedernes forrang</I>  </P>  \r\n\r\n<P>De grundlæggende rettigheder - menneskerettighederne og de faglige og  \r\n\r\n politiske frihedsrettigheder - er i en vis udstrækning fastslået i de enkelte  \r\n\r\n landes forfatninger. Men mange forfatninger er gamle og ufuldstændige på  \r\n\r\n dette område. Imidlertid må også menneskerettighedskonventionerne anses for  \r\n\r\n at være retlige normer på forfatningsmæssigt niveau. I Danmark er som nævnt  \r\n\r\n Den europæiske Menneskerettighedskonvention inkorporeret i dansk lov. </P>  \r\n\r\n<P>Det må derfor stå klart, at menneskerettighederne har forrang frem for  \r\n\r\n EU-lovgivning og EU-retsakter i det hele taget. Som ovenfor nævnt kan der  \r\n\r\n opstå en konflikt, hvor EF-Domstolen i forbindelse med en EU-retsakt anlægger  \r\n\r\n en anden tolkning af de grundlæggende rettigheder end  \r\n\r\n Menneskerettighedsdomstolen. Det må her være klart, at danske myndigheder og  \r\n\r\n danske domstole skal lægge Menneskerettighedsdomstolens afgørelser og  \r\n\r\n tolkninger til grund. Det må også sikres, at sager om EU-retsakter af det  \r\n\r\n enkelte individ kan indbringes for Menneskerettighedsdomstolen. </P>  \r\n\r\n<P>Disse ting vil imidlertid indebære en tilsidesættelse af EU-retten, der  \r\n\r\n anser EF-Domstolen som sidste instans i et lukket retssystem. I EU gælder det  \r\n\r\n forfatningsmæssige princip: &#187;Intet over, intet ved siden af  \r\n\r\n EF-Domstolen&#171;. </P>  \r\n\r\n<P>Vi står med et alvorligt forfatningsmæssigt problem, som skærpes  \r\n\r\n yderligere, hvis Amsterdamtraktaten vedtages. Problemet bør derfor inden  \r\n\r\n folkeafstemningen den 28. maj 1998 undersøges af en ekspertgruppe.  \r\n\r\n Forslagsstillerne ønsker, at regeringen får ansvaret for at etablere en sådan  \r\n\r\n gruppe. Eksperter fra f.eks. Menneskerettighedscenteret, Amnesty  \r\n\r\n International m.v. samt folke- og statsretseksperter bør indbydes til at  \r\n\r\n deltage i gruppens arbejde. </P>  \r\n\r\n<P>Der bør endvidere udarbejdes et forslag til traktatændring, således at en  \r\n\r\n konflikt mellem menneskerettighederne og EU-retten undgås. Et sådant forslag  \r\n\r\n bør udarbejdes af den danske regering og fremsættes i EU. Forslaget skal  \r\n\r\n indeholde bestemmelser om, at Den europæiske Menneskerettighedskonvention  \r\n\r\n m.v. har forrang for EU-retten, og at Menneskerettighedsdomstolens afgørelser  \r\n\r\n skal følges af EU. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Keld Albrechtsen</B> (EL) </P>  \r\n\r\n<P>Som ordfører for forslagsstillerne tillader jeg mig hermed at fremsætte:  \r\n\r\n</P>  \r\n\r\n<P> <I>Forslag til folketingsbeslutning om menneskerettighedernes forrang for  \r\n\r\n EU-retten.</I>  </P>  \r\n\r\n<P>(Beslutningsforslag nr. B 109). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/02/1998"
        },
        {
            "displayName": "Accession",
            "displayValue": "19971BA00109"
        },
        {
            "displayName": "Entydig dokumentidentifikation",
            "displayValue": "CL008340"
        },
        {
            "displayName": "Dato for førstegangsindlæggelse",
            "displayValue": "06/02/1998"
        },
        {
            "displayName": "Dato for indlæggelse",
            "displayValue": "06/02/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}