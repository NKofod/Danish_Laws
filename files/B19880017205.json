{
    "id": 67162,
    "title": "Bekendtgørelse om arbejdsgivernes bidrag til Lønmodtagernes Garantifond (Opkrævning på grundlag af ATP-restancer) ",
    "documentTypeId": "60",
    "isSagsforlobPeriodValid": false,
    "shortName": "BEK nr 172 af 28/03/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om arbejdsgivernes bidrag til  \r\n\r\n Lønmodtagernes Garantifond (Opkrævning på grundlag af ATP-restancer) </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 9, stk. 4, i lov om Lønmodtagernes Garantifond, jf.  \r\n\r\n lovbekendtgørelse nr. 704 af 9. oktober 1986, jf. § 2, stk. 2, i lov nr. 880  \r\n\r\n af 23. december 1987, fastsættes: </P>  \r\n\r\n<P>Personkreds </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Pligt til at betale bidrag til Lønmodtagernes  \r\n\r\n Garantifond har samtlige arbejdsgivere, som har eller har haft lønmodtagere,  \r\n\r\n for hvem der inden 15. december 1987 skulle have været indbetalt bidrag til  \r\n\r\n Arbejdsmarkedets Tillægspension. </P>  \r\n\r\n<P>Bidragets størrelse </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Det årlige bidrag udgør 28 kr. for hver gang  \r\n\r\n Arbejdsmarkedets Tillægspension har modtaget fuldt ATP-bidrag for en  \r\n\r\n lønmodtager, såfremt ATP-bidraget skulle have været indbetalt inden 15.  \r\n\r\n december 1987. </P>  \r\n\r\n<P>Opkrævning og beregning </P>  \r\n\r\n<P>Arbejdsmarkedsbidrag </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Bidrag til Lønmodtagernes Garantifond beregnes  \r\n\r\n og opkræves som en del af et samlet arbejdsmarkedsbidrag ved hvert kvartals  \r\n\r\n udløb af Arbejdsmarkedets Tillægspension. Arbejdsmarkedsbidraget omfatter  \r\n\r\n bidrag til Lønmodtagernes Garantifond, Arbejdsgivernes Elevrefusion,  \r\n\r\n Arbejdsmarkedsuddannelsesfonden, førtidspension og arbejdsløshedsforsikring.  \r\n\r\n</P>  \r\n\r\n<P CLASS=STK> <I>Stk. 2. </I> Bidraget for et kvartal udgør 1/4 af  \r\n\r\n årsbidraget, jf. § 2, for hver gang Arbejdsmarkedets Tillægspension har  \r\n\r\n modtaget fuldt ATP-bidrag for en lønmodtager i følgende perioder forud for  \r\n\r\n den i henhold til § 4, stk. 1, fastsatte forfaldsdag: </P>  \r\n\r\n<PRE>  \r\n\r\n Periode                          Forfaldsdag  \r\n\r\n 16. december-15. marts           1. april  \r\n\r\n 16. marts-15. juni               1. juli  \r\n\r\n 16. juni-15. september           1. oktober  \r\n\r\n 16. september-15. december       1. januar  \r\n\r\n</PRE>  \r\n\r\n<P CLASS=STK> <I>Stk. 3. </I> Hvis ATP-bidraget for en lønmodtager er mindre  \r\n\r\n end fuldt bidrag, nedsættes bidraget til Lønmodtagernes Garantifond  \r\n\r\n forholdsmæssigt. </P>  \r\n\r\n<P CLASS=STK> <I>Stk. 4. </I> Ved en virksomheds ophør og ved ejerskifte i et  \r\n\r\n kvartal skal der af den hidtidige arbejdsgiver betales bidrag til fonden for  \r\n\r\n hele kvartalet. </P>  \r\n\r\n<P>Indbetaling </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Bidraget forfalder til betaling den 1. i måneden  \r\n\r\n efter hvert kvartals udløb med sidste rettidige betalingsdag den 14. i  \r\n\r\n forfaldsmåneden. </P>  \r\n\r\n<P CLASS=STK> <I>Stk. 2. </I> Falder sidste rettidige betalingsdag, jf. stk.  \r\n\r\n 1, på en helligdag eller en lørdag, forlænges fristen til den nærmest  \r\n\r\n følgende hverdag. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Indbetaling sker, medmindre andet aftales med  \r\n\r\n Arbejdsmarkedets Tillægspension, ved benyttelse af det særlige girokort, som  \r\n\r\n Arbejdsmarkedets Tillægspension sender til arbejdsgiveren ved hvert kvartals  \r\n\r\n udløb. På girokortet er anført det samlede beregnede arbejdsmarkedsbidrag,  \r\n\r\n jf. § 3, stk. 1. Hvis en virksomhed hører op eller skifter ejer, skal  \r\n\r\n girokortet dog sendes til arbejdsgiveren snarest muligt efter, at  \r\n\r\n Arbejdsmarkedets Tillægspension har fået meddelelse om ændringen. </P>  \r\n\r\n<P CLASS=STK> <I>Stk. 2. </I> Arbejdsgiveren har ansvaret for rettidig  \r\n\r\n betaling. Hvis girokortet ikke er kommet frem, eller er det bortkommet, kan  \r\n\r\n arbejdsgiveren få et nyt hos Arbejdsmarkedets Tillægspension. </P>  \r\n\r\n<P CLASS=STK> <I>Stk. 3. </I> Postvæsenets kvittering for bidragets  \r\n\r\n modtagelse er fyldestgørende. Arbejdsgiveren kan ikke kræve særskilt  \r\n\r\n kvittering fra Arbejdsmarkedets Tillægspension. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Sker indbetaling af bidrag ikke rettidigt, skal  \r\n\r\n arbejdsgiveren betale renter af bidraget med 11/2 pct. for hver påbegyndt  \r\n\r\n måned fra kvartalets udløb, jf. lovens § 9, stk. 5, jf. § 2, stk. 2, i lov  \r\n\r\n nr. 880 af 23. december 1987. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Arbejdsmarkedets Tillægspension kan, når særlige  \r\n\r\n omstændigheder taler derfor, give henstand med indbetaling samt eftergive  \r\n\r\n bidrag og renter. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Arbejdsmarkedets Tillægspension har  \r\n\r\n udpantningsret for bidrag og renter, jf. lovens § 9, stk. 6, jf. § 2, stk. 2,  \r\n\r\n i lov nr. 880 af 23. december 1987. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Krav på bidrag forældes efter reglerne i lov nr.  \r\n\r\n 274 af 22. december 1908 om forældelse af visse fordringer, jf. lovens § 9,  \r\n\r\n stk. 7, jf. § 2, stk. 2, i lov nr. 880 af 23. december 1987. </P>  \r\n\r\n<P>Klageadgang </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Afgørelser om bidragspligt og bidrag, herunder  \r\n\r\n beregning og opkrævning, kan inden for en frist af 4 uger fra den dag, hvor  \r\n\r\n afgørelsen er meddelt, indbringes for Ankenævnet for Arbejdsmarkedets  \r\n\r\n Tillægspension, jf. lovens § 9, stk. 9, jf. § 2, stk. 2, i lov nr. 880 af 23.  \r\n\r\n december 1987. </P>  \r\n\r\n<P>Straffebestemmelser </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Efter lovens § 13, stk. 1, litra a, jf. § 2,  \r\n\r\n stk. 2, i lov nr. 880 af 23. december 1987, straffes den, der undlader  \r\n\r\n rettidigt at indbetale bidrag, med bøde, medmindre højere straf er forskyldt  \r\n\r\n efter den øvrige lovgivning. </P>  \r\n\r\n<P CLASS=STK> <I>Stk. 2. </I> Er overtrædelsen i stk. 1 begået af et  \r\n\r\n aktieselskab, andelsselskab eller lignende, kan der pålægges selskabet som  \r\n\r\n sådant bødeansvar, jf. lovens § 13, stk. 2. </P>  \r\n\r\n<P>Ikrafttræden </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bekendtgørelsen træder i kraft 1. april 1988.  \r\n\r\n</P>  \r\n\r\n<P CLASS=STK> <I>Stk. 2. </I> Første indbetaling efter reglerne i denne  \r\n\r\n bekendtgørelse sker med forfaldsdag 1. april 1988 på grundlag af indbetalte  \r\n\r\n ATP-bidrag, som er modtaget i ATP i perioden 16. december 1987-15. marts  \r\n\r\n 1988, og som skulle have været indbetalt inden 15. december 1987. </P>  \r\n\r\n<P CLASS=STK> <I>Stk. 3. </I> Samtidig med at denne bekendtgørelse træder i  \r\n\r\n kraft, ophæves bekendtgørelse nr. 125 af 15. marts 1987 om Lønmodtagernes  \r\n\r\n Garantifond. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Arbejdsministeriet, den 28. marts 1988  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>HENNING DYREMOSE </P>  \r\n\r\n<P CLASS=MINISTER ALIGN=RIGHT>/L. Gamborg </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/03/1988"
        },
        {
            "displayName": "Accession",
            "displayValue": "B19880017205"
        },
        {
            "displayName": "Entydig dokumentidentifikation",
            "displayValue": "CM026341"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "07/11/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "172"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "28/03/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Arbejdsmin. 1.kt. j.nr. 1330-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}