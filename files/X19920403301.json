{
    "id": 35251,
    "title": "Byfornyelse Uforudseelige udgifter ",
    "documentTypeId": "230",
    "isSagsforlobPeriodValid": false,
    "shortName": "AFG nr 4033 af 09/11/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kommunen havde ved et byggeregnskabs godkendelse ikke villet godkende  \r\n\r\n en udgiftsoverskridelse på 72.000 kr., der vedrørte udbedring af en under  \r\n\r\n byggeperioden konstateret svampeskade. Denne reduktion af udgifterne fra  \r\n\r\n kommunens side var uberettiget, da kommunen tidligere havde godkendt prisen  \r\n\r\n for udbedringen og ikke klart havde tilkendegivet, at det var meningen, at  \r\n\r\n beløbet skulle afholdes inden for de normale 10 pct. til uforudsigelige  \r\n\r\n udgifter. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Byfornyelse Uforudseelige udgifter </H1>  \r\n\r\n<P></P>  \r\n\r\n<BR>  \r\n\r\n<P>4. By &amp; Bolig A/S v/Marianne Demant, Morud, har på vegne af  \r\n\r\n ejendommen, Kindhestegade 4, Assens, Ejendomsselskabet Faaborg A/S, i  \r\n\r\n skrivelse af 23. juni, indgået til Fyns Amt den 24. juni 1992, påklaget en af  \r\n\r\n Assens Kommunes tekniske forvaltning den 18. maj 1992 truffet afgørelse. </P>  \r\n\r\n<P>Afgørelsen vedrører beregningen og godkendelsen af det endelige  \r\n\r\n byggeregnskab i anledning af byfornyelsesforbedring af den ovennævnte  \r\n\r\n ejendom. Det fremgår af afgørelsen, at de samlede ombygningsudgifter i den  \r\n\r\n endelige godkendelse er reduceret med kr. 72.000,- inkl. omkostninger,  \r\n\r\n svarende til kr. 55.000,- i håndværkerudgifter. Reduktionen begrundes med de  \r\n\r\n stramme rammer, der er stillet til disposition af Boligstyrelsen, hvilket  \r\n\r\n bevirker, at væsentlige overskridelser ikke kan accepteres. </P>  \r\n\r\n<P>Endvidere anføres det, at kommunen under ombygningsperioden udtrykkeligt  \r\n\r\n har gjort bygherren ved dennes rådgiver opmærksom på, at overskridelse af de  \r\n\r\n normale 10% tilladelige uforudsigelige udgifter ikke ville blive accepteret.  \r\n\r\n</P>  \r\n\r\n<P>Som følge heraf har man ved rådgiverens henvendelse i anledning af en  \r\n\r\n under byggeperioden konstateret svampeskade ved skrivelse af 24. oktober 1991  \r\n\r\n gjort denne opmærksom på, at de deraf afledte omkostninger blev accepteret  \r\n\r\n under forudsætning af, at disse endeligt kunne afholdes under de  \r\n\r\n uforudsigelige udgifter med en ramme på 10% af totalentreprisesummen. </P>  \r\n\r\n<P>Angående afgørelsen i øvrigt og herunder de forskellige beregninger  \r\n\r\n henvises til skrivelse 24. februar 1992 fra By &amp; Bolig A/S samt skrivelse  \r\n\r\n af 24. oktober 1991 og skrivelse af 18. maj 1992, begge fra Assens Kommunes  \r\n\r\n tekniske forvaltning. </P>  \r\n\r\n<P>Det fremgår af By &amp; Bolig A/S' klageskrivelse af 23. juni 1992, at de  \r\n\r\n opståede uforudsigelige udgifter skyldes en udskiftning af ejendommens  \r\n\r\n gulvkonstruktion på grund af et udbredt angreb af råd og svamp. Klageren  \r\n\r\n anfører endvidere, at man er af den opfattelse, at Assens Kommune ved sin  \r\n\r\n skrivelse af 24. oktober 1991 har accepteret udskiftningen og den dermed  \r\n\r\n forbundne omkostning, selvom det afsatte rådighedsbeløb er overskredet, idet  \r\n\r\n kommunen dengang meddelte, at det burde tilstræbes, at udgifterne ved  \r\n\r\n arbejdet blev holdt indenfor det afsatte rådighedsbeløb. </P>  \r\n\r\n<P>Vedrørende klagen i øvrigt henvises til klagerskrivelsen af 23. juni 1992  \r\n\r\n samt skrivelse af 4. juni 1992, begge fra By &amp; Bolig A/S. Skrivelserne er  \r\n\r\n vedlagt som bilag til dagsordenen. </P>  \r\n\r\n<P>By &amp; Bolig A/S har supplerende i skrivelse af 6. august 1992, indgået  \r\n\r\n til Fyns Amt den 7. august 1992, anført, at man har forsøgt at afholde de  \r\n\r\n samlede merudgifter ved byggeriet indenfor den afsatte ramme, men at dette  \r\n\r\n ikke er lykkedes, hvorfor man har anmodet om godkendelse af de faktiske  \r\n\r\n udgifter. Man finder endvidere, at kommunen ved skrivelsen af 24. oktober  \r\n\r\n 1991, hvor der alene henvises til, at merudgifter skal tilstræbes afholdt  \r\n\r\n inden for rammerne, hermed har godkendt den overskridelse, der søges godkendt  \r\n\r\n med byggeregnskabet. </P>  \r\n\r\n<P>Skrivelsen er i sin helhed vedlagt som bilag til dagsordenen. </P>  \r\n\r\n<P>Såvel lejerne i ejendommen Kindhestegade 4 som Assens Kommunes tekniske  \r\n\r\n forvaltning er anmodet om en udtalelse. </P>  \r\n\r\n<P>Der er ikke fremkommet udtalelser fra lejerne. </P>  \r\n\r\n<P>SBS Byfornyelse, København, har på vegne Assens Kommune, teknisk  \r\n\r\n forvaltning, ved skrivelse af 10. juli 1992, indgået til Fyns Amt den 13.  \r\n\r\n juli 1992, afgivet udtalelse gående ud på, at afgørelsen fastholdes. </P>  \r\n\r\n<P>Det anføres i skrivelsen, at man med regnskabsgodkendelsen har givet  \r\n\r\n tilsagn til en stigning i den samlede godkendte ombygningssum svarende til  \r\n\r\n kr. 227.000. Det oplyses, at de tilladte overskridelser bygger på en samlet  \r\n\r\n vurdering af de faktiske udgifter i forhold til de oprindelige tilsagn. Ved  \r\n\r\n denne vurdering har man skønnet ikke fuldt ud at kunne godkende den af  \r\n\r\n bygherren amnodede overskridelse. </P>  \r\n\r\n<P>Endelig anføres det, at man fra kommunens side ikke på noget tidspunkt har  \r\n\r\n stillet bygherren i udsigt, at samtlige overskridelser kunne accepteres. </P>  \r\n\r\n<P>Skrivelsen er i sin helhed vedlagt som bilag. </P>  \r\n\r\n<P>Af bilag udover de ovennævnte er vedlagt skrivelse af 14. august 1991 fra  \r\n\r\n Assens Kommune. J.nr. 8-70-23-1(421)/4-92 </P>  \r\n\r\n<P>Den 10. oktober 1991 søgte klageren om godkendelse til  \r\n\r\n udskiftningsarbejder på grund af råd i gulvkonstruktionen. </P>  \r\n\r\n<P>Klageren oplyste, at arbejdet muligvis kunne afholdes inden for  \r\n\r\n rådighedsbeløbet til uforudsete udgifter i støttetilsagnet. </P>  \r\n\r\n<P>Den 24. oktober 1991 godkendte Assens Kommune udskiftning af  \r\n\r\n gulvkonstruktion på grund af råd og svamp og udtrykte, at det bør tilstræbes,  \r\n\r\n at den ansøgte merpris holdes inden for det afsatte rådighedsbeløb. </P>  \r\n\r\n<P>Rådighedsbeløbet blev overskredet, og i skrivelse af 18. maj 1992 har  \r\n\r\n Assens Kommune reduceret ombygningsudgifterne med 72.000 kr. </P>  \r\n\r\n<P>Den 23. juni 1992 har klageren protesteret mod reduktionen. </P>  \r\n\r\n<P>Da Assens Kommune har godkendt merprisen ved udskiftning af  \r\n\r\n gulvkonstruktionen og ikke klart har tilkendegivet, at beløbet skulle  \r\n\r\n afholdes af det afsatte rådighedsbeløb, er det nævnets opfattelse, at den  \r\n\r\n skete reduktion i ombygningsudgifterne har været uberettiget, hvorfor der  \r\n\r\n gives klageren medhold i klagen. </P>  \r\n\r\n<P>Mødet hævet </P>  \r\n\r\n<P>Underskrifter </P>  \r\n\r\n<P>Udskriftens rigtighed bekræftes. </P>  \r\n\r\n<P>Centralforvaltningen, sekretariatet, den 12. november 1992 </P>  \r\n\r\n<P>Jens Peder Hesselvig </P>  \r\n\r\n<P>Fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19920403301"
        },
        {
            "displayName": "Entydig dokumentidentifikation",
            "displayValue": "CA003186"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "4033"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "09/11/1992"
        },
        {
            "displayName": "Administrerende myndighed",
            "displayValue": "Byfornyelsesnævnet for Fyns Amt"
        },
        {
            "displayName": "Ressortministeriets journalnummer",
            "displayValue": "8-70-23-1(421)/4-92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}