{
    "id": 38999,
    "title": "Landsorganisationen i Danmark for Specialarbejderforbundet i Danmark (konsulent Evelyn Jørgensen) mod Tornby Pelsdyrfarm A/S, Ravndrupvej 1, Tornby, 9850 Hirtshals. (advokat Henrik Christrup). Dommere: Dresling, Arnold Hansen, Erik Nielsen, Kurt    Petersen, Riis (retsformand), Spang-Hanssen og Westergaard. Bod 2.3.1. Eksklusivaftale. Virksomhedsoverdragelse. Bod for tilsidesættelse af fortrinsklausul efter virksomhedsoverdragelse.(* 1) (* 2) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3116 af 18/03/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En minkfarmer overdrog sin virksomhed til et nystiftet selskab, som  \r\n\r\n han selv ejede. Arbejdsretten lagde til grund, at virksomheden havde været  \r\n\r\n omfattet af en tiltrædelsesoverenskomst med SiD, og at selskabet var bundet  \r\n\r\n heraf i henhold til virksomhedsoverdragelsesloven. I følge overenskomsten  \r\n\r\n skulle der fortrinsvis beskæftiges medlemmer af SiD. En ansat i virksomheden  \r\n\r\n udmeldte sig af SiD, uden at arbejdsgiveren reagerede herpå. </I> </P>  \r\n\r\n<P> <I>Selskabet blev idømt en bod på 20.000 kr for overenskomstbrud ved ikke  \r\n\r\n at have deltaget i den fagretlige behandling af sagen, og ved ikke at have  \r\n\r\n afskediget den ans-017, efter at han havde udmeldt sig af SiD. Det blev  \r\n\r\n fremhævet, at virksomheden ikke havde overtrådt lov nr. 285 af 9. juni 1982  \r\n\r\n om beskyttelse mod afskedigelse på grund af foreningsforhold, såfremt den  \r\n\r\n havde opfyldt sin overenskomstmæssige forpligtelse til at gøre den ansatte  \r\n\r\n bekendt med, at ansættelsesforholdet efter tiltrædelsesoverenskomsten var  \r\n\r\n betinget af, at han var medlem af SiD. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Landsorganisationen i Danmark for  \r\n\r\n Specialarbejderforbundet i Danmark (konsulent Evelyn Jørgensen) mod Tornby  \r\n\r\n Pelsdyrfarm A/S, Ravndrupvej 1, Tornby, 9850 Hirtshals. (advokat Henrik  \r\n\r\n Christrup). Dommere: Dresling, Arnold Hansen, Erik Nielsen, Kurt Petersen,  \r\n\r\n Riis (retsformand), Spang-Hanssen og Westergaard. Bod 2.3.1. Eksklusivaftale.  \r\n\r\n Virksomhedsoverdragelse. Bod for tilsidesættelse af fortrinsklausul efter  \r\n\r\n virksomhedsoverdragelse.(* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark indklaget Tornby Pelsdyrfarm A/S og  \r\n\r\n nedlagt følgende påstand: </P>  \r\n\r\n<P>Tornby Pelsdyrfarm A/S er forpligtet af den mellem Tornby Pelseri og  \r\n\r\n Specialarbejderforbundet i Danmark indgåede overenskomst af 29. maj 1986.  \r\n\r\n Tornby Pelsdyrfarm A/S tilpligtes for brud på gældende overenskomst til  \r\n\r\n Specialarbejderforbundet i Danmark at betale en efter rettens skøn fastsat  \r\n\r\n bod. </P>  \r\n\r\n<P>Indklagede har påstået frifindelse over for de to af klagerne nedlagte  \r\n\r\n påstande. </P>  \r\n\r\n<P>Sagens nærmere omstændigheder er følgende: </P>  \r\n\r\n<P>Tornby Pelseri ved Søren Jensen og Specialarbejderforbundet i Danmark  \r\n\r\n underskrev den 29. Maj 1986 sålydende overenskomst: </P>  \r\n\r\n<P>&#187;Ved et d.d. afholdt møde mellem undertegnede parter vedrørende  \r\n\r\n oprettelse af overenskomst for de i virksomheden beskæftigede arbejdere,  \r\n\r\n enedes man om at tiltræde den mellem Specialarbejderforbundet i Danmark og  \r\n\r\n Landbrugets Arbejdsgiverforening til enhver tid gældende overenskomst. </P>  \r\n\r\n<P>&#187;Jordbrugets Specialoverenskomst&#171; </P>  \r\n\r\n<P>Branche: </P>  \r\n\r\n<P>Overenskomst for: Minkfarme </P>  \r\n\r\n<P>Til fagbevægelsens uddannelsesfond betaler virksomheden samme beløb, som  \r\n\r\n det til enhver tid gældende mellem hovedorganisationerne, på nuværende 10 øre  \r\n\r\n pr. arbejdstime. </P>  \r\n\r\n<P>Feriepenge indbetales i.h.t. gældende lov om ferie, herunder  \r\n\r\n feriegiro-systemet. </P>  \r\n\r\n<P>S.I.D., Hirtshals afdeling forpligter sig til at holde firmaet orienteret  \r\n\r\n vedrørende overenskomster og lønberegninger, når der sker ændringer inden for  \r\n\r\n området, samtidig indgår firmaet på kun at beskæftige arbejdere, der er  \r\n\r\n medlem af ovennævnte afdeling. </P>  \r\n\r\n<P>Bestående lønninger og goder kan ikke forringes i kraft af denne aftale  \r\n\r\n indgåelse.' </P>  \r\n\r\n<P>Søren Jensen underskrev samme dag en blanket til registrering af  \r\n\r\n arbejdsgivere med bidragspligt til Uddannelsesfonden i henhold til gældende  \r\n\r\n overenskomst. I blanketten gives følgende oplysninger: </P>  \r\n\r\n<P>Virksomhedens CIR-nr: 9067 0883. </P>  \r\n\r\n<P>Virksomhedens navn: Tornby Pelseri ved Søren Jensen. </P>  \r\n\r\n<P>Virksomhedens adresse: Ravndrupvej 1, Tornby, 9850 Hirtshals. </P>  \r\n\r\n<P>Virksomhedens art (branche): Pelseri, Minkfarm. </P>  \r\n\r\n<P>Virksomhedens sidst beskæftigede primo januar 1986: 1,2 på årsbasis. </P>  \r\n\r\n<P>Jordbrugets Specialoverenskomst for minkfarme indeholder blandt følgende  \r\n\r\n bestemmelser: </P>  \r\n\r\n<P>&#187;§ 6 Antagelse af arbejdere. </P>  \r\n\r\n<P>Der beskæftiges fortrinsvis medlemmer af Specialarbejderforbundet i  \r\n\r\n Danmark. </P>  \r\n\r\n<P>§ 11. Afskedigelse </P>  \r\n\r\n<P>1. Ved udøvelsen af retten til at foretage enkeltmandsafskedigelser må  \r\n\r\n vilkårligheder ikke finde sted, og klager over påståede urimelige  \r\n\r\n afskedigelser kan derfor behandles efter nedenstående regler: </P>  \r\n\r\n<P>a. Såfremt der foretages afskedigelse af en arbejder, der har været  \r\n\r\n uafbrudt beskæftiget i den pågældende virksomhed i mindst 1 år, har den  \r\n\r\n pågældende arbejder ret til at begære oplysninger om grunden til  \r\n\r\n afskedigelsen. </P>  \r\n\r\n<P>b. Hvis man fra arbejderside hævder, at afskedigelsen er urimelig og ikke  \r\n\r\n begrundet i arbejderens eller virksomhedens forhold, kan afskedigelsen kræves  \r\n\r\n lokalt behandlet mellem repræsentanter for virksomhedens ledelse og dens  \r\n\r\n arbejdere. </P>  \r\n\r\n<P>I øvrigt forholdes med hensyn til opsigelse og afskedigelse som anført i  \r\n\r\n hovedaftalen mellem Sammenslutningen af Landbrugets Arbejdsgiverforeninger og  \r\n\r\n Landsorganisationen i Danmark. </P>  \r\n\r\n<P>§ 12. Fagretlige regler </P>  \r\n\r\n<P>Som regel for behandling af faglig strid gælder den mellem  \r\n\r\n hovedorganisationerne sidst vedtagne norm.&#171; </P>  \r\n\r\n<P>Tornby Pelsdyrfarm A/S, der ejes af Søren Jensen og blev registreret den  \r\n\r\n 16. juni 1988, underskrev den 22. november 1988 sålydende erklæring: </P>  \r\n\r\n<P>&#187;Undertegnede erklærer herved, </P>  \r\n\r\n<P>at Tornby Pelsdyrfarm A/S er et nyt firma, SE nr. 1220168 </P>  \r\n\r\n<P>at Tornby Pelsdyrfarm A/S ikkeer medlem af en arbejdsgiverforening, </P>  \r\n\r\n<P>at Tornby Pelsdyrfarm A/S kke har overenskomst med S.I.D. </P>  \r\n\r\n<P>at Tornby Pelsdyrfarm A/S ikke er identisk med, eller har noget at gøre  \r\n\r\n med Tornby Pelseri.&#171; </P>  \r\n\r\n<P>Specialarbejderforbundet i Danmark tilskrev den 5. januar 1989 Tornby  \r\n\r\n Pelsdyrfarm A/S således: </P>  \r\n\r\n<P>&#187;Vedr. overenskomstforholdet mellem Hirtshals afdeling og Tornby  \r\n\r\n Pelsdyrfarm A/S </P>  \r\n\r\n<P>Vi har fra vores Hirtshals afdeling modtaget indberetning om, at der i  \r\n\r\n forbindelse med afdelingens medlem Georg Soelbergs ønske om overflytning til  \r\n\r\n Kristelig Arbejdsløshedskasse er opstået tvivl om, hvorvidt der mellem  \r\n\r\n afdelingen og virksomheden består et overenskomstforhold. </P>  \r\n\r\n<P>Vi har fået oplyst, at De har købt Tornby Minkfarm af Søren Jensen,  \r\n\r\n hvormed afdelingen har en tiltrædelsesoverenskomst til den mellem  \r\n\r\n Specialarbejderforbundet og Landbrugets Arbejdsgiverforening gældende  \r\n\r\n overenskomst for minkfarme i jordbrugets specialoverenskomster. </P>  \r\n\r\n<P>De oplyste efter henvendelsen fra vores afdeling, at Tornby Pelsdyrfarm  \r\n\r\n A/S er blevet et nyt firma, der ikke er medlem af en arbejdsgiverforening og  \r\n\r\n ikke har overenskomst med vores afdeling. </P>  \r\n\r\n<P>Vi skal i den anledning meddele, at vi er af den opfattelse, at det  \r\n\r\n overenskomstforhold, der var gældende mellem vores afdeling og Søren Jensen,  \r\n\r\n i henhold til lov om lønmodtageres retsstilling ved virksomhedsoverdragelse §  \r\n\r\n 2 indtræder umiddelbart i de rettigheder og pligter, der bestod i  \r\n\r\n overdragelsestidspunktet i henhold til kollektive overenskomster og aftaler.  \r\n\r\n</P>  \r\n\r\n<P>Såfremt De ikke er enig med os heri, skal vi foreslå, at der snarest  \r\n\r\n muligt og inden 14 dage fra dato aftales tidspunkt for afholdelse af et møde  \r\n\r\n til drøftelse af sagen. </P>  \r\n\r\n<P>I tilfælde af, at vi ikke hører fra Dem inden for ovennævnte tidsfrist,  \r\n\r\n vil vi uden yderligere henvendelse sende sagen til LO med henblik på  \r\n\r\n indberetning for arbejdsretten.&#171; </P>  \r\n\r\n<P>Landsorganisationen i Danmark tilskrev den 8. maj 1989 Tornby Pelsdyrfarm  \r\n\r\n A/S således: </P>  \r\n\r\n<P>&#187;Vedr. organisationsforholdene </P>  \r\n\r\n<P>Fra vort medlemsforbund, Specialarbejderforbundet i Danmark, gartneri-,  \r\n\r\n land- og skovbrugsgruppen, har Landsorganisationen i Danmark modtaget  \r\n\r\n indberetning om, at et af forbundets medlemmer, som er ansat på Deres  \r\n\r\n virksomhed, har ladet sig overflytte til Kristeligt Fællesforbund. </P>  \r\n\r\n<P>Deres virksomhed har med forbundets Hirtshals afdeling den 29. maj 1986  \r\n\r\n indgået en tiltrædelsesoverenskomst til Jordbrugets Specialoverenskomster for  \r\n\r\n minkfarme. </P>  \r\n\r\n<P>Kopi af denne tiltrædelsesoverenskomst vedlægges. </P>  \r\n\r\n<P>Da overenskomsten § 6 - antagelse af arbejdere - fastslår, at der  \r\n\r\n fortrinsvis beskæftiges medlemmer af Specialarbejderforbundet i Danmark, har  \r\n\r\n forbundet den opfattelse, at Deres virksomhed begår brud på overenskomsten  \r\n\r\n ved ikke at pålægge den pågældende medarbejder at indmelde sig i den lokale  \r\n\r\n SID-afdeling. </P>  \r\n\r\n<P>Forbundet har ved flere lejligheder skrevet til Deres virksomhed, som i  \r\n\r\n første omgang hævdede ikke at være omfattet af den pågældende overenskomst,  \r\n\r\n idet der var foretaget ejerskifte. </P>  \r\n\r\n<P>I den forbindelse har forbundet i henhold til loven om lønmodtageres  \r\n\r\n retsstilling ved virksomhedsoverdragelse fastholdt, at Deres virksomhed er  \r\n\r\n omfattet af ovennævnte overenskomst og således også er forpligtet til at  \r\n\r\n overholde denne. </P>  \r\n\r\n<P>Forbundet har også telefonisk været i forbindelse med Deres virksomhed,  \r\n\r\n som lovede at vende tilbage med henblik på, hvorvidt De ville kræve, at den  \r\n\r\n pågældende medarbejder blev overflyttet til Specialarbejderforbundets  \r\n\r\n afdeling. </P>  \r\n\r\n<P>Forbundet oplyser, at de intet har hørt fra Deres virksomhed, ej heller  \r\n\r\n har De reageret på skrivelse af 14. april 1989. </P>  \r\n\r\n<P>Således foranlediget skal Landsorganisationen i Danmark anmode om, at der  \r\n\r\n snarest muligt vore organisationer imellem afholdes et fællesmøde her i  \r\n\r\n Landsorganisationen til drøftelse af sagen, forinden denne eventuelt  \r\n\r\n videreføres til Arbejdsretten med krav om bod for brud på gældende  \r\n\r\n overenskomst. </P>  \r\n\r\n<P>Såfremt vi mod forventning ikke hører fra Dem inden 14 dage fra d.d., vil  \r\n\r\n sagen uden yderligere varsel blive viderebragt til Arbejdsretten.&#171; </P>  \r\n\r\n<P>Da de to sidstnævnte skrivelser ikke førte til en fagretlig behandling af  \r\n\r\n uoverensstemmelsen, har Landsorganisationen i Danmark for  \r\n\r\n Specialarbejderforbundet indbragt sagen for Arbejdsretten. </P>  \r\n\r\n<P>Der er under domsforhandlingen afgivet forklaring af afdelingsformand  \r\n\r\n Jørgen Christensen, Specialarbejderforbundet i Danmarks afdeling i Hirtshals,  \r\n\r\n og pelsdyravler Søren Jensen. </P>  \r\n\r\n<P>Afdelingsformand Jørgen Christensen har forklaret, at Georg Soelberg den  \r\n\r\n 6. december 1988 ønskede at blive overflyttet til Kristelig  \r\n\r\n Arbejdsløshedskasse. Soelberg har siden 1986 været beskæftiget ved Tornby  \r\n\r\n Pelseri. Han var i 1986 ansat fra uge 25 til uge 41. Pelseriet arbejder kun i  \r\n\r\n kort tid, medens der hele året er arbejde i minkfarmen.  \r\n\r\n Arbejdsgiverkontrollen har oplyst, at Georg Soelberg i 1988 har tjent 136.503  \r\n\r\n kroner i pelsdyrfarmen. Feriegiro har oplyst, at man i 1989 har modtaget  \r\n\r\n indbetalinger fra såvel pelseriet som minkfarmen. </P>  \r\n\r\n<P>Pelsdyravler Søren Jensen har forklaret, at han ved underskrivelsen af  \r\n\r\n overenskomsten den 29. maj 1986 drev to personligt ejede virksomheder, en  \r\n\r\n minkfarm og et pelseri. Overenskomsten vedrørte alene pelseriet, hvor der kun  \r\n\r\n er ansatte i november og december samt eventuelt fra januar til april. Ordet  \r\n\r\n &#187;Minkfarm&#171; er føjet til, efter at han havde skrevet overenskomsten  \r\n\r\n under. I den den samme dag underskrevne blanket er både ordet  \r\n\r\n &#187;pelseri&#171; og ordet &#187;minkfarm&#171; sat på, efter at han havde  \r\n\r\n skrevet under. Han har aldrig modtaget kopi af overenskomsten af 29. maj 1986  \r\n\r\n og er aldrig blevet underrettet som bebudet i overenskomsten. Han er heller  \r\n\r\n aldrig blevet afkrævet de 10 øre pr. arbejdstime til fagbevægelsens  \r\n\r\n uddannelsesfond. Omkring den 1. januar 1988 blev pelsdyrfarmen overdraget til  \r\n\r\n selskabet. Soelberg havde siden slutningen af 1986 været sæsonarbejder på  \r\n\r\n pelsdyrfarmen, men ikke i pelseriet. Efter at have modtaget skrivelserne af  \r\n\r\n 5. januar 1989 og 8. maj 1989 fra Specialarbejderforbundet i Danmark og  \r\n\r\n Landsorganisationen i Danmark talte han med Jørgen Christensen og Søren  \r\n\r\n Andersen fra Specialarbejderforbundet, men sagen løb da ud i sandet. Han har  \r\n\r\n ikke kunnet bestride, at Soelberg siden sommeren 1986 har været ansat i  \r\n\r\n pelseriet. Han har erkendt, at Soelberg periodisk har været ansat med  \r\n\r\n forefaldende arbejde i både minkfarmen og pelseriet. </P>  \r\n\r\n<P>Klagerne har anført, at både overenskomsten af 29. maj 1986 og den den  \r\n\r\n samme dag underskrevne blanket efter deres indhold omfatter både minkfarmen  \r\n\r\n og pelseriet. Påstanden om at ordet &#187;minkfarm&#171; er tilføjet, efter  \r\n\r\n at Søren Jensen havde skrevet under, er grebet ud af den blå luft. Selskabet  \r\n\r\n er herefter i medfør af lov nr. 111 af 21. marts 1979 om lønmodtageres  \r\n\r\n retsstilling ved virksomhedsoverdragelse bundet af overenskomsten af 29. maj  \r\n\r\n 1986. Selskabet har overtrådt specialoverenskomstens § 12 om deltagelse i  \r\n\r\n fagretlig behandling og § 6 om fortrinsvis at beskæftige medlemmer af  \r\n\r\n Specialarbejderforbundet i Danmark. Selskabet har ved at underskrive  \r\n\r\n overenskomsten af 29, maj 1986 forpligtet sig til kun at beskæftige  \r\n\r\n arbejdere, der er medlem af Specialarbejderforbundet i Danmark. </P>  \r\n\r\n<P>Indklagede har anført, at overenskomsten af 29. maj 1986 kun omfatter  \r\n\r\n pelseriet, da ordet &#187;minkfarm&#171; er føjet til, efter at Søren Jensen  \r\n\r\n har underskrevet overenskomsten. Klageren har ikke optrådt tilstrækkelig  \r\n\r\n håndfast til, at der kan pålægges bod for ikke at have fulgt normen for  \r\n\r\n faglig strid. Der kan i hvert fald ikke pålægges bod for ikke at have  \r\n\r\n afskediget Georg Soelberg. Han var ved ansættelsen medlem af  \r\n\r\n Specialarbejderforbundet. Han overgik først til Kristelig Arbejdsløshedskasse  \r\n\r\n i 1988 og var da i medfør af lov nr. 285 af 9. juni 1982 om beskyttelse mod  \r\n\r\n afskedigelse på grund af foreningsforhold beskyttet mod afskedigelse. Den  \r\n\r\n indklagede virksomhed bør ikke pålægges bod for at have undladt at foretage  \r\n\r\n en afskedigelse, en overenskomst eventuelt forpligter til, men som en  \r\n\r\n lovregel forbyder at foretage. </P>  \r\n\r\n<P>Arbejdsretten skal udtale: </P>  \r\n\r\n<P>Pelsdyravler Søren Jensens forklaring om, at ordet &#187;minkfarm&#171; er  \r\n\r\n indført i overenskomsten af 29. maj 1986, efter at han havde skrevet den  \r\n\r\n under, kan ikke lægges til grund ved sagens afgørelse. Overenskomsten af 29.  \r\n\r\n maj 1986 omfatter herefter også minkfarmen, og den indklagede virksomhed er  \r\n\r\n ved Søren Jensens overdragelse af minkfarmen til selskabet blevet bundet af  \r\n\r\n overenskomsten af 29. maj 1986. Klagernes første påstand tages herefter til  \r\n\r\n følge. </P>  \r\n\r\n<P>Efter bevisførelsen findes det ubetænkeligt at lægge til grund, at den  \r\n\r\n indklagede virksomhed har overtrådt specialoverenskomstens § 12 ved ikke at  \r\n\r\n have fulgt reglerne for behandling af faglig strid. Pelsdyravler Søren Jensen  \r\n\r\n forpligtede sig ved overenskomsten af 29. maj 1986 til kun at beskæftige  \r\n\r\n arbejdere, der var medlem af Specialarbejderforbundet. Den indklagede  \r\n\r\n virksomhed har herefter, da Georg Soelberg meldte sig ud af  \r\n\r\n Specialarbejderforbundet, været forpligtet til at afskedige Georg Soelberg.  \r\n\r\n Havde den indklagede virksomhed opfyldt sin overenskomstmæssige forpligtelse  \r\n\r\n til at gøre Georg Soelberg bekendt med, at ansættelsesforholdet efter  \r\n\r\n overenskomsten af 29. maj 1986 var betinget af, at Georg Soelberg var medlem  \r\n\r\n af Specialarbejderforbundet, havde den indklagede virksomhed ikke ved at  \r\n\r\n afskedige Georg Soelberg overtrådt lov nr. 285 af 9. juni 1982 om beskyttelse  \r\n\r\n mod afskedigelse på grund af foreningsforhold, jf. herved lovens § 2, stk. 2  \r\n\r\n og 3. Der er herefter upåkrævet at tage stilling til anbringendet vedrørende  \r\n\r\n § 6 i specialoverenskomsten. Klagernes påstand tages herefter i sin helhed  \r\n\r\n til følge. Boden fastsættes til 20.000 kroner. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, Tornby Pelsdyrfarm A/S, er forpligtet af overenskomsten af 29.  \r\n\r\n maj 1986 mellem Tornby Pelseri og Specialarbejderforbundet i Danmark og skal  \r\n\r\n inden 14 dage efter denne doms afsigelse betale en bod på 20.000 kroner til  \r\n\r\n Specialarbejderforbundet i Danmark. </P>  \r\n\r\n<P>I sagsomkostninger skal indklagede inden samme frist betale 2.000 kroner  \r\n\r\n til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1991, side 43"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19910311613"
        },
        {
            "displayName": "Entydig dokumentidentifikation",
            "displayValue": "CA006934"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3116"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "18/03/1991"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "90.009"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}