{
    "id": 177217,
    "title": "Forslag til folketingsbeslutning om et lobbyregister for ministre",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 56",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. januar 2016 af Pernille Skipper (EL), Stine Brix (EL), Pelle Dragsted (EL), Eva Flyvholm (EL), Maria Reumert Gjerding (EL), Henning Hyllested (EL), Christian Juhl (EL), Rune Lund (EL), Søren Egge Rasmussen (EL), Johanne Schmidt-Nielsen (EL), Jakob Sølvhøj (EL), Søren Søndergaard (EL), Finn Sørensen (EL) og Nikolaj Villumsen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om et lobbyregister for ministre</p>\r\n<p class=\"NormalInd\">Folketinget pålægger regeringen at fremsætte de nødvendige lovforslag, så der indføres et offentligt tilgængeligt lobbyregister over ministres møder med eksterne aktører, herunder lobbyister, foreninger og virksomheder.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Før 2009 havde offentligheden adgang via offentlighedsloven til ministrenes kalendere og dermed indblik i de møder, ministrene holdt med virksomheder og lobbyister. Men et flertal bestående af Venstre, Socialdemokraterne, Dansk Folkeparti, Socialistisk Folkeparti, Det Konservative Folkeparti, Radikale Venstre og Liberal Alliance mørklagde ministrenes kalendere og indførte den såkaldte »åbenhedsordning«, som reelt var en forringelse af åbenheden omkring ministres møder med lobbyister.</p>\r\n<p class=\"NormalInd\">Da den nye offentlighedslov blev vedtaget i 2013, blev aktindsigt i ministres kalendere igen afskåret. Dermed er der nu total lukkethed om de møder, som ministre afholder med interessenter, lobbyister, virksomheder og andre eksterne aktører, der har en interesse i at påvirke ministerens politik og beslutninger.</p>\r\n<p class=\"NormalInd\">Det er helt basalt i et demokrati, at der er åbenhed omkring de politiske processer. Vælgerne skal kunne træffe kvalificerede valg, når de stemmer, og det indebærer indsigt – også i, hvem der forsøger at påvirke de politiske beslutninger.</p>\r\n<p class=\"NormalInd\">Enhedslisten har den helt grundlæggende holdning, at åbenhed er en præmis for et velfungerende demokrati. Der skal være gennemsigtighed omkring de politiske processer og de interesser, der forsøger at påvirke processerne. Det betyder ikke, at der ikke kan være god grund til, at ministre mødes med interessenter, foreninger, virksomheder eller måske endda professionelle lobbyister. Men det skal være tydeligt, når det sker, så vælgerne selv kan beslutte, om det skal have en betydning for deres kryds.</p>\r\n<p class=\"NormalInd\">Særlig når toppolitikere og -ministre skifter arbejde fra at være minister til at få ansættelse hos lobbyvirksomheder, som har haft en relation til ministerjobbet, kan det skabe mistanke om urent trav. Det skaber politikerlede og mistillid. Uanset om det er begrundet eller ej, er mistanken i sig selv et problem. Det kan kun imødegås, hvis skellet mellem lobbyister og politikere bliver tydeligere, og hvis der er åbenhed om påvirkningen.</p>\r\n<p class=\"NormalInd\">Eftersom ændringen af offentlighedsloven i 2009 og vedtagelsen af den nye offentlighedslov i 2013 afskaffede muligheden for aktindsigt i ministres kalendere, er det de facto-lobbyregister, der eksisterede, blevet afskaffet. Et af de mange problemer, der er opstået efter vedtagelsen af den nye offentlighedslov, kan altså afhjælpes ved at indføre et lobbyregister, der giver offentligheden adgang til at se, hvem ministrene mødes med.</p>\r\n<p class=\"NormalInd\">Med dette beslutningsforslag pålægges regeringen at ændre lovgivningen, så ministre ved lov pålægges at offentliggøre, hvilke møder de afholder og kontakter de har med professionelle lobbyister, interessenter, foreninger og andre eksterne aktører. Offentliggørelse i registeret skal ikke indebære en forudgående sortering og definition af, hvilke aktører der kan kaldes lobbyister, men indeholde ministres møder med alle eksterne aktører. Derved undgås en diskussion af definitioner, den administrative byrde holdes på et minimum, og det vil være op til vælgerne selv at afgøre, hvad der er relevant.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pernille Skipper </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om et lobbyregister for ministre.</p>\r\n<p class=\"ForslagsNummer\">(Beslutningsforslag nr. B 56)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 56",
            "stateLabel": "Forkastet",
            "references": [
                {
                    "shortName": "2015/1 BSF 56",
                    "title": "Forslag til folketingsbeslutning om et lobbyregister for ministre",
                    "presentationName": "Beslutningsforslag som fremsat",
                    "documentTypeId": 480,
                    "documentId": 177217,
                    "eliUri": "/eli/ft/20151BB00056",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b56/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/01/2016"
        },
        {
            "displayName": "Accession",
            "displayValue": "20151BB00056"
        },
        {
            "displayName": "Entydig dokumentidentifikation",
            "displayValue": "AX018240"
        },
        {
            "displayName": "Dato for førstegangsindlæggelse",
            "displayValue": "27/01/2016"
        },
        {
            "displayName": "Dato for indlæggelse",
            "displayValue": "27/01/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "56"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}