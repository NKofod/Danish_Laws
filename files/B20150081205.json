{
    "id": 172914,
    "title": "Bekendtgørelse om registrering af aktiver m.v. til dækning af særligt dækkede obligationer",
    "documentTypeId": "60",
    "isSagsforlobPeriodValid": true,
    "shortName": "BEK nr 812 af 02/07/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om registrering af aktiver m.v. til dækning af særligt dækkede obligationer</p>\r\n<p class=\"Indledning2\">I medfør af § 152 h, stk. 1, nr. 4, og § 373, stk. 4, i lov om finansiel virksomhed, jf. lovbekendtgørelse nr. 182 af 18. februar 2015, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Pengeinstitutter, der har tilladelse til at udstede særligt dækkede obligationer, jf. § 16 a, stk. 1, i lov om finansiel virksomhed, skal føre et register over aktiver, jf. § 152 g i lov om finansiel virksomhed.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Filialer her i landet af kreditinstitutter, der er meddelt tilladelse i et andet land uden for Den Europæiske Union eller i et land, som Fællesskabet ikke har indgået aftale med på det finansielle område, der har fået tilladelse til at udstede særligt dækkede obligationer, jf. § 16 a, stk. 1, i lov om finansiel virksomhed, skal føre et tilsvarende register som nævnt i stk. 1.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Pengeinstitutter og filialer som nævnt i stk. 2, der har fået inddraget tilladelsen til at udstede særligt dækkede obligationer, jf. § 224, stk. 3, i lov om finansiel virksomhed, skal ligeledes føre et tilsvarende register som nævnt i stk. 1.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Registeret skal til enhver tid udvise samtlige aktiver, modtagne garantier samt finansielle instrumenter, der omfattes af registreringen, jf. § 152 a, stk. 1, 1. pkt., i lov om finansiel virksomhed.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> De i § 2 nævnte aktiver m.v., skal entydigt individualiseres og anføres i registeret med de senest opgjorte værdier, jf. § 30, stk. 5, i bekendtgørelse om værdiansættelse af pant og lån i fast ejendom som stilles til sikkerhed for udstedelse af særligt dækkede realkreditobligationer og særligt dækkede obligationer, § 10, stk. 7, i bekendtgørelse om værdiansættelse af pant og lån i skibe som stilles til sikkerhed for udstedelse af særligt dækkede obligationer og artikel 129, stk. 7, i forordning (EU) nr. 575/2013 om tilsynsmæssige krav til kreditinstitutter og investeringsselskaber. Derudover anføres den værdi, der anvendes som grundlag for de udstedte obligationer.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Foruden værdier registreret i medfør af § 3 registreres følgende oplysninger:</p>\r\n<p class=\"Liste1\">\r\n   <span class=\"Liste1Nr\">1)</span> For lån med pant i fast ejendom registreres det i § 152 e i lov om finansiel virksomhed angivne pantebrevs nominelle værdi. Herudover skal pantesikkerhedens værdi, jf. § 152 a, stk. 1, 2. pkt., i lov om finansiel virksomhed, ejendommens værdi samt hvilken type ejendom, der er tale om, jf. § 5 i lov om realkreditlån og realkreditobligationer m.v., registreres. Såfremt ejerpantebrev benyttes, jf. § 152 e, stk. 2, i lov om finansiel virksomhed, registreres foruden ejerpantebrevets nominelle værdi, værdien af den underliggende fordring samt ejerpantebrevets opbevaringssted.</p>\r\n<p class=\"Liste1\">\r\n   <span class=\"Liste1Nr\">2)</span> Tilgodehavender, der opstår i forbindelse med terminsbetalinger på og indfrielser af lån sikret ved pant i fast ejendom, skal registreres særskilt.</p>\r\n<p class=\"Liste1\">\r\n   <span class=\"Liste1Nr\">3)</span> For lån sikret ved pant i skibe registreres den nominelle værdi af det pantebrev, der er registreret i Dansk Skibsregister, Dansk Internationalt Skibsregister eller i et andet internationalt skibsregister. Desuden anføres pantesikkerhedens værdi, jf. § 152 a, stk. 1, 2. pkt., i lov om finansiel virksomhed, samt skibets værdi.</p>\r\n<p class=\"Liste1\">\r\n   <span class=\"Liste1Nr\">4)</span> For byggelån til brug for finansiering af ny- og ombygning af skibe, som ydes uden pant, registreres størrelsen af garanti stillet, jf. § 6 i bekendtgørelse om værdiansættelse af pant og lån i skibe som stilles til sikkerhed for udstedelse af særligt dækkede obligationer, hvem der har stillet garantien samt skibets forventede værdi ved færdiggørelse.</p>\r\n<p class=\"Liste1\">\r\n   <span class=\"Liste1Nr\">5)</span> For indskud i andre kreditinstitutter anføres kreditinstituttets navn og kontonummer.</p>\r\n<p class=\"Liste1\">\r\n   <span class=\"Liste1Nr\">6)</span> For hvert fondsaktiv registreret i en værdipapircentral skal det kontoførende institut og depotkontonummer anføres.</p>\r\n<p class=\"Liste1\">\r\n   <span class=\"Liste1Nr\">7)</span> For aktiver, der er indlagt i et andet kreditinstitut, anføres tillige kreditinstituttets navn og det depotkontonummer, hvorunder aktivet er indlagt i pengeinstituttet.</p>\r\n<p class=\"Liste1\">\r\n   <span class=\"Liste1Nr\">8)</span> For værdipapirer indlagt i samledepot angives, hvilke værdipapirer der tilhører det enkelte kreditinstitut.</p>\r\n<p class=\"Liste1\">\r\n   <span class=\"Liste1Nr\">9)</span> For indskud på fælleskonti angives den andel, som tilhører det enkelte kreditinstitut.</p>\r\n<p class=\"Liste1\">\r\n   <span class=\"Liste1Nr\">10)</span> For finansielle instrumenter anføres oplysning om, hvem modparten er, hvilket finansielt instrument der er tale om samt andre oplysninger, der kan anvendes til individualisering af det finansielle instrument, herunder kontraktnummer. Herudover anføres værdien af det finansielle instrument samt den regnskabsmæssige værdi, der kan anvendes som sikkerhed for de udstedte obligationer.</p>\r\n<p class=\"Liste1\">\r\n   <span class=\"Liste1Nr\">11)</span> For garantier anføres, hvem der har stillet garantien samt garantiens størrelse og den værdi, garantien indgår med i registeret.</p>\r\n<p class=\"Liste1\">\r\n   <span class=\"Liste1Nr\">12)</span> For andre aktiver anføres tillige opbevaringssted.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Det skal af registeret samt udtræk herfra udtrykkeligt fremgå, at registeret er ført i henhold til § 152 a i lov om finansiel virksomhed.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Registeret skal være opbygget således, at der til enhver tid i løbet af 24 timer kan fremdrages en oversigt over samtlige registrerede aktiver, herunder de i §§ 3 og 4 nævnte oplysninger.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Består registeret af flere delsystemer, skal registeret indeholde en udførlig beskrivelse af sammenhængen mellem delsystemerne, samt hvorledes registeret fremkommer på en given opgørelsesdag.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Bestyrelsen for pengeinstituttet skal fastsætte retningslinjer for registerets indretning og for hvordan, registeret føres. Bestyrelsen skal foretage et begrundet skøn over andelen af aktiver og hvilke aktivtyper, der skal dække udstedelsen af de særligt dækkede obligationer, herunder hvor stor overdækningen skal være.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Retningslinjerne skal blandt andet angive, hvorledes:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num1\">1)</span> der tages højde for udsving i de registrerede aktivers værdi, således at det sikres, at de registrerede aktivers værdi til enhver tid mindst svarer til værdien af de udstedte obligationer,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num2\">2)</span> forfaldne renter og provenu ved salg eller udtrækning behandles, herunder om renter og provenu omfattes af registeret, samt</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num3\">3)</span> registeret eventuelt er opdelt i delsystemer.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Retningslinjerne skal endvidere angive, hvem der er ansvarlig for at føre registeret, samt hvem der er ansvarlig for at kontrollere registeret.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Stk. 1, 2. pkt., og stk. 2, nr. 1, finder ikke anvendelse for de i § 1, stk. 3, nævnte pengeinstitutter og filialer.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Pengeinstituttets direktion skal fastsætte en forretningsgang for registerets daglige ajourføring.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Forretningsgangen skal sikre, at registeret til stadighed indeholder registrerede aktiver til en værdi, der mindst modsvarer værdien af de udstedte obligationer, samt at de i medfør af § 6 udstedte retningslinjer følges.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Forretningsgangen skal blandt andet angive, hvorledes:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num1\">1)</span> de registrerede aktiver, jf. § 3 og § 4, nr. 2-12, entydigt individualiseres,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num2\">2)</span> opbevaringssted for eventuelt tinglyst ejerpantebrev samt andre aktiver angives, jf. § 4, nr. 1 og 12,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num3\">3)</span> den i registeret anførte værdi af aktiverne opgøres, og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num4\">4)</span> registeret fremkommer på en given opgørelsesdag.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Senest 20 arbejdsdage efter årets første til tredje kvartal og 30 dage efter fjerde kvartal skal pengeinstituttet indsende en opgørelse over aktiver i det enkelte register og de udstedte særligt dækkede obligationer ved kvartalets udgang. Indberetningen skal omfatte den værdi, som de registrerede aktiver indgår med til dækning af særligt dækkede obligationer.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Indberetning skal ske på de skemaer, Finanstilsynet har udarbejdet hertil.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Opgørelsen af de registrerede aktiver og de udstedte særligt dækkede obligationer underskrives af pengeinstituttets direktør og den eksterne revision, der erklærer, at opgørelsen er i overensstemmelse med de registrerede aktiver og bogføringen. Den eksterne revision skal endvidere oplyse, om registeret opfylder §§ 3 og 4 i denne bekendtgørelse og § 152 a, stk. 1, § 152 c, § 152 e, stk. 1-3, § 152 f og § 152 g, stk. 1 og 2, i lov om finansiel virksomhed samt artikel 129, stk. 1, i Europa-Parlamentets og Rådets forordning (EU) nr. 575/2013 af 26. juni 2013 om tilsynsmæssige krav til kreditinstitutter og investeringsselskaber.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Den eksterne revision skal påse, at der foreligger de i § 6 nævnte retningslinjer samt den i § 7 nævnte forretningsgang.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Ud over at afgive den i § 8, stk. 3, omhandlede erklæring og oplysning skal den eksterne revision foretage en løbende, regelmæssig og uafhængig kontrol af registeret. Herunder skal den eksterne revision mindst to gange om året foretage uanmeldt revision og i denne forbindelse kontrollere tilstedeværelsen af de fornødne registrerede aktiver. Såfremt en uanmeldt revision giver anledning til særlige bemærkninger, skal den eksterne revision straks indberette dette til Finanstilsynet.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Den eksterne revision skal i revisionsprotokollatet vedrørende årsregnskabet redegøre for den foretagne kontrol.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Overtrædelse af §§ 1, 3-7, § 8, stk. 1, og § 9 straffes med bøde.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 7. juli 2015.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Bekendtgørelse nr. 675 af 19. juni 2007 om registrering af aktiver m.v. til dækning af særligt dækkede obligationer ophæves.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 2. juli 2015</p><p class=\"Sign1\" align=\"center\">Kristian Vie Madsen</p><p class=\"Sign2\" align=\"right\">/ Jørn Andersen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/2015"
        },
        {
            "displayName": "Accession",
            "displayValue": "B20150081205"
        },
        {
            "displayName": "Entydig dokumentidentifikation",
            "displayValue": "BP001332"
        },
        {
            "displayName": "Dato for førstegangsindlæggelse",
            "displayValue": "03/07/2015"
        },
        {
            "displayName": "Dato for indlæggelse",
            "displayValue": "03/07/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "812"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "02/07/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Finanstilsynet, j.nr. 182-0011"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}