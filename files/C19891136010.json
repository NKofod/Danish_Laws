{
    "id": 50969,
    "title": "Cirkulæreskrivelse om længden af sættevognstog. (Til politiet og Statens Bilinspektion) (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11360 af 13/11/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om længden af sættevognstog.  \r\n\r\n (Til politiet og Statens Bilinspektion) (* 1) </H1>  \r\n\r\n<P></P>  \r\n\r\n<BR>  \r\n\r\n<P>Justitsministeriet ændrer om kort tid reglerne om størst tilladte længde  \r\n\r\n for sættevogne og sættevognstog. </P>  \r\n\r\n<P>De nye regler, der på nuværende tidspunkt er underskrevet af  \r\n\r\n justitsministeren og vil blive optaget i Lovtidende snarest muligt, vil gælde  \r\n\r\n for alle sættevognstog og sættevogne uanset registreringstidspunktet. </P>  \r\n\r\n<P>Ændringerne skyldes et nyt EF-direktiv og vedrører dels danske køretøjer,  \r\n\r\n dels udenlandske køretøjer. </P>  \r\n\r\n<P>For danske sættevognstog indebærer ændringen for det første, at den størst  \r\n\r\n tilladte længde forøges med 0,5 m fra 16 m til 16,5 m. For det andet indføres  \r\n\r\n som noget nyt en begrænsning for selve sættevognens længde. Denne begrænsning  \r\n\r\n går ud på, at der fra sættevognens hovedbolt højst må være en nærmere fastsat  \r\n\r\n afstand til henholdsvis sættevognens forende og bagende. </P>  \r\n\r\n<P>Justitsministeriet skal meddele, at man ikke har indvendinger mod, at der  \r\n\r\n straks benyttes sættevognstog på op til 16,5 m, selv om regelændringen endnu  \r\n\r\n ikke er trådt i kraft. Man skal således anmode om, at der fra politiets side  \r\n\r\n ikke skrides ind over for sådanne vogntog. </P>  \r\n\r\n<P>For udenlandske sættevognstog gælder, at de på samme måde straks kan  \r\n\r\n benyttes til kørsel her i landet, såfremt længden ikke overstiger 16,5 m.  \r\n\r\n</P>  \r\n\r\n<P>Det er dog en konsekvens af EF-direktivet, at udenlandske sættevogne, der  \r\n\r\n isoleret set ikke opfylder begrænsningerne for sættevognes længde, efter  \r\n\r\n ikrafttrædelsen af de nye regler kun vil kunne anvendes i vogntog, hvis  \r\n\r\n samlede længde ikke overstiger 15,5 m. </P>  \r\n\r\n<P>Justitsministeriet skal imidlertid meddele, at politiet som led i den  \r\n\r\n løbende færdselskontrol af såvel danske som udenlandske køretøjer i  \r\n\r\n almindelighed kan indskrænke sig til at påse, at vogntogslængden på 16,5 m  \r\n\r\n ikke overskrides. Justitsministeriet forudsætter herved, at de nye  \r\n\r\n længdemæssige begrænsninger for sættevogne vil blive kontrolleret af Statens  \r\n\r\n Bilinspektion for danske sættevognes vedkommende. </P>  \r\n\r\n<P>De nye regler vil blive gennemført ved 3 bekendtgørelser, som ændrer: </P>  \r\n\r\n<P CLASS=PUNKT> <B>1.</B> Bekendtgørelse nr. 330 af 21. juni 1977 om  \r\n\r\n køretøjers største bredde, længde, højde, vægt og akseltryk. </P>  \r\n\r\n<P CLASS=PUNKT> <B>2.</B> Bekendtgørelse nr. 504 af 22. juli 1987 om  \r\n\r\n udenlandske køretøjers adgang til Danmark. </P>  \r\n\r\n<P CLASS=PUNKT> <B>3.</B> Bekendtgørelse nr. 64 af 24. januar 1989 om synsfri  \r\n\r\n sammenkobling af lastbiler og sættevogne. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Taber Rasmussen </P>  \r\n\r\n</DIV>",
    "isHistorical": true,
    "editorialNotes": [
        "(* 1) Optages i Juristforbundets Færdselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19891136010"
        },
        {
            "displayName": "Entydig dokumentidentifikation",
            "displayValue": "CM009795"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "24/11/2005"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11360"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "13/11/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justistmin. F-afd. J.nr. 1989-2430-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}