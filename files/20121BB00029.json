{
    "id": 143985,
    "title": "Forslag til folketingsbeslutning om indførelse af et loft over antallet af værgemål, en enkelt værge kan varetage",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 29",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 15. november 2012 af Peter Skaarup (DF), Pia Adelsteen (DF), Kim Christiansen (DF), Kristian Thulesen Dahl (DF), Søren Espersen (DF) og Dennis Flydtkjær (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om indførelse af et loft over antallet af værgemål, en enkelt værge kan varetage</p>\r\n<p class=\"Tekst1Sp\">Folketinget opfordrer regeringen til i indeværende folketingsår at tage initiativer til at indføre et loft over antallet af værgemål den enkelte værge kan varetage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne ønsker med beslutningsforslaget at forhindre, at enkeltpersoner kan være værge for op til 100 personer på en gang. Værgemål, hvor værgen kender og kan varetage den enkeltes behov, er afgørende for retssikkerheden, og forslagsstillerne foreslår derfor, at der i værgemålsloven indføres et loft, så man kun kan være værge for op til 25 personer.</p>\r\n<p class=\"NormalInd\">Problemet er tidligere beskrevet af Landsforeningen LEV's landsformand, Sytter Kristensen: »Som værge for op mod 100 borgere vil det være svært at kende dem alle og deres behov - ikke mindst hvis man også skal passe en advokatforretning ved siden af« (jf. nyheden »Justitsminister: Antallet af værgemål har ingen betydning« på Landsforeningen LEV's hjemmeside den 16. maj 2012).</p>\r\n<p class=\"NormalInd\">Samtidig har der i pressen været fremlagt eksempler på, at værger ikke har haft tilstrækkeligt kendskab til den de var værge for, og dermed ikke har kunnet varetage vedkommendes interesser tilfredsstillende, jf. f.eks.http://nyhederne.tv2. dk/article.php/id-45963628:samleb%C3%A5ndsv%C3%A6rger-bliver-forgyldt.html. Det fremgår af et åbent brev som Landsforeningen LEV har sendt til justitsministeren, at det billede, som dette indslag efterlader, stemmer overens med Landsforeningen LEV's generelle vurdering af situationen. »Alt for mange af de professionelle værger tager for let på den meget vigtige opgave, som det er at beskytte og støtte borgere, som ikke selv kan varetage deres interesser fuldt ud. Især i de tilfælde, hvor borgeren med værgemål ikke har kontakt til pårørende med overskud til at støtte den pågældende, efterlader det borgeren i en ekstremt sårbar situation – både i relation til diverse dispositioner i borgerens private økonomi og i relation til borgerens helt grundlæggende retssikkerhed. En gruppe meget sårbare borgere risikerer derved, at de ikke får den nødvendige bistand og beskyttelse i relation til retssikkerheden i forbindelse med sociale ydelser og foranstaltninger, men også at der bliver begået mere grundlæggende brud på deres personlige rettigheder« (jf. åbent brev til justitsministeren af 19. december 2011 fra Landsforeningen LEV).</p>\r\n<p class=\"NormalInd\">Forslagsstillerne finder, at der desuden er tale om en ikke ubetydelig indtjeningsmulighed for en værge, som varetager mange værgemål. Vederlaget for et værgemål, som omfatter alle personlige forhold, udgør 7.000 kr. ekskl. moms årligt. Statsforvaltningen kan i særlige tilfælde forhøje vederlaget, hvis arbejdets omfang og karakter tilsiger dette. Værgen kan endvidere i forbindelse med værgemålets iværksættelse tillægges et vederlag for etablering af værgemålet på op til 6.400 kr. ekskl. moms for et økonomisk værgemål og op til 2.800 kr. ekskl. moms for et personligt værgemål. Indgår et værgemål som led i værgens øvrige forretningsdrift, kan der tillige tillægges værgen et beløb på op til 2.000 kr. ekskl. moms årligt til dækning af kontorholdsudgifter (jf. REU alm. del – svar på spm. 310, folketingsåret 2011-12).</p>\r\n<p class=\"NormalInd\">Forslagsstillerne er bekendte med, at Civilstyrelsen tidligere i 2012 har konkluderet, at det af hensyn til at sikre værgens nødvendige kendskab til personen under værgemål hverken er nødvendigt eller hensigtsmæssigt at fastsætte en grænse for antallet af værgemål, som en fast værge må varetage (jf. pressemeddelelsen »Antallet af værgemål er ikke afgørende for værgebesøg« på Justitsministeriets hjemmeside den 16. maj 2012).</p>\r\n<p class=\"NormalInd\">Forslagsstillerne finder dog, at Civilstyrelsens undersøgelse ikke tager fat om nældens rod. Civilstyrelsen har alene hørt på værgernes synspunkter i sagen ved hjælp af interview med værgerne i de enkelte statsforvaltninger og ikke taget afsæt i de enkelte værgemål, jf. Civilstyrelsens »Notat om faste værger og antallet af værgemål, den enkelte faste værge kan varetage« af 20. marts 2012 (offentliggjort den 16. maj 2012). Det er indlysende, at det ikke hænger sammen, hvis man er værge for 100 personer og samtidig skal tage udgangspunkt i den enkeltes behov for hjælp, sådan som et værgemål ifølge Civilstyrelsen altid vil skulle (jf. http://www.civilstyrelsen.dk/fondskontor/Personret/vaergemaal/hvad_er_vaergemaal. aspx).</p>\r\n<p class=\"NormalInd\">Også justitsministeren fremhæver nødvendigheden af personkendskab: »Det afgørende vil således altid være, at værgen har et sådant kendskab til personen under værgemål og dennes forhold, at værgen kan varetage sit arbejde i overensstemmelse med værgemålslovens regler. Det fornødne kendskab til personen under værgemål forudsættes værgen som altovervejende hovedregel at opnå bl.a. ved at møde den pågældende« (jf. REU alm. del – svar på spm 262, folketingsåret 2011-12).</p>\r\n<p class=\"NormalInd\">I forlængelse af denne udtalelse fra ministeren ønsker forslagsstillerne, at der af hensyn til retssikkerheden bliver indført et loft i værgemålsloven over det antal værgemål, en enkelt værge kan varetage.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup:</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om indførelse af et loft over antallet af værgemål, en enkelt værge kan varetage.</p>\r\n<p class=\"ForslagsNummer\">(Beslutningsforslag nr. B 29)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 29",
            "stateLabel": "Bortfaldet",
            "references": [
                {
                    "shortName": "2012/1 BSF 29",
                    "title": "Forslag til folketingsbeslutning om indførelse af et loft over antallet af værgemål, en enkelt værge kan varetage",
                    "presentationName": "Beslutningsforslag som fremsat",
                    "documentTypeId": 480,
                    "documentId": 143985,
                    "eliUri": "/eli/ft/20121BB00029",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b29/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/11/2012"
        },
        {
            "displayName": "Accession",
            "displayValue": "20121BB00029"
        },
        {
            "displayName": "Entydig dokumentidentifikation",
            "displayValue": "AX014422"
        },
        {
            "displayName": "Dato for førstegangsindlæggelse",
            "displayValue": "16/11/2012"
        },
        {
            "displayName": "Dato for indlæggelse",
            "displayValue": "16/11/2012"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}