{
    "id": 35852,
    "title": "Sagsbehandlingstid, registerindsigt (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11096 af 23/07/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at man fandt det kritisabelt, at en person først havde fået  \r\n\r\n tilsendt en registeroversigt samt en anmodningsblanket fra  Gladsaxe Kommune  \r\n\r\n ca. en måned efter, at den pågældende havde begæret registerindsigt. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sagsbehandlingstid, registerindsigt (* 1) </H1>  \r\n\r\n<P></P>  \r\n\r\n<BR>  \r\n\r\n<P>En person anmodede skriftligt om registerindsigt i samtlige registre  \r\n\r\n i Gladsaxe Kommune. </P>  \r\n\r\n<P>Kommunen tilsendte ca. en måned senere klageren en registeroversigt i form  \r\n\r\n af et afkrydsningsskema samt en anmodningsblanket. </P>  \r\n\r\n<P>I forbindelse med sagens behandling erkendte kommunen over for  \r\n\r\n Registertilsynet langsom sagsbehandling, men oplyste at dette skyldtes ferie  \r\n\r\n og sygdom hos personalet. </P>  \r\n\r\n<P>Kommunen oplyste desuden, at man normalt ved skriftlige henvendelser om  \r\n\r\n registerindsigt afsendte en registeroversigt samt en anmodningsblanket i  \r\n\r\n løbet af få dage. Ved personlig henvendelse udfyldtes blanketsættet i regelen  \r\n\r\n sammen med den, der ønskede oplysningerne. </P>  \r\n\r\n<P>Kommunen oplyste endvidere, at man havde en frist på maksimalt 6 uger fra  \r\n\r\n modtagelsen af anmodningsblanketten og afkrydsningsskemaet, til den endelige  \r\n\r\n registerindsigt blev meddelt, idet visse af systemerne kun opdateredes en  \r\n\r\n gang om måneden hos Kommunedata/  Datacentralen. I øvrigt var en undersøgelse  \r\n\r\n af samtlige registre iværksat, og resultatet heraf ville blive fremsendt til  \r\n\r\n klageren, så snart det forelå. </P>  \r\n\r\n<P>Registertilsynet udtalte, at det bl.a. fremgår af Registertilsynets  \r\n\r\n vejledning om registerindsigt pkt. 4, at begæringer om registerindsigt skal  \r\n\r\n imødekommes snarest muligt efter modtagelsen. Det er endvidere i vejledningen  \r\n\r\n anført, at ved registre, der ajourføres løbende, og hvor udtræk sker i  \r\n\r\n forbindelse med ajourføringer, vil det normalt være i overensstemmelse med  \r\n\r\n reglen i lovens § 13, stk. 1, at udtrække oplysninger i forbindelse med den  \r\n\r\n førstkommende ajourføring af registeret, såfremt ajourføringen foretages  \r\n\r\n månedligt eller med kortere mellemrum. Begæringer om registerindsigt bør  \r\n\r\n således i almindelighed imødekommes senest 1 måned efter modtagelsen. </P>  \r\n\r\n<P>Registertilsynet fandt det under henvisning hertil samt lovens § 13, stk.  \r\n\r\n 1, kritisabelt, at klageren først havde fået tilsendt en registeroversigt  \r\n\r\n samt en anmodningsblanket ca. en måned efter at  Gladsaxe Kommune havde  \r\n\r\n modtaget anmodningen om registerindsigt. </P>  \r\n\r\n<P>Registertilsynet havde på baggrund af det af kommunen oplyste ingen  \r\n\r\n bemærkninger til, at der kunne gå indtil 6 uger fra afleveringen af  \r\n\r\n afkrydsningsskemaet og anmodningsblanketten til endelig registerindsigt blev  \r\n\r\n givet. Registertilsynet lagde herved vægt på, at klageren havde anmodet om  \r\n\r\n registerindsigt i samtlige kommunens registre, og at visse af systemerne kun  \r\n\r\n opdateredes en gang om måneden hos Kommunedata/ Datacentralen. </P>  \r\n\r\n<P>Registertilsynet tog i øvrigt til efterretning, at kommunen havde iværksat  \r\n\r\n en undersøgelse af samtlige kommunens registre, og at resultatet heraf ville  \r\n\r\n blive fremsendt til klageren, så snart det forelå. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1992 side 53. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19921109625"
        },
        {
            "displayName": "Entydig dokumentidentifikation",
            "displayValue": "CA003787"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11096"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "23/07/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1992-501-033"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}