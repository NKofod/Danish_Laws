{
    "id": 77302,
    "title": "Bekendtgørelse af regulativ for dyrlægers udlevering og opbevaring af lægemidler til dyr ",
    "documentTypeId": "60",
    "isSagsforlobPeriodValid": false,
    "shortName": "BEK nr 271 af 01/11/1955",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af regulativ for dyrlægers  \r\n\r\n udlevering og opbevaring af lægemidler til dyr </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 45, stk. 3, i lov nr. 209 af 11. juni 1954 om  \r\n\r\n apotekervæsenet fastsættes herved efter forhandling med indenrigsministeriet  \r\n\r\n følgende. </P>  \r\n\r\n<P> <B>I. Dispenserende dyrlæger.</B>  </P>  \r\n\r\n<P> <I>A. Lokalet.</I>  </P>  \r\n\r\n<P CLASS=PUNKT> <B>1.</B> Ved nyindretning eller større ombygning af en  \r\n\r\n dyrlæges dispenspenseringslokale skal dyrlægen forud hos  \r\n\r\n veterinærdirektoratet - om fornødent ved forelæggelse af tegninger og  \r\n\r\n oplysninger - søge forholdet godkendt. </P>  \r\n\r\n<P CLASS=PUNKT> <B>2.</B> Et dispenseringslokale kan fordres udvidet eller  \r\n\r\n ændret, såfremt lokalet ikke længere anses for tilstrækkeligt, eller  \r\n\r\n indretningen på anden måde anses for ufyldestgørende. </P>  \r\n\r\n<P CLASS=PUNKT> <B>3.</B> Lokalet skal være tørt, let at renholde og udlufte  \r\n\r\n og aflåseligt. </P>  \r\n\r\n<P CLASS=PUNKT> <B>4.</B> Gulvarealet skal være så stort, at pladsmangel ikke  \r\n\r\n vanskeliggør arbejdets udførelse eller opretholdelse af god orden.  \r\n\r\n Gulvarealet må i almindelighed ikke være under 6 kvadratmeter. Lokalet skal  \r\n\r\n have rigeligt dagslys, og den elektriske belysning skal være tilstrækkelig,  \r\n\r\n og hvor forholdene gør det påkrævet, skal der være både orienteringsbelysning  \r\n\r\n og belysning på arbejdspladsen. Dispenseringslokalet skal holdes opvarmet -  \r\n\r\n såvidt muligt gennem centralvarmeanlæg - i sådan udstrækning, at fugtighed  \r\n\r\n undgås. </P>  \r\n\r\n<P CLASS=PUNKT> <B>5.</B> Ydervæggene skal være isolerede mod fugtighed, og  \r\n\r\n gulvbelægningen skal såvidt muligt bestå af et fast, vandtæt materiale, der  \r\n\r\n er let at renholde. Gulvet skal såvidt muligt være forsynet med afløb,  \r\n\r\n hvortil der skal være tilstrækkeligt fald. Loftet skal være tæt og isoleret  \r\n\r\n mod fugtighed. Lokalet skal overfladebehandles ved kalkning, limfarvning,  \r\n\r\n olie- eller plasticmaling eller lignende. Dog skal den den nederste halvdel  \r\n\r\n af væggene være afvaskelig. Iøvrigt skal lokalet være velvedligeholdt. </P>  \r\n\r\n<P CLASS=PUNKT> <B>6.</B> Der må ikke være adgang til lokalet direkte fra det  \r\n\r\n fri eller fra vaskehus o.lign., og dørene skal slutte tæt. Lokalet må ikke i  \r\n\r\n almindelighed benyttes som gennemgang. </P>  \r\n\r\n<P CLASS=PUNKT> <B>7.</B> Ved nyindretning eller ved ombygning skal der  \r\n\r\n sørges for plads til kogeanordning og en egnet vask eller kumme med rindende  \r\n\r\n vand og med afløb. </P>  \r\n\r\n<P CLASS=PUNKT> <B>8.</B> Forannævnte installationer kan dog også indrettes i  \r\n\r\n et tilstødende lokale, der er forsynet med koldt og eventuelt varm vand samt  \r\n\r\n gulvafløb. Hvor forholdene tillader det, og arbejdets art og omfang gør det  \r\n\r\n påkrævet, kan indretning af et sådant tilstødende lokale kræves iværksat. Det  \r\n\r\n bemærkes, at rengøring, tørring og sterilisation af dyrlægens instrumenter,  \r\n\r\n emballage og utensilier m.m. vil kunne foretages i et sådant fra  \r\n\r\n dispenseringslokalet adskilt rum. </P>  \r\n\r\n<P CLASS=PUNKT> <B>9.</B> I dispenseringslokalet må der ikke forefindes  \r\n\r\n uvedkommende ting. Rene instrumenter og rene instrumentkasser kan dog,  \r\n\r\n såfremt pladsen tillader det, opbevares i særskilt skab. Rene medicinflasker  \r\n\r\n og lignende emballage skal opbevares i særlige skabe eller skuffer. </P>  \r\n\r\n<P CLASS=PUNKT> <B>10.</B> Der skal til enhver tid i dispenseringslokalet  \r\n\r\n herske tilfredsstillende forhold med hensyn til orden, renlighed,  \r\n\r\n opbevarings- og tilberedningsforhold. </P>  \r\n\r\n<P CLASS=PUNKT> <B>11.</B> Dispenseringslokalet skal under dyrlægens  \r\n\r\n bortrejse, eller såfremt andre forhold gør det påkrævet, holdes aflåset, og  \r\n\r\n nøglen skal opbevares på forsvarlig måde. Lokalet skal altid være  \r\n\r\n tilgængeligt for tilsynet. </P>  \r\n\r\n<P>B. Inventar. </P>  \r\n\r\n<P CLASS=PUNKT> <B>1.</B> Lokalets inventar og apparatur skal være egnet til  \r\n\r\n det formål, hvortil det benyttes, og være let at renholde. Det skal iøvrigt  \r\n\r\n svare til behovet. </P>  \r\n\r\n<P CLASS=PUNKT> <B>2.</B> Af inventar skal der forefindes et arbejdsbord af  \r\n\r\n passende størrelse, det fornødne antal skabe, reoler, hylder og skuffer samt  \r\n\r\n et giftskab, som kan aflåses. Disse genstande skal være høvlede og malede,  \r\n\r\n bejtsede eller ferniserede og iøvrigt holdes rene og i ordentlig stand. Der  \r\n\r\n skal være så rigelig plads på hylder og i skabe, at de enkelte lægemidler kan  \r\n\r\n anbringes på en overskuelig måde og kun i enkelt række. </P>  \r\n\r\n<P>C. Rekvisitter. </P>  \r\n\r\n<P CLASS=PUNKT> <B>1.</B> Til tilberedning af lægemidler skal der forefindes  \r\n\r\n mindst een større pulvermorter af enten porcelæn, stentøj eller træ,  \r\n\r\n endvidere et dørslag eller et sold til sigtning af pulver, samt skeer,  \r\n\r\n spatler og andre redskaber efter behov. </P>  \r\n\r\n<P CLASS=PUNKT> <B>2.</B> Hvis dyrlægen selv tilbereder injektionsmedicin  \r\n\r\n udover fremstilling på stedet af opløsninger til umiddelbar brug, skal  \r\n\r\n forefindes det nødvendige apparatur, for at tilberedningen kan foregå efter  \r\n\r\n farmakopeens forskrifter. </P>  \r\n\r\n<P CLASS=PUNKT> <B>3.</B> Af vægte skal forefindes en standvægt (en justeret,  \r\n\r\n lav diskvægt kan benyttes) og mindst 2 håndvægte, en større (til 50-100 g) og  \r\n\r\n til finvejninger en mindre, der kan afveje 10 cg med 5 mg's nøjagtighed, samt  \r\n\r\n justerede vægtstykker fra 10 cg til 1 kg. Vægtstykker, der ikke er  \r\n\r\n anordningsmæssigt justerede, må (uden hensyn til deres nøjagtighed iøvrigt)  \r\n\r\n ikke anvendes. </P>  \r\n\r\n<P>D. Opbevaring af lægemidlerne. </P>  \r\n\r\n<P CLASS=PUNKT> <B>1.</B> Lægemidler skal opbevares i dispenseringslokalet.  \r\n\r\n Til opbevaring af pulverformige stoffer kan der anvendes dels tætsluttende  \r\n\r\n skuffer (som skal være indsat i skab eller reol med tæt bagklædning, og som  \r\n\r\n ikke må være indrettet til opbevaring af mere end et enkelt lægemiddel), dels  \r\n\r\n beholdere af forskelligt materiale, såsom krukker, glas, oliemalede blikdåser  \r\n\r\n og fustager. Der må ikke anvendes beholdere, som kan angribes af det  \r\n\r\n pågældende lægemiddel, og de skal kunne yde indholdet den fornødne  \r\n\r\n beskyttelse mod påvirkning af lys, luft og fugtighed. Til plantedroger er  \r\n\r\n anvendelse af skuffer eller fustager dog kun tilladt, såfremt lokalet er  \r\n\r\n virkeligt tørt. Til flydende stoffer skal anvendes korthalsede standflasker  \r\n\r\n enten med sleben glasprop eller med tætsluttende korkprop. Salver skal  \r\n\r\n sædvanligvis opbevares i krukker med låg. Det skal tilstræbes, at såvel  \r\n\r\n standflasker som krukker og andre beholdere bliver af ensartede typer og  \r\n\r\n under hensyn til forbruget af passende størrelse. De skal være forsynet med  \r\n\r\n tydelig signatur og tætsluttende låg eller prop og må kun anbringes i enkelte  \r\n\r\n rækker. De må kun indeholde de præparater, som signaturen angiver. I de fra  \r\n\r\n apoteket modtagne flasker, krukker o.s.v. må kun opbevares 1)  \r\n\r\n reservebeholdninger af lægemidler (det vil sige sådanne, som ikke kan rummes  \r\n\r\n i de dertil beregnede standbeholdere), 2) specialiteter, 3) injektionsmedicin  \r\n\r\n samt 4) lægemidler, der kun undtagelsesvis rekvireres. Disse flasker og  \r\n\r\n krukker skal opbevares i særligt skab. Lægemidler må ikke opbevares i  \r\n\r\n papirposer undtagen forsåvidt angår afvejede portioner, der er bestemt til  \r\n\r\n udlevering med kort frist, eller reservebeholdninger, der opbevares i  \r\n\r\n skuffer, tætlukkede skabe eller passende beholdere. Lægemidler, der er  \r\n\r\n færdige til udlevering i krukker, flasker eller poser, skal være forsynet med  \r\n\r\n tydelig signatur og opbevares på særlige hylder, i passende beholdere,  \r\n\r\n særligt signerede skuffer, skabe eller lignende. Af sammensatte pulvere, der  \r\n\r\n indeholder plantedroger, må der kun forefindes forholdsvis små forråd, og  \r\n\r\n disse skal opbevares i vel tillukkede beholdere beskyttet mod lyset. </P>  \r\n\r\n<P CLASS=PUNKT> <B>2.</B> Såfremt dyrlægen får en større mængde hjem af et  \r\n\r\n medikament, end den dertil beregnede standbeholder - eventuelt skuffe - kan  \r\n\r\n rumme, skal den overskydende mængde, tydeligt signeret, opbevares som  \r\n\r\n reservebeholdning i et dertil indrettet skab eller på anden forsvarlig måde i  \r\n\r\n henhold til de af tilsynet givne anvisninger. Større reservebeholdninger må  \r\n\r\n kun haves af sådanne stoffer, som ikke tager skade af en sådan opbevaring.  \r\n\r\n</P>  \r\n\r\n<P CLASS=PUNKT> <B>3.</B> Lægemidler, der skal opbevares beskyttet mod lyset,  \r\n\r\n skal opbevares i beholdere, der er uigennemtrængelige for lys, eller i  \r\n\r\n beholdere af sort, mørkerødt eller mørkebrunt glas. Opbevaring på fornævnte  \r\n\r\n måde er dog ikke påkrævet, såfremt medikamentbeholderne med disse lægemidler  \r\n\r\n opbevares i et skab. </P>  \r\n\r\n<P CLASS=PUNKT> <B>4.</B> Tinkturer skal opbevares på et køligt sted i vel  \r\n\r\n tillukkede flasker, beskyttet mod lyset. </P>  \r\n\r\n<P CLASS=PUNKT> <B>5.</B> Flygtige stoffer og lægemidler, som indeholder  \r\n\r\n flygtige stoffer, samt stoffer, som let tiltrækker fugtighed eller let  \r\n\r\n forandres i luften, skal opbevares i vel tillukkede glas. </P>  \r\n\r\n<P CLASS=PUNKT> <B>6.</B> Sera og vacciner samt tuberkulin og alle  \r\n\r\n lægemidler, for hvilke det specielt er foreskrevet, skal opbevares på et  \r\n\r\n mørkt og køligt, men frostfrit sted i lokalet eller i et af tilsynet godkendt  \r\n\r\n kælderskab. Til opbevaring af særlig følsomme præparater (f.eks. mund- og  \r\n\r\n klovesygevaccine o.lign.) kan et køleskab være påkrævet. </P>  \r\n\r\n<P CLASS=PUNKT> <B>7.</B> Påskrifter vedrørende begrænset holdbarhed skal  \r\n\r\n ubetinget overholdes. </P>  \r\n\r\n<P CLASS=PUNKT> <B>8.</B> Lægemidler, der medtages i praksiskøretøjer, skal  \r\n\r\n opbevares under tilfredsstillende forhold med hensyn til orden og renlighed.  \r\n\r\n</P>  \r\n\r\n<P>E. Signering af standbeholdere m.m. </P>  \r\n\r\n<P CLASS=PUNKT> <B>1.</B> Samtlige standflasker, krukker, beholdere og  \r\n\r\n skuffer m.m. skal være forsynet med tydelig latinsk signatur. Hertil skal  \r\n\r\n anvendes enten skilte af emaille eller porcelæn eller etiketter med trykt  \r\n\r\n signatur. Etiketterne skal omhyggeligt klæbes fast og være behandlet således,  \r\n\r\n at de kan tåle vask. </P>  \r\n\r\n<P CLASS=PUNKT> <B>2.</B> Senest 1. januar 1958 skal signaturen på alle  \r\n\r\n standbeholdere m.v. være i overensstemmelse med nomenklaturen i de officielle  \r\n\r\n formelsamlinger. Lægemidler, der er betegnet med +++ (tre kors), skal  \r\n\r\n opbevares samlet for sig og adskilt fra andre lægemidler (separanda). </P>  \r\n\r\n<P>F. Udlevering af lægemidlerne og disses signering. </P>  \r\n\r\n<P CLASS=PUNKT> <B>1.</B> Den dispenserende dyrlæge skal forsyne de  \r\n\r\n lægemidler, han udleverer, med tydelig signatur i overensstemmelse med de af  \r\n\r\n sundhedsstyrelsen fastsatte regler for rekvirering og udlevering af  \r\n\r\n lægemidler. </P>  \r\n\r\n<P CLASS=PUNKT> <B>2.</B> Vedrørende signering og udlevering af koncentreret  \r\n\r\n arsenikopløsning henvises til dispensatorium veterinarium side 76. </P>  \r\n\r\n<P CLASS=PUNKT> <B>3.</B> De i § 16 i lov nr. 34 af 28. februar 1931 om gifte  \r\n\r\n og andre for sundheden farlige stoffer, jfr. bekendtgørelse nr. 369 af 8.  \r\n\r\n december 1954, anførte vædsker (ammoniakvand (salmiakspiritus), kalilud  \r\n\r\n (opløsning af kaliumhydroxyd), methylalkohol, natronlud (opløsning af  \r\n\r\n natriumhydroxyd), flussyre, salpetersyre over 10% holdig, saltsyre over 10%  \r\n\r\n holdig, svovlsyre over 10% holdig, kloraminopløsning, klorzinkopløsning, rå  \r\n\r\n karbolsyre, kresoler, sapokresol (f.eks. lysol), kreolin,  \r\n\r\n formaldehydopløsninger over 10% holdig, nitrobenzol og eddikesyre over 25%  \r\n\r\n holdig) samt andre vædsker med ætsende virkning skal udleveres i sekskantede  \r\n\r\n flasker eller runde riflede &#187;giftflasker&#171;. Disse bestemmelser  \r\n\r\n gælder for rumfang indtil 750 kubikcentimeter. De forannævnte vædsker samt de  \r\n\r\n lægemidler, der skal opbevares i giftskabet, må ikke udleveres eller  \r\n\r\n forefindes påfyldt til udlevering i øl-, mineralvands-, mælke- eller  \r\n\r\n vinflasker (champagnehelflasker undtaget), i runde medicinflasker af rumfang  \r\n\r\n 750 kubikcentimeter og derunder eller i det hele taget i sådanne flasker og  \r\n\r\n beholdere (kogekar, krukker, kopper, drikkeglas eller lign.), som på grund af  \r\n\r\n form eller sædvanlig anvendelse kan give anledning til fejltagelse. Sådanne  \r\n\r\n lægemidler, som skal opbevares i giftskab, jfr. dispensatorium veterinarium  \r\n\r\n side 163, skal ved udlevering forsynes med det giftmærke, der er foreskrevet  \r\n\r\n for arsenikopløsning til kreaturvask, jfr. landbrugsministeriets cirkulære af  \r\n\r\n 15. april 1942 til samtlige dyrlæger angående brugen af arsenik til  \r\n\r\n kreaturvask. </P>  \r\n\r\n<P CLASS=PUNKT> <B>4.</B> Stærkt virkende lægemidler, der ordineres doseret  \r\n\r\n dråbevis, skal udleveres i en medicinflaske uden tud med vedlagt dråbestav.  \r\n\r\n</P>  \r\n\r\n<P CLASS=PUNKT> <B>5.</B> Lægemidler, der skal opbevares beskyttet mod lyset,  \r\n\r\n skal udleveres i emballage, der svarer til den for opbevaring af sådanne  \r\n\r\n lægemidler foreskrevne, jfr. I, D, stk. 3. </P>  \r\n\r\n<P CLASS=PUNKT> <B>6.</B> Flygtige stoffer og lægemidler, som indeholder  \r\n\r\n flygtige stoffer, samt stoffer, som let tiltrækker fugtighed eller let  \r\n\r\n forandres i luften, skal udleveres i vel tillukkede glas. Afvejede pulvere,  \r\n\r\n der indeholder sådanne stoffer, skal dog udleveres i kapsler af  \r\n\r\n paraffinpapir. </P>  \r\n\r\n<P>G. Tilberedning af lægemidler. </P>  \r\n\r\n<P>Tilberedning af lægemidler skal ske i overensstemmelse med farmakopeens  \r\n\r\n forskrifter, og når et sammensat lægemiddel angives som et farmakopepræparat,  \r\n\r\n er det ikke tilladt at forandre, tilføje eller udelade noget. Dyrlægen skal  \r\n\r\n føre de officinelle vare i prøveholdige kvaliteter. </P>  \r\n\r\n<P> <B>II. Distribuerende dyrlæger.</B>  </P>  \r\n\r\n<P CLASS=PUNKT> <B>1.</B> I henhold til § 2, stk. 2, i landbrugsministeriets  \r\n\r\n bekendtgørelse af dags dato om dyrlægers indkøb, distribuering og  \r\n\r\n dispensering af lægemidler til dyr skal den distribuerende dyrlæge i enhver  \r\n\r\n henseende tilvejebringe betryggende forhold for opbevaring af lægemidlerne.  \r\n\r\n Hertil skal forefindes det fornødne antal skabe, herunder et giftskab. Disse  \r\n\r\n skabe skal være af egnet materiale og indretning, så de kan holdes rene og i  \r\n\r\n ordentlig stand. Der skal være så rigelig plads, at de enkelte lægemidler kan  \r\n\r\n anbringes på en overskuelig måde. </P>  \r\n\r\n<P CLASS=PUNKT> <B>2.</B> Er distribueringen af større omfang, kan det blive  \r\n\r\n nødvendigt at indrette et specielt distribueringslokale. </P>  \r\n\r\n<P CLASS=PUNKT> <B>3.</B> Der må hos den distribuerende dyrlæge kun  \r\n\r\n forefindes lægemidler under de nævnte forhold samt midlertidigt i køretøjer.  \r\n\r\n</P>  \r\n\r\n<P CLASS=PUNKT> <B>4.</B> Henstillen af lægemidler i garager, udhuse og  \r\n\r\n lignende steder må ikke finde sted. </P>  \r\n\r\n<P CLASS=PUNKT> <B>5.</B> Det er den distribuerende dyrlæge forbudt at  \r\n\r\n dispensere (tilberede, sammenblande, dele og afveje) lægemidler. </P>  \r\n\r\n<P> <B>III. Dyrlæger, der hverken dispenserer eller distribuerer  \r\n\r\n lægemidler.</B>  </P>  \r\n\r\n<P>Dyrlæger, der ikke har tilladelse til at dispensere lægemidler, og som  \r\n\r\n ikke benytter distribueringsretten, er med hensyn til indkøb og opbevaring  \r\n\r\n m.v. af de lægemidler, som de personlig anvender til dyr, underkastet de for  \r\n\r\n distribuerende dyrlæger gældende bestemmelser. </P>  \r\n\r\n<P> <B>IV. Fælles bestemmelser.</B>  </P>  \r\n\r\n<P>A. Giftskab. </P>  \r\n\r\n<P CLASS=PUNKT> <B>1.</B> Giftskabet skal være betegnet som sådant. Det skal  \r\n\r\n være aflåseligt og af egnet indretning og materiale samt størrelse efter  \r\n\r\n behov, således at lægemidlerne kan anbringes på overskuelig måde. I  \r\n\r\n giftskabet skal opbevares de i dispensatorium veterinarium side 163 anførte  \r\n\r\n giftstoffer samt stoffer og præparater af lignende farlighed, og disse skal  \r\n\r\n være forsynet ed tydelig og holdbar signatur og giftmærke. Andre lægemidler  \r\n\r\n må ikke opbevares i giftskabet. Store beholdere med arsenik eller  \r\n\r\n arsenikopløsning kan dog hos den dispenserende dyrlæge opbevares i et aflåset  \r\n\r\n med giftsignatur forsynet særligt skab. Giftskabene skal holdes aflåset og  \r\n\r\n nøglerne opbevares på forsvarlig måde. </P>  \r\n\r\n<P CLASS=PUNKT> <B>2.</B> Indvendig på giftskabets dør skal være opklæbet en  \r\n\r\n plakat, der indeholder anvisning på, hvorledes der i tilfælde af dyrlægens  \r\n\r\n død skal forholdes med eventuelt giftbeholdning. Eksemplar af plakaten kan  \r\n\r\n fås hos veterinærdirektoratet. </P>  \r\n\r\n<P>B. Protokol for euforiserende stoffer og tillægsafgiftsfri sprit. </P>  \r\n\r\n<P CLASS=PUNKT> <B>1.</B> I henhold til § 4, stk. 7, i landbrugsministeriets  \r\n\r\n bekendtgørelse af dags dato om dyrlægers indkøb, distribuering og  \r\n\r\n dispensering af lægemidler til dyr er enhver dyrlæge, der indkøber  \r\n\r\n euforiserende stoffer eller præparater, pligtig til at føre fortegnelse over  \r\n\r\n ethvert indkøb og enhver udlevering samt over personlig anvendelse til dyr i  \r\n\r\n en af veterinærdirektoratet autoriseret protokol. Der henvises iøvrigt  \r\n\r\n nærmere til nævnte bestemmelse samt til det i protokollen anførte.  \r\n\r\n Protokollen skal føres fra dag til dag og gøres op hver 1. januar. </P>  \r\n\r\n<P CLASS=PUNKT> <B>2.</B> Dispenserende dyrlæger skal endvidere i den nævnte  \r\n\r\n protokol indføre ethvert indkøb af sprit, for hvilket der er opnået  \r\n\r\n fritagelse for tillægsafgiften, jfr. instruktion af 15. marts 1923 fra  \r\n\r\n departementet for told- og forbrugsafgifter. Af protokollen skal det på  \r\n\r\n ethvert tidspunkt kunne ses, hvilke mængder afgiftsfri sprit der er indkøbt,  \r\n\r\n med angivelse af dato og år, indkøbsstedet og anvendelsen, med hensyn til  \r\n\r\n hvilken der sondres mellem den mængde, der er anvendt i ublandet form, og  \r\n\r\n den, der er anvendt i præpareret form. Ved hvert kvartals udgang skal der på  \r\n\r\n særlige blanketter til veterinærdirektoratet indsendes en udskrift af  \r\n\r\n protokollen til sammenligning med de oplysninger, der modtages fra  \r\n\r\n tolddepartementet. Indkøb og forbrug af arsenik til kreaturvask skal ikke  \r\n\r\n opføres i denne protokol, men i den i § 4 i landbrugsministeriets cirkulære  \r\n\r\n af 15. april 1942 til samtlige dyrlæger angående brugen af arsenik til  \r\n\r\n kreaturvask nævnte autoriserede arsenikprotokol. </P>  \r\n\r\n<P>C. Taksation af lægemidler. </P>  \r\n\r\n<P>Dyrlægerne er forpligtet til at overholde den i henhold til kgl.  \r\n\r\n resolution fastsatte medicintakst og må ikke tage anden betaling for  \r\n\r\n udleverede lægemidler, end taksten hjemler, jfr. § 4, stk. 4, i  \r\n\r\n landbrugsministeriets bekendtgørelse af dags dato om dyrlægers indkøb,  \r\n\r\n distribuering og dispensering af lægemidler til dyr. </P>  \r\n\r\n<P>D. Indkøb. </P>  \r\n\r\n<P>Vedrørende indkøb af lægemidler henvises til § 1, stk. 4 og 5, i  \r\n\r\n landbrugsministeriets bekendtgørelse af dags dato om dyrlægers indkøb,  \r\n\r\n distribuering og dispensering af lægemidler til dyr. </P>  \r\n\r\n<P>Dyrlægen skal enten have kontrabog med det leverende apotek eller opbevare  \r\n\r\n følgenotaer, fakturaer eller anden dokumentation for sine indkøb, for at han  \r\n\r\n overfor tilsynet kan dokumentere indkøbenes lovlighed, de leverede mængder  \r\n\r\n samt leveringsdatoer og priser. </P>  \r\n\r\n<P>E. </P>  \r\n\r\n<P>Hos praktiserende dyrlæger skal på et for tilsynet tilgængeligt sted  \r\n\r\n forefindes: </P>  \r\n\r\n<P CLASS=PUNKT> <B>1.</B> Det gældende dispensatorium veterinarium. </P>  \r\n\r\n<P CLASS=PUNKT> <B>2.</B> Den gældende medicintakst. </P>  \r\n\r\n<P CLASS=PUNKT> <B>3.</B> Sundhedsstyrelsens cirkulære om rekvirering og  \r\n\r\n udlevering af lægemidler med tillæg. </P>  \r\n\r\n<P CLASS=PUNKT> <B>4.</B> Bekendtgørelse af dags dato om dyrlægers indkøb,  \r\n\r\n distribuering og dispensering af lægemidler til dyr. </P>  \r\n\r\n<P CLASS=PUNKT> <B>5.</B> Eksemplar af denne bekendtgørelse. </P>  \r\n\r\n<P CLASS=PUNKT> <B>6.</B> Protokol for euforiserende stoffer og  \r\n\r\n tillægsafgiftsfri sprit. </P>  \r\n\r\n<P CLASS=PUNKT> <B>7.</B> Autoriseret arsenikprotokol. </P>  \r\n\r\n<P CLASS=PUNKT> <B>8.</B> De til enhver tid gældende cirkulærer m.v. om de i  \r\n\r\n denne bekendtgørelse omhandlede forhold. </P>  \r\n\r\n<P CLASS=PUNKT> <B>9.</B> De ovenfor under IV, D omhandlede bilag for  \r\n\r\n vareindkøb. </P>  \r\n\r\n<P> <B>V. Straffebestemmelser.</B>  </P>  \r\n\r\n<P>Overtrædelse af de i denne bekendtgørelse fastsatte bestemmelser straffes,  \r\n\r\n forsåvidt der ikke herved efter den øvrige lovgivning er forskyldt større  \r\n\r\n straf, i henhold til § 85, stk. 2, i lov nr. 209 af 11. juni 1954 om  \r\n\r\n apotekervæsenet med bøder, der tilfalder statskassen. </P>  \r\n\r\n<P>---------- </P>  \r\n\r\n<P>Denne bekendtgørelse træder i kraft den 1. januar 1956, og samtidig  \r\n\r\n ophæves reglementariske bestemmelser og anvisninger af 8. marts 1934  \r\n\r\n vedrørende dyrlægers dispensering af medicin. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 1. november  \r\n\r\n 1955. </I> </P>  \r\n\r\n<P CLASS=UNDERSKREVET-AF ALIGN=CENTER>J. Smørum. </P>  \r\n\r\n<P CLASS=MINISTER ALIGN=RIGHT>/J. Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/11/1955"
        },
        {
            "displayName": "Accession",
            "displayValue": "B19550027105"
        },
        {
            "displayName": "Entydig dokumentidentifikation",
            "displayValue": "CM036511"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "271"
        },
        {
            "displayName": "År for udstedelse",
            "displayValue": "1955"
        },
        {
            "displayName": "Dato for underskrift",
            "displayValue": "01/11/1955"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}