{
    "id": 125555,
    "title": "Bekendtgørelse om tilskud til virksomheder, der indgår uddannelsesaftale med voksne",
    "documentTypeId": "60",
    "isSagsforlobPeriodValid": true,
    "shortName": "BEK nr 576 af 22/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til virksomheder, der indgår uddannelsesaftale med voksne</p>\n      <p class=\"Indledning2\">I medfør af § 68, stk. 2, i lov om en aktiv beskæftigelsesindsats, jf. lovbekendtgørelse nr. 439 af 29. maj 2008, fastsættes:</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Arbejdsgivere, der indgår en aftale om erhvervsuddannelse eller anden uddannelse, der kan sidestilles med erhvervsuddannelse med voksne inden for områder med gode eller rigtig gode beskæftigelsesmuligheder, kan efter reglerne i denne bekendtgørelse få tilskud til den løn, som arbejdsgiveren betaler personen i praktiktiden i virksomheden.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Arbejdsmarkedsstyrelsen fastsætter retningslinier for vurdering af fagområder eller stillingsbetegnelser, hvor der er gode eller rigtig gode beskæftigelsesmuligheder.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Regionsdirektøren udarbejder ud fra retningslinjerne efter stk. 1, en liste over fagområder eller stillingsbetegnelser, hvor der er gode eller rigtig gode beskæftigelsesmuligheder i beskæftigelsesregionen. På dette grundlag fastsættes, hvilke uddannelser arbejdsgivere kan få tilskud til.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Beskæftigelsesregionen offentliggør to gange om året senest den 30. juni og 31. december en oversigt over de uddannelser, der i de følgende 12 måneder berettiger til tilskud efter § 1.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Det er en betingelse for, at arbejdsgiveren kan få tilskud, at aftalen er indgået med en person, der</p>\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> ved uddannelsens påbegyndelse er fyldt 25 år, og</p>\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> ikke har en erhvervsuddannelse eller anden erhvervsrettet uddannelse, der med hensyn til niveau og varighed kan sidestilles med erhvervsuddannelse eller overstiger erhvervsuddannelse, medmindre uddannelsen ikke har været anvendt i de sidste 5 år.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Der kan dog ydes tilskud, hvis en person har afsluttet en uddannelse som nævnt i stk. 1, nr. 2, og personen</p>\n      <p class=\"Liste1\"><span class=\"Liste1Nr\" id=\"Par3_Stk2_Num1\">1)</span> er omfattet af § 2, nr. 1, i lov om en aktiv beskæftigelsesindsats og har været ledig i sammenlagt mere end 6 måneder for personer under 30 år og 9 måneder for personer over 30 år, eller</p>\n      <p class=\"Liste1\"><span class=\"Liste1Nr\" id=\"Par3_Stk2_Num2\">2)</span> er omfattet af § 2, nr. 2 og 3, i lov om en aktiv beskæftigelsesindsats og har modtaget kontanthjælp, starthjælp eller introduktionsydelse i en sammenhængende periode på mere end 6 måneder for personer under 30 år og 9 måneder for personer over 30 år.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> En uddannelsesaftale om gennemførelse af uddannelsen til social- og sundhedshjælper, social- og sundhedsassistent eller pædagogisk assistent m.v. kan ikke give grundlag for tilskud, hvis personen har ret til voksenelevløn efter gældende faglige overenskomster og aftaler på social- og sundhedsområdet indgået mellem FOA – Fag og Arbejde og KL/Danske Regioner.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Uddannelsen skal på det tidspunkt, hvor arbejdsgiveren indgår aftale om uddannelse med personen, være omfattet af de områder, der jf. § 2, stk. 3, er berettiget til støtte.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Uddannelsesaftalen skal opfylde betingelserne, der er fastsat i henhold til lov om erhvervsuddannelser og lov om maritime uddannelser § 2, nr. 5.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Arbejdsgiveren skal betale en løn, der er fastsat ved kollektiv overenskomst, og lønnen skal mindst svare til den laveste løn, en ikke-faglært lønmodtager er berettiget til inden for det pågældende område. På ikke-overenskomstdækkede områder skal arbejdsgiveren betale en løn, der mindst svarer til, hvad der er gældende inden for beslægtede overenskomstområder.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Tilskuddet udgør 30 kr. pr. time under praktikopholdet hos arbejdsgiveren.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Tilskud efter stk. 1 gives i op til de første 2 år af uddannelsesaftaleperioden.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Afgørelsen om tilskud efter denne bekendtgørelse foretages af det jobcenter, hvor praktikstedet er beliggende. Arbejdsgiveren sender ansøgning om tilskud via beskæftigelsesregionen til jobcenteret.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Beskæftigelsesregionen tager alene stilling til, hvorvidt der er midler inden for den afsatte bevilling til at imødekomme ansøgningen. Herefter sendes ansøgningen videre til jobcenteret, som tager stilling til, hvorvidt betingelserne for at yde tilskud i øvrigt er opfyldt.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Ansøgningen indsendes på en blanket, der kan fås i jobcentret eller hentes elektronisk på www.jobnet.dk, og skal indeholde en erklæring fra virksomheden om, at betingelserne er opfyldt.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Ansøgningen skal indsendes senest 1 måned efter, at uddannelsesaftalen er påbegyndt.</p>\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Hvis ansøgningen indsendes på et senere tidspunkt, vil afgørelsen om ydelse af tilskud blive truffet på baggrund af, om betingelserne for ydelse af tilskud jf. §§ 3, 4 og 5 var opfyldt på det tidspunkt, hvor uddannelsesaftalen blev indgået, og tilskud vil kun kunne ydes for den resterende tilskudsperiode.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Jobcenteret udbetaler tilskuddet månedsvis bagud på grundlag af arbejdsgiverens anmodning om udbetaling af tilskuddet. Anmodningen skal indgives på en blanket, der kan fås i jobcenteret eller hentes elektronisk på www.jobnet.dk. Tilskud kan udbetales for fuld overenskomstmæssig arbejdstid, sædvanligvis 37 ugentlige timer.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Anmodningen om udbetaling af tilskud skal indeholde oplysning om arbejdsgiverens navn, cvr-nummer, adresse og telefonnummer på praktikstedet, nemkontonummer eller kontonummer i et pengeinstitut, praktikantens navn og cpr-nummer, og det antal arbejdstimer, for hvilke der er udbetalt løn m.v.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Hvis anmodningen er modtaget af jobcenteret senest den 15. i en måned, udbetales tilskuddet til arbejdsgiveren inden den 15. i den følgende måned.</p>\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Arbejdsgiveren skal erklære, at virksomheden til samme praktikpladsophold ikke har modtaget eller vil modtage offentlig støtte efter andre regler, herunder fx efter reglerne om sygedagpenge, eller modtagelse af en økonomisk præmie eller bonus efter §§ 16 og 17 i lov om Arbejdsgivernes Elevrefusion.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Tilskud efter denne bekendtgørelse ydes inden for rammerne af EU's de minimis-støtteordning.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Klage over jobcenterets afgørelser kan af virksomheden indbringes for beskæftigelsesankenævnet inden 4 uger.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. august 2009 og har virkning for alle uddannelsesaftaler, der er indgået denne dato eller senere.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Bekendtgørelse nr. 1303 af 16. december 2008 om tilskud til virksomheder, der indgår uddannelsesaftale med voksne ophæves. Virksomheder, som har fået bevilget tilskud inden den 1. august 2009, modtager tilskud efter de hidtil gældende regler. Ansøgninger om tilskud, der er modtaget inden den 1. august 2009, behandles efter de hidtil gældende regler.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsmarkedsstyrelsen, den 22. juni 2009</P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Kim Svendsen-Tune</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2009"
        },
        {
            "displayName": "Accession",
            "displayValue": "B20090057605"
        },
        {
            "displayName": "Entydig dokumentidentifikation",
            "displayValue": "BE003453"
        },
        {
            "displayName": "Dato for førstegangsindlæggelse",
            "displayValue": "25/06/2009"
        },
        {
            "displayName": "Dato for indlæggelse",
            "displayValue": "06/05/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "576"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "22/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2009-0007524"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}