{
    "id": 232765,
    "title": "Ligebehandlingsnævnets afgørelse om køn - afskedigelse under graviditet - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9956 af 22/08/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - afskedigelse under graviditet - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">21-2723</span></p>\r\n   <p class=\"TekstGenerel\">En kvinde blev afskediget fordi virksomheden, som hun var ansat ved, så sig nødsaget til at foretage nedskæringer pga. covid-19 nedlukning. Kvinden havde kort tid forinden afskedigelsen oplyst sin arbejdsgiver om, at hun var gravid.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsgiveren kunne dog overfor nævnet dokumentere, at beslutningen om at afskedige kvinden var truffet på baggrund af en vurdering af samtlige medarbejdere i virksomheden, som var foretaget forud for oplysningerne om, at kvinden var gravid.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Kvinden fik derfor ikke medhold i klagen.</p>\r\n</div>\r\n<p>Klagen angår påstået forskelsbehandling på grund af køn i forbindelse med, at klager blev afskediget fra sin stilling som bygningskonstruktør.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med ligebehandlingsloven, at klager blev afskediget fra sin stilling som bygningskonstruktør.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager blev den 18. april 2017 ansat som bygningskonstruktør ved indklagede.</p>\r\n<p>\r\n</p>\r\n<p>Af ansættelseskontrakten fremgår, at klager skulle beskæftige sig med designopgaver, analyseopgaver, brugerprocesser mv.</p>\r\n<p>Den 7. maj 2020 oplyste klager indklagede om, at hun var gravid med termin i november 2020.</p>\r\n<p>\r\n</p>\r\n<p>Den 25. juni 2020 blev klager mundtligt og den 30. juni 2020 skriftligt afskediget fra sin stilling.</p>\r\n<p>\r\n</p>\r\n<p>Af det fremlagte afskedigelsesbrev fremgår bl.a.</p>\r\n<p>\r\n</p>\r\n<p>”Opsigelsen er begrundet i driftsmæssige årsager, da vi over det seneste år desværre har konstateret en reduktion i tilgangen af projekter, og vi derfor er nødsaget til at foretage nedskæringer. Vi har orienteret dit forbund den 25. juni 2020, da vi er bekendt med, at du er gravid. Vi har i forbindelse med vores beslutning om at opsige dig grundigt overvejet mulighederne for at omplacere dig, men det har desværre ikke været muligt. ”</p>\r\n<p>\r\n</p>\r\n<p>Parterne har oplyst, at der i alt blev afskediget tre medarbejdere inklusiv klager i juni 2020.</p>\r\n<p>\r\n</p>\r\n<p>Indklagede har fremlagt en oversigt over de ansatte medarbejdere forud for afskedigelserne i juni 2020 med markering af, hvilke medarbejdere, der var udvalgt til afskedigelse. Heraf fremgår bl.a.:</p>\r\n<p>\r\n</p>\r\n<p>”ANSÆTTELSESDATO TITEL</p>\r\n<p>02-09-2013 Arkitekt og projektleder</p>\r\n<p>03-08-2015 Arkitekt</p>\r\n<p>19-04-2017 Arkitekt</p>\r\n<p>03-04-2017 Arkitekt</p>\r\n<p>18-09-2017 Arkitekt</p>\r\n<p>03-04-2018 Arkitekt og projektleder</p>\r\n<p>05-11-2018 Arkitekt o projektleder</p>\r\n<p>18-04-2017 Bygningskonstruktør</p>\r\n<p>10-06-2019 Head of Design</p>\r\n<p>06-11-2018 Projektleder og designer</p>\r\n<p>06-01-2014 Designingeniør</p>\r\n<p>01-01-2019 Chefkonsulent og arkitekt</p>\r\n<p>01-09-2018 Chefkonsulent og CM ekspert</p>\r\n<p>01-03-2012 Chefanalytiker/ Chefkonsulent</p>\r\n<p>01-05-2013 Chefkonsulent</p>\r\n<p>01-09-2018 Director of […]</p>\r\n<p>18-06-2018 PA og Kommunikationsmedarbejder</p>\r\n<p>29-05-2017 PA og Kommunikationsmedarbejder</p>\r\n<p>10-09-2019 Piccoline”</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 11. januar 2021.</p>\r\n<p>\r\n</p>\r\n<p>Klager fremsatte i klagen en påstand om betaling af en godtgørelse svarende til 9 måneders løn.</p>\r\n<p>Indklagede har for nævnet fremlagt en række slides, som efter det af indklagede oplyste blev udarbejdet til brug for et ledelsesmøde den 28. april 2020. Af oplysningerne fremgår ovenstående liste over medarbejdere med angivelse af, hvorvidt den enkelte medarbejder inden for forskellige områder var ”fuldt kvalificeret” ”OK men behøver assistance” eller ”Mangler kvalifikationer/erfaring”. Klager er markeret med kategorien ”Mangler kvalifikationer/erfaring” i fem ud af syv punkter, herunder ”Projekt Ledelse”, ”Strategisk rådgivning”, ”Detailed Design”, ”Experience design”, ”Evne til kreativt at arbejde med design og visualiseringer”. Indklagede har angivet, at klager er ”fuldt kvalificeret” i forhold til ”Tekniske kundskaber i tegneprogrammer”, mens indklagede har angivet klager som ”OK, men behøver assistance” i forhold til ”Koncept Design på mindre opgaver”.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> gør gældende, at hun er blevet udsat for forskelsbehandling på grund af køn i forbindelse med sin afskedigelse.</p>\r\n<p>\r\n</p>\r\n<p>Af klagers sammenfattende bemærkninger fremgår:</p>\r\n<p>\r\n</p>\r\n<p>”Det bør således lægges til grund:</p>\r\n<p>\r\n   <span class=\"Underline\">At</span> opsigelsen af [klager] skete efter [indklagede] var bekendt med [klager] var gravid</p>\r\n<p>\r\n   <span class=\"Underline\">AT </span>der ikke inden opsigelsen var truffet beslutning om at opsige [klager]</p>\r\n<p>\r\n   <span class=\"Underline\">AT</span> overvejelser om opsigelse er midlertidige, reversible og ikke kan erstatte egentlige beslutninger</p>\r\n<p>\r\n   <span class=\"Underline\">AT</span> der ikke er påvist saglige objektive kriterier, der skal føre til [klager] skal opsiges</p>\r\n<p>\r\n   <span class=\"Underline\">AT</span> det skal tillægges vægt, at [klager] havde været ansat i 3 år uden en eneste klage</p>\r\n<p>\r\n   <span class=\"Underline\">AT</span> [indklagede] dermed ikke har løftet bevisbyrden efter ligebehandlingslovens § 16 stk. 4</p>\r\n<p>\r\n   <span class=\"Underline\">AT</span> den som bilag B fremlagte vurdering er ensidig og subjektiv og ikke kan tillægges bevisværdi</p>\r\n<p>\r\n   <span class=\"Underline\">AT</span> [klager] ved fremlæggelse af bilagene 5 og 6 har godtgjort, at hun også fungerede som projektleder</p>\r\n<p>\r\n   <span class=\"Underline\">AT</span> det derfor er objektivt ukorrekt når [indklagede] anføre som begrundelse for at opsige [klager], at hun ikke har erfaring som projektleder</p>\r\n<p>\r\n   <span class=\"Underline\">AT</span> [indklagede] derfor ikke har løftet bevisbyrden for at opsigelsen af [klager] ikke har været begrundet i hendes graviditet. ”</p>\r\n<p>\r\n</p>\r\n<p>\r\n   <span class=\"Bold\">Indklagede</span> påstår principalt afvisning af sagen og subsidiært frifindelse.</p>\r\n<p>\r\n</p>\r\n<p>Af indklagedes sammenfattende bemærkninger fremgår:</p>\r\n<p>\r\n</p>\r\n<p>”[Indklagede] bestrider, at klager er blevet opsagt i strid med ligebehandlingslovens § 9.</p>\r\n<p>Til støtte herfor gør [indklagede] gældende, at bevisbyrden efter § 16, stk. 4 er løftet ved, at [indklagede] kan dokumentere, at beslutningen om udvælgelsen af klager til opsigelse, såfremt ordrenedgangen ikke vendte, forelå allerede på et ledelsesmøde den 28. april 2020 jf. sagens bilag A, og således inden klager oplyste om sin graviditet den 7. maj 2020.</p>\r\n<p>Hertil kommer, at der ligger saglige kriterier til grund for udvælgelsen af de tre medarbejdere, der fremgår af sagens bilag A, hvilket dokumenteres i sagens bilag B.</p>\r\n<p>Det bemærkes hertil, at det er ubestridt mellem parterne, at coronasituationen i Danmark betød arbejdsmangel for virksomheden, og nødvendiggjorde behov for personalereduktion.</p>\r\n<p>Det gøres i den forbindelse gældende, at det i en situation med arbejdsmangel, som en del af ledelsesretten er arbejdsgivers frie skøn, hvilke medarbejdere, der bedst kan undværes.</p>\r\n<p>Det er således underordnet, at klager selv mener, at der var medarbejdere, der havde været ansat i kortere tid end hende, og som havde 'mindre erfaring med og kendskab til [indklagedes] produkter', der ikke blev udvalgt til opsigelse, idet klager efter virksomhedens skøn, og grundet karakteren af de opgaver der tilgik virksomheden, var en af de tre medarbejdere, der bedst kunne undværes.</p>\r\n<p>Den mundtlige bevisførelse fra de fem deltagere på mødet, der til støtte for sagens bilag A kan dokumentere, at man havde udvalgt de tre medarbejdere som dem, der bedst kunne undværes allerede den 28. april 2020, herunder [klager], er dog centrale for nævnets afgørelse af sagen, hvorfor nævnet bør afvise sagen i henhold til § 8 i lov om Ligebehandlingsnævnet.</p>\r\n<p>Til støtte for den principale påstand om afvisning kommer, at der fra klagers side af er rejst et spørgsmål i sagen om, hvorvidt sagens bilag A viser, at [indklagede] skulle have modtaget lønkompensation uden at opfylde betingelserne herfor.</p>\r\n<p>Det gøres gældende, at klager ingen retlig interesse har i dette spørgsmål, der endvidere er uegnet til behandling i Ligebehandlingsnævnet.</p>\r\n<p>Såfremt nævnet kan behandle sagen uafhængigt af mundtlig bevisførelse, gøres det subsidiært gældende, at bilag A, hvoraf klagers initialer fremgår, i sig selv er tilstrækkelig dokumentation for, at udvælgelsen af hende allerede forelå den 28. april 2020, og at virksomheden derfor har løftet sin bevisbyrde jf. ligebehandlingsloven§ 16, stk. 4, og således bør frifindes. Samtidig fastholdes det, at spørgsmålet om lønkompensation bør afvises. ”</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter lov om ligebehandling af mænd og kvinder med hensyn til beskæftigelse mv. (ligebehandlingsloven).</p>\r\n<p>\r\n</p>\r\n<p>Det fremgår af ligebehandlingsloven, at en arbejdsgiver ikke må afskedige en lønmodtager på grund af graviditet, barsel eller adoption.</p>\r\n<p>\r\n</p>\r\n<p>Såfremt en afskedigelse finder sted under graviditet, påhviler det arbejdsgiveren at godtgøre, at afskedigelsen ikke var begrundet i dette forhold.</p>\r\n<p>\r\n</p>\r\n<p>Som sagen er oplyst for nævnet, er det ikke nødvendigt for sagens afgørelse, at der føres bevis i form af mundtlige parts- og vidneforklaringer.</p>\r\n<p>\r\n</p>\r\n<p>Indklagedes afvisningspåstand tages derfor ikke til følge.</p>\r\n<p>\r\n</p>\r\n<p>Det er ubestridt, at klager var gravid på afskedigelsestidspunktet. Det er således den omvendte bevisbyrde, der finder anvendelse.</p>\r\n<p>\r\n</p>\r\n<p>Det påhviler herefter indklagede at bevise, at den omstændighed, at klager var gravid, ikke havde betydning for beslutningen om at afskedige hende.</p>\r\n<p>\r\n</p>\r\n<p>Ifølge afskedigelsesbrevet blev klager afskediget på grund af indklagedes behov for personalereduktion. Der blev i alt afskediget tre ud af i alt 19 medarbejdere.</p>\r\n<p>\r\n</p>\r\n<p>Nævnet lægger til grund, at ledelsen hos indklagede på ledelsesmøde den 28. april 2020 drøftede virksomhedens situation, herunder hvilke medarbejdere man så sig nødsaget til at afskedige, hvis virksomhedens ordresituation ikke forbedrede sig. Man gennemgik samtlige medarbejdere i forhold til en række kriterier. Tre medarbejdere blev markeret i forhold til afskedigelse, herunder klager. Det var disse tre medarbejdere, der faktisk blev afskediget. På mødetidspunktet var indklagede ikke bekendt med klagers graviditet.</p>\r\n<p>\r\n</p>\r\n<p>Nævnet finder efter en samlet vurdering, at indklagede herefter har løftet bevisbyrden for, at klagers graviditet ikke indgik i beslutningen om at afskedige klager.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 2, nr. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 8, om afvisning af sagen</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 1 og stk. 2, om klagebehandling</p>\r\n<p>\r\n</p>\r\n<p>Ligebehandlingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1-3, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 9, om forbud mod afskedigelse begrundet i graviditet eller orlov</p>\r\n<p class=\"Liste1\">\r\n   <span class=\"Liste1Nr\">•</span> § 16, stk. 4, om omvendt bevisbyrde.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/2022"
        },
        {
            "displayName": "Accession",
            "displayValue": "W20220995625"
        },
        {
            "displayName": "Entydig dokumentidentifikation",
            "displayValue": "DH000878"
        },
        {
            "displayName": "Dato for indlæggelse",
            "displayValue": "24/09/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9956"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "22/08/2022"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "21-2723"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}