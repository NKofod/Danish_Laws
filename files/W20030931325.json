{
    "id": 154327,
    "title": "Ankestyrelsens principafgørelse C-5-03 om dagtilbud - økonomisk friplads - tilbagebetaling - oplysningspligt",
    "documentTypeId": "240",
    "isSagsforlobPeriodValid": true,
    "shortName": "KEN nr 9313 af 07/01/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-5-03 om dagtilbud - økonomisk friplads - tilbagebetaling - oplysningspligt</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøger fandtes ikke at have tilsidesat sin oplysningspligt ved at give oplysninger om de økonomiske forhold til arbejdsmarkedsafdelingen i stedet for dagpasningen.</p>\r\n   <p class=\"TekstGenerel\">Ankestyrelsen fandt, at kommunen ved i ansøgningsskemaet at henvise til at ændringer i familiemæssige og/eller økonomiske forhold skulle gives til kommunen og ikke dagpasningen havde givet ansøgeren en ikke uberettiget forventning om, at lønoplysninger også kunne gives til andre afdelinger i kommunen.</p>\r\n   <p class=\"TekstGenerel\">Ankestyrelsen lagde herved vægt på, at det fremgik af ansøgningsskemaet, at det skulle sendes til dagpasningen, at ansøgeren var indforstået med at dagpasningen indhentede oplysninger vedrørende forskudsregistreringer, mens ansøgeren havde pligt til straks at underrette kommunen om ændringer i familiemæssige og/eller økonomiske forhold.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 807 af 26. september 2002 - § 15</p>\r\n<p>Lov om social service - lovbekendtgørelse nr. 755 af 9. september 2002 - § 15, stk. 4</p>\r\n<p>Lov om dag-, fritids- og klubtilbud m.v. til børn og unge - lov nr. 1148 af 3. december 2008 - § 43</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 90 af 7. juni 2000 om lov om retssikkerhed og administration på det sociale område - pkt. 141</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ansøger fik den 16. december 1999 af kommunens Børn og Kulturafdeling, dagpasningen, bevilget økonomisk friplads for perioden 1.januar - 31.december 2000, der udgjorde 51% af den månedlige betaling. Grundlaget for friplads var en husstandsindkomst på 232.590 kr.</p>\r\n<p>Dagpasningen underrettede ved brev af 12.september 2001 ansøgeren om, at det ved gennemgang  af fripladssagen for år 2000 var konstateret, at indkomsten ifølge årsopgørelsen for 2000 var højere end den indkomst, som var brugt til beregning af delvis friplads.</p>\r\n<p>Ansøgeren blev derfor anmodet om at indsende lønsedler for hele året.</p>\r\n<p>Dagpasningen traf herefter den 25. september 2001 afgørelse om, at ansøgeren skulle tilbagebetale 4.136 kr. Ifølge årsopgørelsen for år 2000 var husstandsindkomsten 275.219 kr., hvilket berettigede til friplads svarende til 36%.</p>\r\n<p>Dagpasningen henviste endvidere til, at det fremgik af de indsendte lønsedler, at manden havde været i arbejde hele året.</p>\r\n<p>Ansøgeren gjorde overfor det sociale nævn gældende, at det var hendes opfattelse, at kommunens arbejdsmarkedsafdeling ville videregive oplysningerne til kommunens dagpasning, eftersom kommunen var underrettet om ændringer i husstandens indtægtsforhold som følge af de af manden afleverede lønsedler.</p>\r\n<p>Det sociale nævn fandt ikke anledning til at kritisere den af kommunen trufne afgørelse, hvorefter ansøgeren skulle tilbagebetale 4.136 kr.</p>\r\n<p>Nævnet fandt efter en konkret vurdering ikke, at ansøgeren havde underrettet kommunen om indtægtsstigningerne, som omtalt i bekendtgørelsens § 16, ved at underrette arbejdsmarkedsafdelingen om indtægtsstigninger, med henblik på regulering af sociale ydelser til familien. Nævnet fandt ikke, at ansøgeren havde haft en berettiget forventning om, at kommunen ville videregive oplysninger afdelinger imellem.</p>\r\n<p>Nævnet lagde vægt på, at dagpasningen i Børn og Kulturafdelingen ikke fandtes i samme bygning som arbejdsmarkedsafdelingen, ligesom kommunen ikke i sagen sås at have medvirket til, at ansøgeren havde fået opfattelsen af, at kommunen automatisk videregav økonomiske oplysninger til andre afdelinger.</p>\r\n<p>I klagen til Ankestyrelsen anførte ansøgerens advokat  bl.a., at kommunen som central enhed havde været underrettet om ændringer i husstandens indtægtsforhold som følge af ægtefællens løbende aflevering af lønsedler og i henhold til lovgivningen på området er \"kommunen\" anført som administrerende myndighed.</p>\r\n<p>Under behandlingen af sagen modtog Ankestyrelsen kopi af skema til brug for ansøgning om friplads i dagtilbud/klub.</p>\r\n<p>Det fremgik bl.a. heraf, at ansøgningsskemaet skulle sendes/afleveres til dagpasningen.</p>\r\n<p>Under punktet erklæring og underskrift var anført følgende: Jeg erklærer mig bekendt med</p>\r\n<p>- at dagpasningen til brug ved beregningen, indhenter oplysninger vedrørende min forskudsregistrering.</p>\r\n<p>- at jeg har pligt til straks at underrette kommunen om ændringer i de ovennævnte familiemæssige og/ eller økonomiske forhold.</p>\r\n<p>Efter modtagelse af aktindsigt anførte advokaten, at som det fremgik af ansøgningsskemaet, var det kommunen som enhed underretningspligten omhandlede og ikke den enkelte afdeling, hvilket også var i overensstemmelse med bekendtgørelsen for området.</p>\r\n<p>Såfremt kommunen havde ønsket, at underretning skulle ske til en specifik afdeling, burde det fremgå af ansøgningsskemaet. Advokaten henviste endvidere til, at ansøgningsskemaet fra  kommunen dels henviste til den specifikke afdeling \"dagpasning\" og dels til \"kommunen\", hvilket i denne sammenhæng gav indtryk af at være uafhængige af hinanden. Endvidere fremgik, at dagpasningen selv sørgede for indhentning af oplysninger til behandling af ansøgningsskemaet, således havde dagpasningen påtaget sig en handlepligt.</p>\r\n<p>Sagen blev behandlet i principielt møde med henblik på afklaring af om en ansøger havde tilsidesat sin oplysningspligt ved  at give indtægtsoplysninger til arbejdsmarkedsafdelingen og ikke til dagpasningen, når det af ansøgningsskemaet fremgik, at ansøger havde pligt til straks at underrette kommunen om ændringer i familiemæssige og/eller økonomiske forhold.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at kommunen havde været berettiget til at kræve tilbagebetaling af en del af den bevilgede friplads for år 2000.</p>\r\n<p>Ankestyrelsen lagde ved afgørelsen til grund, at det følger § 16, stk. 1, i Socialministeriets bekendtgørelse nr. 1166 af 29.december 1999 om forældrebetaling for ophold i dagtilbud til børn, at forældrene har pligt til at underrette kommunen om varige stigninger i indtægten i årets løb eller andre forhold, der har betydning for retten til bortfald eller nedsættelse af betalingen.</p>\r\n<p>Ankestyrelsen lagde endvidere til grund, at det følger af retssikkerhedslovens § 15, at kommunalbestyrelsen har ansvaret for og beslutter hvordan kommunen skal planlægge og udføre sin virksomhed på det sociale og sundhedsmæssige område efter den sociale lovgivning.</p>\r\n<p>Af kommunes ansøgningsskema til brug for ansøgning om friplads i dagtilbud fremgik, at skemaet var udfærdiget af Børn og Kultur, dagpasning, at skemaet skulle sendes til dagpasningen. Endvidere erklærede underskriveren sig indforstået med at dagpasningen til brug ved beregningen indhentede oplysninger vedrørende forskudsregistreringer.</p>\r\n<p>Endelig skrev ansøger under på, at hun havde pligt til straks at underrette kommunen om ændringer i de ovennævnte familiemæssige og/eller økonomiske forhold.</p>\r\n<p>Begrundelsen for afgørelsen var, at Ankestyrelsen fandt, at kommunen ved at henvise til at ændringer i familiemæssige og/eller økonomiske forhold skulle gives til kommunen og ikke dagpasningen havde givet ansøgeren en ikke uberettiget forventning om at lønoplysninger også kunne gives til andre afdelinger i kommunen.</p>\r\n<p>Da der overfor arbejdsmarkedsafdelingen var givet oplysninger om de økonomiske forhold fandt Ankestyrelsen ikke, at ansøgeren kunne anses for at have tilsidesat sin oplysningspligt.</p>\r\n<p>Ankestyrelsen ændrede således det sociale nævns afgørelse.</p>\r\n<p>.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20030931325"
        },
        {
            "displayName": "Entydig dokumentidentifikation",
            "displayValue": "BS007126"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9313"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "07/01/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500185-02"
        },
        {
            "displayName": "Stikord",
            "displayValue": "C-5-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}