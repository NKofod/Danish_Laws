{
    "id": 41071,
    "title": "Den dansk-tyske dobbeltbeskatningsaftale, dokumentbevis",
    "documentTypeId": "230",
    "isSagsforlobPeriodValid": false,
    "shortName": "AFG nr 18577 af 13/03/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fortolkning af begrebet dokumentbevis i den dansk-tyske  \r\n\r\n dobbeltbeskatningsaftale </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Den dansk-tyske dobbeltbeskatningsaftale,  \r\n\r\n dokumentbevis </H1>  \r\n\r\n<P></P>  \r\n\r\n<P>Ifølge art. 24, stk. 2, litra f og g, i den nye dansk-tyske  \r\n\r\n dobbelt-beskatningsaftale kan indtægt fra personligt arbejde i  \r\n\r\n tjenesteforhold lempes efter eksemptionsprincippet, men kun i de tilfælde,  \r\n\r\n hvor der overfor de kompetente myndigheder i Danmark forelægges dokumentbevis  \r\n\r\n for, at der er taget skridt til betaling af tysk skat af den pågældende  \r\n\r\n indkomst. </P>  \r\n\r\n<P>En kommunal skatteforvaltningen spurgte Told- og Skattestyrelsen om,  \r\n\r\n hvorvidt det pågældende dokumentationskrav var opfyldt i følgende to  \r\n\r\n situationer: </P>  \r\n\r\n<P>Eks. 1: En til Danmark fuld skattepligtig skatteyder har arbejdet og  \r\n\r\n opholdt sig Tyskland i mere end 183 dage i indkomståret 1997. Arbejdsgiveren  \r\n\r\n er dansk, og der er trukket forskudsvis AM-bidrag og A-skat. Skatteyderen  \r\n\r\n opfylder ikke betingelserne i LL § 33 A. </P>  \r\n\r\n<P>Skatteyderen har ikke betalt tysk forskudsskat eller i øvrigt taget skridt  \r\n\r\n at indbetale tysk skat. Han selvangiver den tyske lønindtægt på sin danske  \r\n\r\n &#187;Selvangivelse for udenlandsk indkomst&#171; (blanket 4.012). </P>  \r\n\r\n<P>Eks. 2: Samme eksempel som nr. 1, men skatteyderen oplyser nu, at han har  \r\n\r\n indgivet tysk selvangivelse, og at den heraf følgende tyske skat  \r\n\r\n sandsynligvis vil blive opkrævet i september 1999. </P>  \r\n\r\n<P>Efter at have forelagt spørgsmålene for Skatteministeriets departement  \r\n\r\n svarede Told- og Skattestyrelsen således: </P>  \r\n\r\n<P>Ifølge ark. 24, stk. 2, litra g, skal der som anført foreligge  \r\n\r\n dokumentbevis for, at der er taget skridt til betaling af tysk skat. </P>  \r\n\r\n<P>Det forhold, at der som nævnt i eks. 1 selvangives udenlandsk indkomst her  \r\n\r\n i landet, og at de danske skattemyndigheder på baggrund heraf uopfordret  \r\n\r\n underretter de tyske skattemyndigheder, opfylder efter Told- og  \r\n\r\n Skattestyrelsens opfattelse ikke den i artikel 24, stk. 2, litra g, stillede  \r\n\r\n betingelse om, at der herved er taget skridt til betaling af tysk skat af den  \r\n\r\n pågældende indkomst. Resultatet er derfor, at der alene skal indrømmes  \r\n\r\n creditlempelse med kr. 0 som betalt tysk skat. </P>  \r\n\r\n<P>Heller ikke den i eks. 2 optegnede situation er det Told- og  \r\n\r\n Skattestyrelsens opfattelse, at skatteyderen ved - dokumenterbart - at have  \r\n\r\n indsendt selvangivelse til de tyske skattemyndigheder, har truffet sådanne  \r\n\r\n sædvanlige foranstaltninger til at betale tysk skat, at denne situation er  \r\n\r\n dækket af betingelsen i art. 24, stk. 2, litra g. Resultatet bliver derfor,  \r\n\r\n at der indrømmes en creditlempelse på kr. 0, og der vil først kunne lempes  \r\n\r\n efter eksemptionsreglen, når skatteyderen senere kan fremvise en opkrævning  \r\n\r\n på den tyske skat. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Tidsskrift for skatter og afgifter </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/1998"
        },
        {
            "displayName": "Accession",
            "displayValue": "X19981857701"
        },
        {
            "displayName": "Entydig dokumentidentifikation",
            "displayValue": "CA009042"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18577"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "13/03/1998"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "99198-4061-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}