{
    "id": 196573,
    "title": "Ankestyrelsens principafgørelse 94-17 om foreløbig afgørelse - godkendelse - formalitetskrav - bilag og indstilling",
    "documentTypeId": "240",
    "isSagsforlobPeriodValid": true,
    "shortName": "KEN nr 10209 af 12/12/2017",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 94-17 om foreløbig afgørelse - godkendelse - formalitetskrav - bilag og indstilling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Kommunen skal, inden 7 dage efter at en foreløbig afgørelse er truffet af formanden for børn og unge-udvalget, indstille til børn og unge-udvalget, at formandens foreløbige afgørelse godkendes af udvalget. Kommunen skal i den forbindelse udarbejde en indstilling til børn og unge-udvalget om godkendelse. Kommunen skal desuden sørge for, at udvalget forelægges de akter i sagen, der danner grundlag for indstillingen til formanden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I den konkrete sag havde kommunen ikke udarbejdet en indstilling til mødet i børn og unge-udvalget den 13. oktober 2017 om godkendelse af formandsbeslutningen af 10. oktober 2017.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Børn og unge-udvalget havde desuden ikke modtaget bilag i forbindelse med godkendelse af formandsbeslutningen. Børn og unge-udvalget modtog alene den indstilling, som forvaltningen havde udarbejdet i forbindelse med formandens foreløbige afgørelse den 10. oktober 2017. Hverken formanden eller børn og unge-udvalget havde modtaget de dokumenter, der dannede grundlag for indstillingen til formanden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen vurderede, at der var grundlag for at ophæve børn og unge-udvalgets afgørelse af formelle grunde. Ankestyrelsen lagde vægt på, at kommunen ikke havde udarbejdet en særskilt indstilling til udvalget om godkendelse af formandsbeslutningen, ligesom børn og unge-udvalget ikke havde modtaget de bilag, som dannede grundlag for indstillingen til formanden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen fandt, at prøvelsen af formandens foreløbige afgørelse på 7 dages-mødet ville være illusorisk, hvis børn og unge-udvalget ikke fik en særskilt indstilling om godkendelsen samt de bilag, som lå til grund for formandens foreløbige afgørelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I den konkrete sag var der truffet endelig afgørelse om anbringelse på 30 dages-mødet i børn og unge-udvalget, hvorfor barnet forblev anbragt uden for hjemmet på trods af Ankestyrelsens ophævelse af den foreløbige afgørelse.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Baggrund for at behandle sagen principielt</span>\r\n</p>\r\n<p>\r\n</p>\r\n<p>Ankestyrelsen har behandlet sagen principielt. Det har vi gjort for at afklare, om de oplysninger, som formanden for børn og unge-udvalget har på tidspunktet for den foreløbige afgørelse, skal dokumenteres for børn og unge-udvalget i forbindelse med godkendelsen af den foreløbige afgørelse, samt hvorvidt der kan stilles krav om en særskilt indstilling til børn og unge-udvalget.</p>\r\n<p>\r\n</p>\r\n<p>\r\n   <span class=\"Bold\">Reglerne</span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov nr. 573 af 24. juni 2005 om social service (serviceloven), senest bekendtgjort i lovbekendtgørelse nr. 988 af 17. august 2017.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 75, stk. 1 og 3, om foreløbig afgørelse og godkendelse af denne</p>\r\n<p>\r\n</p>\r\n<p>Lov om retssikkerhed og administration på det sociale område (Retssikkerhedsloven), jf. lovbekendtgørelse nr. 1096 af 13. september 2017.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 21, om forretningsorden for børn og unge-udvalgene</p>\r\n<p>\r\n</p>\r\n<p>Bekendtgørelse nr. 1615 af 14. december 2016 om forretningsorden for børn og unge-udvalgene (forretningsordenen).</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 3, om sagens forberedelse</p>\r\n<p>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>Gældende:</p>\r\n<p>Følgende principafgørelser er brugt ved afgørelsen og gælder stadig:</p>\r\n<p>\r\n</p>\r\n<p>Principafgørelse O-27-98 om, at Ankestyrelsen, ved klage over godkendelse af en foreløbig afgørelse, alene skal træffe afgørelse på baggrund af de oplysninger, som formanden havde på tidspunktet for den foreløbige afgørelse.</p>\r\n<p>\r\n</p>\r\n<p>Ankestyrelsen har ikke andre principafgørelser på området.</p>\r\n<p>\r\n</p>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>XX har klaget over børn og unge-udvalget i YY Kommunes afgørelse om ZZ, født den (dato). Børn og unge-udvalget afgjorde sagen den (dato).</p>\r\n<p>\r\n</p>\r\n<p>Ankestyrelsen har nu afgjort sagen i møde den (dato).</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Den foreløbige afgørelse om anbringelse og overvåget samvær gælder ikke</p>\r\n<p>\r\n</p>\r\n<p>Kommunen og børn og unge-udvalget har lavet en fejl ved behandlingen af sagen. Vi har derfor ophævet børn og unge-udvalgets afgørelse.</p>\r\n<p>\r\n</p>\r\n<p>\r\n   <span class=\"Italic\">Sådan vurderer Ankestyrelsen sagen</span>\r\n</p>\r\n<p>Ankestyrelsen vurderer, at der er sket en væsentlig fejl ved sagens behandling i børn og unge-udvalget.</p>\r\n<p>\r\n</p>\r\n<p>Fejlen betyder, at børn og unge-udvalgets foreløbige afgørelse er ugyldig.</p>\r\n<p>\r\n</p>\r\n<p>Vi vurderer, at der ikke er momenter i den konkrete sag, der taler for at opretholde afgørelsen, selvom der er væsentlige fejl i sagsbehandlingen.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger vægt på, at kommunen ikke har udarbejdet en indstilling til mødet i børn og unge-udvalget den (dato).</p>\r\n<p>\r\n</p>\r\n<p>Vi lægger også vægt på, at børn og unge-udvalget ikke har set de akter, der dannede grundlag for kommunens indstilling til formanden og for formandens foreløbige afgørelse.</p>\r\n<p>\r\n</p>\r\n<p>Det fremgår af forretningsordenen for børn og unge-udvalgene § 3, stk. 1, 1. punktum, at kommunen skal sørge for, at sager, der skal afgøres af børn og unge-udvalget, forelægges for udvalget sammen med alle sagens akter samt en indstilling om sagens afgørelse. Der er ikke i bestemmelsen gjort nogen undtagelse i forhold til børn og unge-udvalgets godkendelse af formandens foreløbige afgørelse.</p>\r\n<p>\r\n</p>\r\n<p>Vi finder, at ovenstående forhold er væsentlige mangler, der kan have haft betydning for afgørelsens resultat.</p>\r\n<p>\r\n</p>\r\n<p>Oplysningerne fremgår særligt af kommunens oplæg til formanden i YY Kommunes børn og unge-udvalg af (dato).</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Vi har brugt servicelovens regler om foreløbige afgørelser. En foreløbig afgørelse skal snarest muligt og senest inden 7 dage efter iværksættelsen af afgørelsen forelægges børn og unge-udvalget til godkendelse, uanset om foranstaltningen er ophørt.</p>\r\n<p>\r\n</p>\r\n<p>Vi har også anvendt retssikkerhedslovens regler om, at der fastsættes regler om forretningsordenen for børn og unge-udvalg. Kommunen skal sikre, at sager, der afgøres af børn og unge-udvalget, forelægges for udvalget sammen med sagens akter og en indstilling til sagens afgørelse.</p>\r\n<p>\r\n</p>\r\n<p>Kommunen har ret til at komme med uddybende oplysninger under sagens behandling ved børn og unge-udvalget.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/2017"
        },
        {
            "displayName": "Accession",
            "displayValue": "W20171020925"
        },
        {
            "displayName": "Entydig dokumentidentifikation",
            "displayValue": "CR000594"
        },
        {
            "displayName": "Dato for indlæggelse",
            "displayValue": "23/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10209"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "12/12/2017"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2017-2018-56658"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}