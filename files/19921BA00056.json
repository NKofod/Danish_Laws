{
    "id": 106795,
    "title": "1992 BSF 56   FORSLAG TIL FOLKETINGSBESLUTNING FOLKETINGSBESLUTNING OM FOLKETINGETS   TILSLUTNING TIL TILLÆGSAFTALE AF 1. FEBRUAR 1993 TIL AFTALE AF 6. OKTOBER   1992 MELLEM REGERINGEN OG DET FÆRØSKE LANDSSTYRE MED SENERE ÆNDRINGER ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 56",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 56 </P>  \r\n\r\n<P></P>  \r\n\r\n<P>Forslag til folketingsbeslutning Folketingsbeslutning om Folketingets  \r\n\r\n tilslutning til tillægsaftale af 1. februar 1993 til aftale af 6. oktober  \r\n\r\n 1992 mellem regeringen og det færøske landsstyre med senere ændringer </P>  \r\n\r\n<P></P>  \r\n\r\n<P>Fremsat af statsministeren (Poul Nyrup Rasmussen) </P>  \r\n\r\n<P></P>  \r\n\r\n<P>den 3. februar 1993 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 9. februar 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen hurtigst muligt at gennemføre den </P>  \r\n\r\n<P>mellem regeringen og det færøske landsstyre indgåede tillægsaftale </P>  \r\n\r\n<P>af 1. februar 1993 til aftale af 6. oktober 1992. Folketinget </P>  \r\n\r\n<P>anmoder samtidig Folketingets Finansudvalg om en hurtig og velvillig </P>  \r\n\r\n<P>behandling af Finansministeriets ansøgning af 2. februar 1993, hvori </P>  \r\n\r\n<P>Finansministeriet søger om Finansudvalgets tilslutning til, </P>  \r\n\r\n<P>- at der ydes en statsgaranti på 350 mio. kr. for Nationalbankens  \r\n\r\n overtagelse af gældsbeviser udstedt af Færøernes landsstyre til de færøske  \r\n\r\n pengeinstitutter. Gældsbeviserne har løbetid indtil 5. maj 1993, </P>  \r\n\r\n<P>- at staten ved forfald af gældsbeviserne kan indtræde som långiver, og  \r\n\r\n</P>  \r\n\r\n<P>- at der ydes statsgaranti for, at Nationalbanken kan stille nødvendig  \r\n\r\n likviditet til rådighed for Sjovinnubankin, indtil kapitaltilførsel til  \r\n\r\n landsstyret er på plads. </P>  \r\n\r\n<P>Oprindeligt framsat forslag </P>  \r\n\r\n<P>Folketinget pålægger regeringen hurtigst muligt at gennemføre den </P>  \r\n\r\n<P>mellem regeringen og det færøske landsstyre indgåede tillægsftale af </P>  \r\n\r\n<P>1. februar 1993 til aftale af 6. oktober 1992. Folketinget anmoder </P>  \r\n\r\n<P>samtidig Folketingets Finansudvalg om en hurtig og velvillig </P>  \r\n\r\n<P>behandling af Finansministeriets ansøgning af 2. februar 1993, hvori </P>  \r\n\r\n<P>Finansministeriet søger om Finansudvalgets tilslutning til, </P>  \r\n\r\n<P>- at der ydes en statsgaranti på 350 mill. kr. for Nationalbankens  \r\n\r\n overtagelse af gældsbeviser udstedt af Færøernes landsstyre til de færøske  \r\n\r\n pengeinstitutter. Gældsbeviserne har løbetid indtil 5. maj 1993, </P>  \r\n\r\n<P>- at staten ved forfald af gældsbeviserne kan indtræde som långiver, og  \r\n\r\n</P>  \r\n\r\n<P>- at der ydes statsgarnti for, at Nationalbanken kan stille nødvendig  \r\n\r\n likviditet til rådighed for Sjovinnubankin, indtil kapitaltilførsel til  \r\n\r\n landsstyret er på plads. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Baggrunden for regeringens beslutning om at støtte en redning af  \r\n\r\n Sjovinnubankin er en anmodning fra Færøernes landsstyre. Den fortsatte  \r\n\r\n økonomiske krise på Færøerne medfører, at der må foretages ekstraordinært  \r\n\r\n store hensættelser i de færøske banker. Havde regeringen og landsstyret ikke  \r\n\r\n grebet ind, ville banken være blevet lukket den 1. februar med uoverskuelige,  \r\n\r\n katastrofale følger for det færøske samfund. Der henvises i øvrigt til  \r\n\r\n Finansministeriets skrivelse af 2. februar 1993 til Finansudvalget,  \r\n\r\n &#187;Tillægsaftale af 1. februar 1993 til aftale af 6. oktober 1992 mellem  \r\n\r\n den danske regering og det færøske landsstyre&#171;, &#187;Erklæring fra  \r\n\r\n Færøernes landsstyre&#171; og &#187;Fælleserklæring fra den danske regering  \r\n\r\n og det færøske landsstyre&#171; af 1. februar 1993, jf. bilag 1-3. </P>  \r\n\r\n<P> <B>Bilag 1</B>  </P>  \r\n\r\n<P>FINANSMINISTERIET </P>  \r\n\r\n<P>Til Finansudvalget </P>  \r\n\r\n<P>a. Finansministeriet anmoder om Finansudvalgets tilslutning til, at der  \r\n\r\n ydes statsgaranti på 350 mill. kr. for Nationalbankens overtagelse af  \r\n\r\n gældsbeviser udstedt af Færøernes landsstyre til de færøske pengeinstitutter.  \r\n\r\n Gældsbeviserne har løbetid indtil 5. maj 1993. Der anmodes endvidere om  \r\n\r\n tilslutning til, at staten ved forfald af gældsbeviserne kan indtræde som  \r\n\r\n långiver. </P>  \r\n\r\n<P>Samtidig anmodes om tilslutning til, at der ydes statsgaranti for, at  \r\n\r\n Nationalbanken kan stille nødvendig likviditet til rådighed for  \r\n\r\n Sjovinnubankin, indtil kapitaltilførsel til landsstyret er på plads. </P>  \r\n\r\n<P>b. Ved akt 22 29/10-92 og akt 77 9/12-92 gav Folketingets Finansudvalg  \r\n\r\n tilslutning til, at Finansministeriet kunne yde statsgaranti på indtil 500  \r\n\r\n mill. kr. til Færøernes landsstyres optagelse af lån i Nationalbanken. </P>  \r\n\r\n<P>Baggrunden for garantistillelsen var den økonomiske krise på Færøerne, som  \r\n\r\n havde medført betydelige økonomiske problemer for Færøernes landsstyre og for  \r\n\r\n de færøske banker. </P>  \r\n\r\n<P>Den ene af 2 store færøske banker - Sjovinnubankin - havde således mistet  \r\n\r\n næsten hele sin egenkapital. </P>  \r\n\r\n<P>Det blev derfor besluttet ved aftale af 6. oktober 1992 med senere  \r\n\r\n ændringer mellem Færøernes landsstyre og regeringen, at der skulle foretages  \r\n\r\n en kapitaltilførsel på 500 mill. kr. til Sjovinnubankin. </P>  \r\n\r\n<P>Kapitaltilførslen skulle ske ved, at landsstyret - af de midler, der blev  \r\n\r\n tilvejebragt på baggrund af statsgarantien - og Investeringsfonden for  \r\n\r\n Færøerne ialt indskød 500 mill. kr. i en nyoprettet fond, Finansieringsfonden  \r\n\r\n af 1992, der indskød beløbet i Sjovinnubankin. </P>  \r\n\r\n<P>Statsgarantien og den senere eventuelle konvertering til statslån  \r\n\r\n forudsatte, at Færøernes landsstyre opfylder en række betingelser, jf bilag  \r\n\r\n til akt 22 af 29/10-92, berunder bl.a. at landsstyret skal følge et  \r\n\r\n økonomisk-politisk stabiliseringsprogram, som udarbejdes efter internationale  \r\n\r\n standarder for genopretningsprogrammer af uvildige økonomer udlånt af Den  \r\n\r\n Internationale Valutafond (IMF). IMF har påbegyndt udarbejdelse af et  \r\n\r\n program, som forventes afsluttet i løbet af marts 1993. Det påregnes, at  \r\n\r\n Færøernes Landstyre optager forhandling med regeringen om de  \r\n\r\n foranstaltninger, som programmet giver anledning til. </P>  \r\n\r\n<P>Lagtinget har vedtaget en finanslov for 1993, der indeholder en række  \r\n\r\n besparelser og indtægtsforøgelser, som tilsigter at opnå balance på  \r\n\r\n landskassens budget. </P>  \r\n\r\n<P>Ved rekonstruktion af Sjovinnubankin i slutningen af 1992 blev der hensat  \r\n\r\n ialt 512 mill. kr. Den forstærkede afmatning af den færøske økonomi og især  \r\n\r\n den helt utilstrækkelige indtjening inden for fiskerierhvervet har medført,  \r\n\r\n at bankens ledelse har foretaget en fornyet gennemgang af bankens  \r\n\r\n engagementer og fundet, at der vil være yderligere hensættelsesbehov på 455  \r\n\r\n mill. kr. </P>  \r\n\r\n<P>Bankens kapitalgrundlag vil derfor være reducerret til ca. 50 mill. kr.,  \r\n\r\n og banken vil derfor have behov for ny kapital, hvis den ikke skal være  \r\n\r\n nødsaget til at gå i betalingsstandsning. </P>  \r\n\r\n<P>En lukning af banken må forventes at medføre meget alvorlige konsekvenser  \r\n\r\n for det færøske samfund, og på den baggrund har Færøernes landsstyre henvendt  \r\n\r\n sig til regeringen og anmodet om yderligere statsgaranti på 350 mill. kr. til  \r\n\r\n indskud i Sjovinnubankin. </P>  \r\n\r\n<P>Der er på den baggrund den 1. februar 1993 indgået en tillægsaftale til  \r\n\r\n aftale af 6. oktober 1992 mellem den danske regering og det færøske  \r\n\r\n landsstyre med senere ændringer om statsgaranti på 350 mill. kr. for  \r\n\r\n Nationalbankens overtagelse af gældsbeviser udstedt af Færøernes landsstyre  \r\n\r\n til de færøske pengeinstitutter. Det er endvidere aftalt, at staten ved  \r\n\r\n gældsbevisernes forfald den 5. maj 1993 kan indtræde som långiver. </P>  \r\n\r\n<P>Aftalen har som forudsætning en række konstateringer og tilkendegivelser  \r\n\r\n fra det færøske landsstyre samt en fælleserklæring fra den danske regering og  \r\n\r\n det færøske landsstyre (vedlagt som bilag). </P>  \r\n\r\n<P>Det er i aftalen forudsat, at landsstyret udsteder et obligationslån med  \r\n\r\n henblik på refinansiering af landsstyrelån på 300 mill. kr. i 1993, idet  \r\n\r\n Landsbanken bemyndiges til med de færøske sparekasser og forsikringsselskaber  \r\n\r\n at aftale, at disse institutioner aftager de udstedte obligationer. </P>  \r\n\r\n<P>Regeringen vil ved en fornyet forelæggelse for Finansudvalget søge  \r\n\r\n tilslutning til, at der ydes garanti for obligationslånebeløbet, der omfattes  \r\n\r\n af aftalen. </P>  \r\n\r\n<P>Med denne statsgaranti på landsstyrets obligationsudstedelse tilsigtes  \r\n\r\n det, at landsstyrets likviditetsproblemer i 1993 kan løses uden statslig  \r\n\r\n kapitaltilførsel. </P>  \r\n\r\n<P>c. Sagen forelægges Finansudvalget nu, da det efter, at Sjovinnubankins  \r\n\r\n forhold er blevet offentlig kendt, må anses for helt afgørende, at der  \r\n\r\n snarest kan træffes beslutninger om styrkelse af bankens kapitalgrundlag.  \r\n\r\n</P>  \r\n\r\n<P>e. Under hensvisning til ovenstående anmodes om Finansudvalgets  \r\n\r\n tilslutning til, at der gives statsgaranti for Nationalbankens overtagelse af  \r\n\r\n gældsbeviser med løbetid indtil 5. maj 1993 udstedt af Færøernes landsstyre  \r\n\r\n til de færøske pengeinstitutter på 350 mill. kr., og at der ved udløb af  \r\n\r\n gældsbeviser kan gives et statslån på et tilsvarende beløb, således at der på  \r\n\r\n forslag til lov om tillægsbevilling for 1993 optages følgende: </P>  \r\n\r\n<P>§ 7. Finansministeriet </P>  \r\n\r\n<P>c. Tekstanmærkninger </P>  \r\n\r\n<P>Dispositionsrammer mv. </P>  \r\n\r\n<P>Nr. 8. </P>  \r\n\r\n<P>&#187;Finansministeren bemyndiges til at yde garanti på 350 mill. kr. for  \r\n\r\n gældsbeviser med løbetid indtil 5. maj 1993 udstedt af det færøske landsstyre  \r\n\r\n til de færøske pengeinstitutter. Ved forfald af gældsbeviserne kan staten  \r\n\r\n indtræde som direkte långiver. </P>  \r\n\r\n<P>Statslånet forrentes med diskontoen og tilbagebetales over en 5-årig  \r\n\r\n periode med lige store årlige afdrag. </P>  \r\n\r\n<P>Samtidig bemyndiges Finansministeriet til at yde statsgaranti for, at  \r\n\r\n Nationalbanken kan stille nødvendig likviditet til rådighed for  \r\n\r\n Sjovinnubankin, indtil kapitaltilførslen til landsstyret er på plads.&#171;  \r\n\r\n</P>  \r\n\r\n<P>Mogens Lykketoft </P>  \r\n\r\n<P> <I>/ Mogens Raun Andersen</I>  </P>  \r\n\r\n<P> <B>Bilag 2</B>  </P>  \r\n\r\n<P>STATSMINISTERIET </P>  \r\n\r\n<P>Den 1. februar 1993 </P>  \r\n\r\n<P> <B>Tillægsaftale til aftale af 6. oktober 1992 mellem den danske regering  \r\n\r\n og det færøske landsstyre med senere ændringer</B>  </P>  \r\n\r\n<P>1. Nationalbanken refinansierer gældsbeviser for 350 mill. kr. udstedt til  \r\n\r\n de færøske pengeinstitutter. Gældsbeviserne har en løbetid til 5. maj 1993.  \r\n\r\n</P>  \r\n\r\n<P>2. Der ydes statsgaranti for landsstyregældsbeviserne og eventuel  \r\n\r\n likviditetstilførsel fra Nationalbanken til Sjovinnubankin. </P>  \r\n\r\n<P>3. Landsstyret indskyder beløbet i Finansieringsfonden af 1992. </P>  \r\n\r\n<P>4. B-aktiekapitalen i Sjovinnubankin nedskrives til 35,3 mill. kr. </P>  \r\n\r\n<P>5. Fonden indskyder ny kapital i Sjovinnubankin. Fonden afgør fremtidig  \r\n\r\n stemmefordeling og eventuelt fordeling mellem aktiekapital og ansvarlig  \r\n\r\n kapital. </P>  \r\n\r\n<P>6. Ved forfald af gældsbeviserne fralLandsstyret indtræder staten som  \r\n\r\n långiver. </P>  \r\n\r\n<P>7. Aftalen har som forudsætning en række konstateringer og  \r\n\r\n tilkendegivelser fra det færøske landsstyre samt en fælleserklæring fra den  \r\n\r\n danske regering og det færøske landsstyre, jf. bilag. </P>  \r\n\r\n<P>8. Lån i Nationalbanken forrentes til diskonto. </P>  \r\n\r\n<P>9. Statslånet ydes på samme betingelser som i henhold til den tidligere  \r\n\r\n aftale. </P>  \r\n\r\n<P>10. Nærværende aftale er betinget af, at der er politisk tilslutning i  \r\n\r\n Danmark til de nødvendige aktstykker og lovændringer. </P>  \r\n\r\n<P>11. Nærværende aftale er betinget af, at der er politisk tilslutning på  \r\n\r\n Færøerne til at gennemføre den nødvendige lovgivning. </P>  \r\n\r\n<P>Marita Petersen </P>  \r\n\r\n<P> <I>/ Poul Nyrup Rasmussen</I>  </P>  \r\n\r\n<P> <B>Bilag 3</B>  </P>  \r\n\r\n<P>1. februar 1993 </P>  \r\n\r\n<P> <B>Erklæring fra Færøernes landsstyre </B></P>  \r\n\r\n<P>Landsstyret kontaterer, at </P>  \r\n\r\n<P>- der på Færøerne er gennemført stop for nye fiskerilicenser og for støtte  \r\n\r\n til anskaffelse af fiskefartøjer, </P>  \r\n\r\n<P>- der er skabt sikkerhed for, at der er egenkapital tilstede ved  \r\n\r\n erhvervelse af fiskefartøjer, </P>  \r\n\r\n<P>- der er taget initiativ til en gradvis afvikling af asymmetrien i  \r\n\r\n rentebeskatningen, </P>  \r\n\r\n<P>- der er taget initiativ til revision af indtægtssikringen for fiskere, så  \r\n\r\n den ydes ud fra den samlede indtjening. </P>  \r\n\r\n<P> <B>Landsstyret har overfor den danske regering tilkendegivet at følgende  \r\n\r\n yderligere initiativer er taget eller vil blive taget.</B>  </P>  \r\n\r\n<P>- I det nye lovforslag, som er fremlagt til endelig vedtagelse, har man  \r\n\r\n fastlagt en reduktion af antallet af fangstlicenser til partrawlere,  \r\n\r\n stållineskibe og skovltrawlere. Landsstyret fortsætter sit arbejde med  \r\n\r\n fiskerilovgivningen, som sigter mod at tilpasse fangstkapaciteten. </P>  \r\n\r\n<P>- Landsstyret nedsætter et strukturudvalg, der inden 1. juli 1993 skal  \r\n\r\n fremkomme med forslag til en nettoreduktion af kapaciteten med henblik på at  \r\n\r\n gøre fiskerierhvervet til et selvbærende erhverv hvilende bl.a. på det  \r\n\r\n biologisk optimale fangstniveau i farvandet omkring Færøerne og på  \r\n\r\n markedsøkonomiske vilkår. Hjemmestyret er indstillet på at revidere sin  \r\n\r\n lovgivning i overensstemmelse med udvalgets rådgivning. </P>  \r\n\r\n<P>- Tilpasning af arbejdsløshedsforsikringsordningen, så der bliver balance  \r\n\r\n mellem udgifter og indtægter. </P>  \r\n\r\n<P>- Budgettet tilpasses løbende med udgangspunkt i anvisningerne fra IMF.  \r\n\r\n</P>  \r\n\r\n<P>- Skatteloftet justeres, så eventuelt stigende niveau i de kommunale  \r\n\r\n skatter ikke belaster landskassen. </P>  \r\n\r\n<P>- Der gennemføres i 1993 et stop for landsstyrets nye anlægsinvesteringer.  \r\n\r\n</P>  \r\n\r\n<P>- Der udstedes et obligationslån med henblik på refinansiering af  \r\n\r\n landsstyrelån på 300 mio i 1993 idet Landsbanken bemyndiges til med de  \r\n\r\n færøske sparekasser og forsikringsselskabet at aftale, at disse institutioner  \r\n\r\n aftager de udstedte obligationer. Staten giver garanti for det lånebeløb, der  \r\n\r\n omfattes af aftalen. </P>  \r\n\r\n<P>- Inden udgangen af 1993 fremlægges forslag til modernisering af den  \r\n\r\n færøske lovgivning om forsikringsvirksomhed. </P>  \r\n\r\n<P>- Lovgivningen om et internatioalt skibsregister skal vedrøre skibe med en  \r\n\r\n reel tilknytning til Færøerne. Tilknytningen udformes på samme måde som i det  \r\n\r\n dansek DIS-register. </P>  \r\n\r\n<P> <B>Fælleserklæring fra den danske regering og det færøske landsstyre</B>  \r\n\r\n</P>  \r\n\r\n<P>På foranledning af Finansieringsfornden af 1992 og i samarbejde med  \r\n\r\n færøske pengeinstitutter og andre finansielle institutioner med interesser på  \r\n\r\n Færøerne etableres der en <I>strukturfond</I> med det formål at bidrage til  \r\n\r\n reorganisering af leveddygtige virksomheder og i fornødent omfang at medvirke  \r\n\r\n ved afviklingen af nødlidende erhvervsengagementer. </P>  \r\n\r\n<P>Vedrørende <I>erhvervslovgivningen</I> er parterne enige om, at følgende  \r\n\r\n love ved kgl. anordning sættes i kraft på Færøerne: </P>  \r\n\r\n<P>1. aktieselskabsloven (AL), jf. lovens § 163. </P>  \r\n\r\n<P>2. anpartsselskabsloven (ApSL), jf. lovens § 133. </P>  \r\n\r\n<P>3. årsregnskabsloven (ÅRL), jf. lovens § 68. </P>  \r\n\r\n<P>4. erhvervsfondsloven (LEF), jf. lovens § 65. </P>  \r\n\r\n<P>5. bank- og sparekasseloven på Færøerne, jf. lovens § 55. </P>  \r\n\r\n<P>6. lov om visse kreditinstitutter, jf. lovens § 7. </P>  \r\n\r\n<P>Færøske ønsker om overgangsordninger og modifikationer skal være  \r\n\r\n Industriministeriet i hænde så betids, at anordningerne kan udstedes senest  \r\n\r\n den 18. april 1993. </P>  \r\n\r\n<P>Særlige beføjelser, der efter de nævnte love tilkommer Erhvervs- og  \r\n\r\n Selskabsstyrelsen (f.eks. ApSL § 85, ÅRL § 64, LEF § 59), kan efter aftale  \r\n\r\n mellem styrelsen og den færøske registeringsmyndighed i nærmere bestemt  \r\n\r\n omfang overlades den færøske registreringsmyndighed. </P>  \r\n\r\n<P>Der indgås senest den 18. april 1993 en aftale mellem Erhvervs- og  \r\n\r\n Selskabsstyrelsen og den færøske registeringsmyndighed om samarbejde og om  \r\n\r\n førelse af det færøske register, for så vidt angår de under 1. til 4. nævnte  \r\n\r\n love. </P>  \r\n\r\n<P>Landsstyret fremlægger senest den 18. april 1993 forslag til justering af  \r\n\r\n den færøske revisor- og bogføringslovgivning, der i det væsentlige og i  \r\n\r\n resultatet svarer til den danske lov om registrerede og statsautoriserede  \r\n\r\n revisorer og den danske bogføringsbekendtgørelse fra 1990. Landsstyret er  \r\n\r\n blandt andet indstillet på at oprette et af Færøerne betalt disciplinærnævn  \r\n\r\n for revisorer. Det revisornævn, der er oprettet ved den danske lov om  \r\n\r\n statsautoriserede revisorer, får samme beføjelser i forhold til det færøske  \r\n\r\n disciplinærnævn som i forhold til de disciplinærnævn, der er oprettet ved de  \r\n\r\n danske revisorlove. </P>  \r\n\r\n<P>Det tilstræbes at sætte fremtidige ændringer i de nævnte erhvervslove i  \r\n\r\n kraft på samme tid i Danmark og på Færøerne. </P>  \r\n\r\n<P>Der optages forhandlinger mellem den danske regering og det færøske  \r\n\r\n landsstyre om omlægning af <I>statens tilskud og refusioner</I> til et  \r\n\r\n generelt bloktilskud til hjemmestyret. </P>  \r\n\r\n<P>Marita Petersen </P>  \r\n\r\n<P>/ Poul Nyrup Rasmussen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/02/1993"
        },
        {
            "displayName": "Accession",
            "displayValue": "19921BA00056"
        },
        {
            "displayName": "Entydig dokumentidentifikation",
            "displayValue": "CL006565"
        },
        {
            "displayName": "Dato for førstegangsindlæggelse",
            "displayValue": "09/02/1993"
        },
        {
            "displayName": "Dato for indlæggelse",
            "displayValue": "09/02/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "56"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}