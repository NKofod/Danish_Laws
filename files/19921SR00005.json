{
    "id": 105476,
    "title": "1992 BR 5   BETÆNKNING OVER BERETNING OVER INFORMATION AF MARKEDSUDVALGET OM RETSLIGE   SKRIDT MOD DANMARK I MEDFØR AF DANMARKS MEDLEMSKAB AF EF    NR 5 1992-93, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1992/1 BR 5",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 5 </P>  \r\n\r\n<P></P>  \r\n\r\n<P>Betænkning over Beretning over Information af Markedsudvalget om retslige  \r\n\r\n skridt mod Danmark i medfør af Danmarks medlemskab af EF <BR>  \r\n\r\n Nr 5 1992-93, 1. samling </P>  \r\n\r\n<P></P>  \r\n\r\n<P>Afgivet af Markedsudvalget </P>  \r\n\r\n<P></P>  \r\n\r\n<P>Afgivet: 19930616 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I forbindelse med ambisagen vedtog Folketinget den 23. april 1992 </P>  \r\n\r\n<P>følgende dagsorden: </P>  \r\n\r\n<P>&#187;Folketinget konstaterer, at sagsforløbet i ambisagen har været  \r\n\r\n utilfredsstillende. </P>  \r\n\r\n<P>På den baggrund - og med henblik på at afgive en beretning om ambisagen -  \r\n\r\n opfordres Udvalget for Forretningsordenen til at klarlægge sagsforløbet,  \r\n\r\n herunder i hvilket omfang Folketinget har modtaget mangelfulde eller forkerte  \r\n\r\n oplysninger. Det forudsættes, at udvalget medinddrager Markedsudvalgets  \r\n\r\n materiale og eventuelle beretning i sagen. </P>  \r\n\r\n<P>Endvidere opfordres Markedsudvalget til at overveje behovet for regler,  \r\n\r\n som for fremtiden sikrer, at Folketinget gennem Markedsudvalget modtager alle  \r\n\r\n nødvendige informationer om retslige skridt imod Danmark fra EF-Kommissionen.  \r\n\r\n</P>  \r\n\r\n<P>Herefter går Tinget over til næste sag på dagsordenen.&#171; </P>  \r\n\r\n<P>Dagsordenen er todelt. Første del består af Udvalget for  \r\n\r\n Forretningsordenens klarlægning af sagsforløbet m.v., og denne del blev  \r\n\r\n afsluttet med udvalgets afgivelse af beretning den 17. marts 1993. </P>  \r\n\r\n<P>Anden del består af Markedsudvalgets mere fremadrettede overvejelser om  \r\n\r\n behovet for informationer om retslige skridt mod Danmark. </P>  \r\n\r\n<P>Antallet af retslige skridt mod Danmark i de sidste seks år har udviklet  \r\n\r\n sig således ifølge Udenrigsministeriets årlige beretninger vedrørende  \r\n\r\n udviklingen i De Europæiske Fællesskaber: </P>  \r\n\r\n<P> <I>Retslige skridt m.v. mod Danmark i medfør af Traktatens artikel  \r\n\r\n 169</I>  </P>  \r\n\r\n<P>(sager anlagt af Kommissionen mod Danmark) </P>  \r\n\r\n<PRE>  \r\n\r\n ---------------------------------------------------------------------  \r\n\r\n                 Åbnings-   Begrundede   Nye sagsanlæg   Verserende  \r\n\r\n                skrivelser   udtalelser   (stævning)    (Ultimo året)  \r\n\r\n ---------------------------------------------------------------------  \r\n\r\n 1987 ........     21             5            -              1  \r\n\r\n 1988 ........     20             5            3              3  \r\n\r\n 1989 ........     29             4            1              3  \r\n\r\n 1990 ........     19             7            3              4  \r\n\r\n 1991 ........     21             4            1              3  \r\n\r\n 1992 ........     46 (* 1)       4            -              2  \r\n\r\n ---------------------------------------------------------------------  \r\n\r\n</PRE>  \r\n\r\n<P>En åbningsskrivelse er Kommissionens forudgående administrative behandling  \r\n\r\n af en sag, som Kommissionen mener kan give anledning til en retssag ved  \r\n\r\n Domstolen. Normalt er der en frist på 2 måneder for det pågældende land til  \r\n\r\n at svare Kommissionen på åbningsskrivelsen. </P>  \r\n\r\n<P>Hvis Kommissionen ikke er tilfreds med svaret, er næste skridt en  \r\n\r\n begrundet udtalelse, der præciserer, hvori traktatbruddet består, samtidig  \r\n\r\n med at der i udtalelsen finder en afgrænsning af sagens genstand sted.  \r\n\r\n Medlemslandet får igen en vis frist til at svare (normalt 1-2 måneder), og  \r\n\r\n hvis ikke svaret indebærer, at man ændrer retstilstanden i overensstemmelse  \r\n\r\n med den begrundede udtalelse, kan Kommissionen indbringe sagen for Domstolen.  \r\n\r\n</P>  \r\n\r\n<P>Det næste skridt er derefter en egentlig stævning ved Domstolen af det  \r\n\r\n pågældende land. </P>  \r\n\r\n<P>Det ses af tabellen, at det kun er få åbningsskrivelser, der giver  \r\n\r\n anledning til egentlige retslige skridt i form af en begrundet udtalelse.  \r\n\r\n Endvidere ses, at der kun er foretaget ganske få stævninger af Danmark ved  \r\n\r\n EF-Domstolen i perioden 1987 til 1992. </P>  \r\n\r\n<P>Ud over at anvende Traktatens artikel 169, der kun omhandler retslige  \r\n\r\n skridt fra Kommissionens side mod en medlemsstat under anvendelse af  \r\n\r\n proceduren med de begrundede udtalelser m.v., er der også mulighed for andre  \r\n\r\n retslige skridt og procedurer. Det drejer sig om artikel 93 (ulovlig  \r\n\r\n statsstøtte), artikel 100 A, stk. 4 in fine (misbrug af nationale  \r\n\r\n beskyttelsesforanstaltninger m.v.), artikel 170 (medlemsstaternes indbyrdes  \r\n\r\n søgsmålskompetence) samt artikel 177, der drejer sig om afgørelser i  \r\n\r\n præjudicielle spørgsmål forelagt af de nationale domstole. (Ambisagen var  \r\n\r\n oprindelig forelagt EF-Domstolen i medfør af artikel 177). </P>  \r\n\r\n<P>Markedsudvalget har drøftet, hvordan udvalget i fremtiden kan blive  \r\n\r\n løbende orienteret om alle retslige skridt mod Danmark samt regeringens  \r\n\r\n reaktioner herpå. </P>  \r\n\r\n<P>Efter et samråd i Markedsudvalget den 16. juli 1993 med udenrigsministeren  \r\n\r\n er der enighed om følgende: </P>  \r\n\r\n<P>Markedsudvalget informeres løbende om alle Kommissionens åbningsskrivelser  \r\n\r\n ved, at der sendes en kort meddelelse om åbningsskrivelsen. I sager, der  \r\n\r\n efter regeringens eget skøn anses for særlig relevante eller vigtige, får  \r\n\r\n Markedsudvalget tilsendt notater om indholdet af Kommissionens  \r\n\r\n åbningsskrivelser og regeringens svar umiddelbart efter, at sidstnævnte svar  \r\n\r\n er afgivet til Kommissionen. Efter omstændighederne tilsender regeringen  \r\n\r\n Markedsudvalget åbningsskrivelsen samt svaret herpå, såfremt udvalget anmoder  \r\n\r\n herom. </P>  \r\n\r\n<P>I de tilfælde, hvor proceduren med en åbningsskrivelse ikke anvendes,  \r\n\r\n informerer regeringen tillige Markedsudvalget om de retstvister, der opstår  \r\n\r\n som følge af Danmarks medlemskab af EF, og som efter regeringens skøn anses  \r\n\r\n for vigtige og relevante. </P>  \r\n\r\n<P>Regeringen orienterer løbende Markedsudvalget om samtlige begrundede  \r\n\r\n udtalelser fra Kommissionen, idet der her er tale om et egentligt skridt på  \r\n\r\n vejen til en eventuel retssag. Orienteringen kan ske sammen med regeringens  \r\n\r\n svar på udtalelsen. Markedsudvalget modtager et notat om indholdet af  \r\n\r\n Kommissionens begrundede udtalelse og regeringens svar. Efter  \r\n\r\n omstændighederne tilsender regeringen den begrundede udtalelse og regeringens  \r\n\r\n svar, såfremt udvalget anmoder herom. </P>  \r\n\r\n<P>Kommissionens stævninger mod Danmark ved EF-Domstolen og regeringens svar  \r\n\r\n oversendes i notatform til orientering for Markedsudvalget. Stævningen og  \r\n\r\n svaret oversendes til udvalget efter samme retningslinier som ovenfor. </P>  \r\n\r\n<P>Orienteringen af Markedsudvalget i notatform om det nærmere indhold af de  \r\n\r\n retslige skridt kan efter regeringens ønske ske fortroligt. Alle  \r\n\r\n åbningsskrivelser, begrundede udtalelser og stævninger samt svarene herpå vil  \r\n\r\n dog skulle behandles fortroligt. </P>  \r\n\r\n<P>Det forhold, at der er rejst - eller forberedes - en sag mod Danmark på et  \r\n\r\n bestemt område er ikke omfattet af fortrolighedskravet. De korte meddelelser  \r\n\r\n om modtagne åbningsskrivelser vil derfor ikke skulle behandles fortroligt.  \r\n\r\n</P>  \r\n\r\n<P>Den informationsprocedure, der er beskrevet ovenfor, berører på ingen måde  \r\n\r\n regeringens eneansvar for, at dansk EF-politik er i overensstemmelse med  \r\n\r\n EF-rettens bestemmelser. Hensigten er alene at sørge for, at Markedsudvalget  \r\n\r\n løbende bliver bedre orienteret om relevante retslige skridt, der foretages  \r\n\r\n mod Danmark i medfør af det danske EF-medlemskab. </P>  \r\n\r\n<P>P.u.v. </P>  \r\n\r\n<P>Ivar Nørgaard </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Note: Ændret opgørelsesmetode i forhold til tidligere. Hvor  \r\n\r\n åbningsskrivelsen medfører flere enkeltsager, medregnes hver sag nu som een  \r\n\r\n åbningsskrivelse. Derfor er tallet i 1992 større end normalt. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/08/1993"
        },
        {
            "displayName": "Accession",
            "displayValue": "19921SR00005"
        },
        {
            "displayName": "Entydig dokumentidentifikation",
            "displayValue": "CL006627"
        },
        {
            "displayName": "Dato for førstegangsindlæggelse",
            "displayValue": "11/08/1993"
        },
        {
            "displayName": "Dato for indlæggelse",
            "displayValue": "11/08/1993"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}