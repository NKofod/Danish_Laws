{
    "id": 108856,
    "title": "1994 BTL 67   BETÆNKNING OVER FORSLAG TIL LOV OM ÆNDRING AF LOV OM SOCIAL PENSION, LOV   OM SOCIAL BISTAND M.V. (TILLÆG SOM FØLGE AF HØJ KOMMUNESKAT, FORHØJELSE AF   FRADRAGSBELØB FOR GRUNDBELØB OG PENSIONSTILLÆG, ÆNDRET BETALING FOR   MIDLERTIDIG HJEMMEHJÆLP M.V.)    NR L 67 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 67",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 67 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social pension, lov  \r\n\r\n om social bistand m.v. (Tillæg som følge af høj kommuneskat, forhøjelse af  \r\n\r\n fradragsbeløb for grundbeløb og pensionstillæg, ændret betaling for  \r\n\r\n midlertidig hjemmehjælp m.v.) <BR>  \r\n\r\n Nr L 67 1994-95, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19941206 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et mindretal (Venstres og Det Konservative Folkepartis medlemmer af  \r\n\r\n udvalget) bemærker, at mindretallet støtter lovforslaget, der for en stor  \r\n\r\n dels vedkommende er en udmøntning af satspuljeaftalen, som formindsker  \r\n\r\n samspilsproblemet for såvel enlige som gifte førtids- og folkepensionister.  \r\n\r\n</P>  \r\n\r\n<P>Venstre og Det Konservative Folkeparti tager til efterretning, at  \r\n\r\n regeringen ønsker at kompensere en udvalgt gruppe af pensionister for den  \r\n\r\n skatteforhøjelse, en række af landets kommuner har gennemført, men vil  \r\n\r\n samtidig udtrykke principiel betænkelighed ved, at en bestemt  \r\n\r\n befolkningsgruppe undtages for virkningerne af den balance mellem kommunale  \r\n\r\n udgifter (serviceniveau) og indtægter, som fastlægges i hver enkelt kommune,  \r\n\r\n og som skatteprocenten er et udtryk for. </P>  \r\n\r\n<P>Et andet mindretal (Fremskridtspartiets medlem af udvalget) bemærker, at  \r\n\r\n mindretallet helst havde set, at folkepensionen var ens for alle uanset  \r\n\r\n indtægts- og formueforhold. Det er helt urimeligt, at de, der har sparet lidt  \r\n\r\n sammen gennem livet, eller som fortsat yder en indsats i samfundet, skal  \r\n\r\n straffes for deres flid. Lovforslaget lever ikke op til mindretallets ønsker,  \r\n\r\n men er dog et skridt i den rigtige retning, idet fradragsbeløbet forhøjes med  \r\n\r\n den følge, at pensionsmodtageren kan tjene lidt mere, før der sker fradrag i  \r\n\r\n pensionen. </P>  \r\n\r\n<P>Vedrørende betalingsreglerne forbeholder mindretallet sig retten til at  \r\n\r\n påpege og om muligt ændre betalingsreglerne, hvis det viser sig, at de af  \r\n\r\n socialministerens fastsatte bestemmelser ikke kommer til at fungere  \r\n\r\n hensigtsmæssigt. Mindretallet er specielt bekymret for, om ministeren vil  \r\n\r\n inddrage lejeværdi i beregningen af indkomstgrundlaget. </P>  \r\n\r\n<P>Mindretallet har forståelse for og støtter lovforslagets del om, at  \r\n\r\n pensionister får kompensation for skattestigninger i kommunerne, hvis  \r\n\r\n skattestigningerne har et vist omfang. Det skyldes ikke mindst, at  \r\n\r\n mindretallet finder, at folkepensionen burde være højere. Mindretallet finder  \r\n\r\n dog, at det er uhensigtsmæssigt at indrette lovgivningen så deltaljeret og så  \r\n\r\n millimeterretfærdigt, som lovforslaget lægger op til. Den nemmeste løsning  \r\n\r\n var at følge mindretallets tilkendegivelser om, at folkepensionen burde være  \r\n\r\n ens for alle uanset indtægts- og formueforhold, sammenholdt med en forhøjelse  \r\n\r\n af den skattefrie bundgrænse til 60.000 kr., så ville der ikke være behov for  \r\n\r\n nærværende lovforslag. </P>  \r\n\r\n<P>Et tredje mindretal (Enhedslistens medlem af udvalget) bemærker, at  \r\n\r\n Enhedslisten indstiller lovforslaget til vedtagelse, da lovforslaget sikrer  \r\n\r\n folkepensionister en kompensation i kommuner, hvor skattestigningerne har  \r\n\r\n været store. Enhedslisten vil dog påpege, at Enhedslisten ikke finder det  \r\n\r\n godtgjort, at grupper på det tilsvarende økonomisk lave niveau som  \r\n\r\n folkepensionister ikke også er blevet ramt af skattestigningen. På den  \r\n\r\n baggrund finder Enhedslisten det betænkeligt, at der for at efterregulere de  \r\n\r\n økonomiske konsekvenser af skattereformen alene udvælges en enkelt gruppe,  \r\n\r\n som man giver en kompensation. </P>  \r\n\r\n<P>Jørn Pedersen (S) Ritt Bjerregaard (S) Jan Petersen (S) Peder Sass (S)  \r\n\r\n Grete Schødts (S) Villy Søvndal (SF) fmd. <I>Dorit Myltoft (RV) Bruno Jerup  \r\n\r\n (EL) Sonja Albrink (CD) Erik Larsen (V) Else Winther Andersen (V) Flemming  \r\n\r\n Oppfeldt (V) Lars Løkke Rasmussen (V) Bendt Bendtsen (KF) Helge Adam Møller  \r\n\r\n (KF) Stefan G. Rasmussen (KF) Tom Behnke (FP)</I> nfmd. <I> </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/12/1994"
        },
        {
            "displayName": "Accession",
            "displayValue": "199414K00067"
        },
        {
            "displayName": "Entydig dokumentidentifikation",
            "displayValue": "CL000657"
        },
        {
            "displayName": "Dato for førstegangsindlæggelse",
            "displayValue": "19/12/1994"
        },
        {
            "displayName": "Dato for indlæggelse",
            "displayValue": "19/12/1994"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}