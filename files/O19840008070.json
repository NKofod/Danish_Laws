{
    "id": 207189,
    "title": "Orientering af indsatte om beslutninger på fællesmøde",
    "documentTypeId": "300",
    "isSagsforlobPeriodValid": true,
    "shortName": "FOU nr 1984.80",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Orientering af indsatte om beslutninger på fællesmøde</p>\r\n<div class=\"Resume\">\r\n   <p class=\"TekstGenerel\">Henstillet til direktoratet for kriminalforsorgen at overveje, hvorvidt de procedurer, der fulgtes i forbindelse med orienteringen af de indsatte om beslutninger på fællesmøderne, i alle tilfælde var således indrettet, at misforståelser i videst muligt omfang blev undgået.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">(J. nr. 1984-1173-615)</p>\r\n   <p class=\"TekstGenerel\">\r\n   </p>\r\n</div>\r\n<p class=\"NormalInd\">A klagede i skrivelse af 23. juli 1984 over, at hendes ægtefælle nu først kunne påregne at blive prøveløsladt fra et statsfængsel senere end omkring årsskiftet 1984/85, sådan som det efter hendes opfattelse tidligere havde været stillet i udsigt.</p>\r\n<p class=\"NormalInd\">Det fremgik af sagen, at spørgsmålet om en fremrykket prøveløsladelse havde været drøftet bl.a. på et fællesmøde i statsfængslet. Direktoratets repræsentant blev i den forbindelse citeret for at have udtalt, at »vi kan overveje løsladelse ved årsskiftet 84/85, med den lange straf kan der muligvis blive tale om en fremrykning …«</p>\r\n<p class=\"NormalInd\">Under en telefonsamtale med en af mine medarbejderre oplyste direktoratets repræsentant, der tidligere havde anført at være fejlciteret fra fællesmødet, at der i mødereferatet korrekt skulle have stået, at der ville kunne overvejes en prøveløsladelse omkring årsskiftet 1985/86. Direktoratets repræsentant oplyste i øvrigt, at hun ikke i umiddelbar tilslutning til fællesmødet havde haft lejlighed til selv at gennemse referatet heraf.</p>\r\n<p class=\"NormalInd\">Under hensyn til de konkrete omstændigheder i sagen fandt jeg ikke at have grundlag for at foretage videre i denne. Jeg fandt det dog under alle omstændigheder overordentlig uheldigt, at der havde kunnet opstå en misforståelse omkring tidspunktet for prøveløsladelse af A's ægtefælle.</p>\r\n<p class=\"NormalInd\">På baggrund af sagen rejste jeg derfor over for direktoratet for kriminalforsorgen generelt spørgsmålet om, hvorvidt de procedurer, der fulgtes i forbindelse med orienteringen til de indsatte om beslutninger på fællesmøderne, efter direktoratets opfattelse i alle tilfælde var således indrettet, at misforståelser i videst muligt omfang blev undgået. Jeg henviste i den forbindelse specielt til, at direktoratets repræsentant under samtalen med min medarbejder havde oplyst, at hun ikke i umiddelbar tilslutning til fællesmødet havde haft lejlighed til selv at gennemse referatet heraf.</p>\r\n<p class=\"NormalInd\">I en skrivelse af 25. februar 1985 oplyste direktoratet for kriminalforsorgen mig om, at det med virkning fra de førstkommende fællesmøder i april og maj måned 1985 havde besluttet at drage omsorg for, at der efter hver enkelt sags behandling på fællesmøderne blev foretaget et kort diktat af den trufne beslutning i den enkelte sag. Det var direktoratets opfattelse, at den præcisering, der herved ville ske under mødet, ville begrænse mulighederne for misforståelser i de enkelte sager. Det tilføjedes, at direktoratet efter forløbet af endnu et fællesmøde ville vurdere, om ordningen fungerede tilfredsstillende.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"310\" style=\"border-collapse: collapse;\">\r\n                  <colgroup>\r\n                     <col width=\"232px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\"> </td>\r\n                  </tr>\r\n               </table>\r\n            </td>\r\n            <td style=\"border-style: none; padding-bottom: 0pt; vertical-align: bottom;\">\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"NormalInd\">\r\n</p>\r\n<p class=\"NormalInd\">I en skrivelse af 27. februar 1985 meddelte jeg direktoratet, at jeg havde taget det oplyste til efterretning, og at jeg på det foreliggende grundlag herefter ikke foretog videre i sagen, idet jeg dog anmodede om at få meddelelse herom, såfremt ordningen senere blev ændret.</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/02/2019"
        },
        {
            "displayName": "Accession",
            "displayValue": "O19840008070"
        },
        {
            "displayName": "Entydig dokumentidentifikation",
            "displayValue": "AX022794"
        },
        {
            "displayName": "Dato for førstegangsindlæggelse",
            "displayValue": "16/02/2019"
        },
        {
            "displayName": "Dato for indlæggelse",
            "displayValue": "16/02/2019"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Justitsministeriet"
        },
        {
            "displayName": "Underskriftdato",
            "displayValue": "01/01/1984"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Almindelige emner",
            "parents": [
                "Forvaltningsret"
            ]
        }
    ],
    "hasFobTags": true
}