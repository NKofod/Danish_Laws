{
    "id": 121543,
    "title": "Forslag til folketingsbeslutning om skærpede straffe for flugtbilister",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 4",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 8. oktober 2008 af Kim Christiansen (DF), Colette L. Brix (DF), Kristian Thulesen Dahl (DF), Christian H. Hansen (DF), Marlene Harpsøe (DF), Pia Kjærsgaard (DF) og Peter Skaarup (DF)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om skærpede straffe for flugtbilister</p>\r\n      <p class=\"Tekst\">Folketinget pålægger regeringen inden udgangen af indeværende folketingssamling at fremsætte lovforslag, der får den virkning, at trafikanter, der flygter fra et færdselsuheld, skal straffes med fængselsstraf, uanset om nogen er kommet til skade. I tilfælde, hvor en trafikant, der har forårsaget ikke ubetydelig skade og forlader ulykkesstedet uden at yde hjælp til den tilskadekomne, skærpes straffen til ubetinget fængsel i minimum 60 dage. I de groveste sager, dvs. sager, hvor en trafikant forsætligt undlader at hjælpe en anden trafikant, der ved uheldet har pådraget sig alvorlig personskade, skærpes straffen til minimum 1 års fængsel.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til beslutningsforslaget</p>\r\n      <p class=\"Tekst9\">Folketinget vedtog den 12. juni 2008 en række skærpede sanktioner for flugtbilister (lovforslag nr. L 164, 2007-08, 2. samling). Forslagsstillerne er dog af den opfattelse, at disse stramninger har vist sig utilstrækkelige, idet flugtbilister, der forårsager alvorlig skade på andre trafikanter, stadig bliver idømt alt for lave straffe.</p>\r\n      <p class=\"TekstoverskriftVenstreBm\">Historik</p>\r\n      <p class=\"Tekst9\">I folketingssamlingen 2006-07 fremsatte forslagsstillerne på baggrund af en række tilfælde, hvor bilister var stukket af fra færdselsulykker, beslutningsforslag nr. B 64, forslag til folketingsbeslutning om skærpelse af straffen for flugtbilister. Forslaget pålagde justitsministeren at ændre færdselsloven, således at straffen for trafikanter, som forårsagede personskader, og som forlod ulykkesstedet uden at yde hjælp til den tilskadekomne, skærpedes til ubetinget fængselsstraf og eventuel frakendelse af førerretten. Retsudvalget afgav den 12. april 2007 en beretning over forslaget. Et flertal i udvalget (V, S, DF, KF og RV) fandt, at der i lyset af det usædvanlige antal sager med flugtbilister i efteråret 2006 var behov for at vurdere problemet med flugtbilister nærmere. Flertallet havde noteret sig, at justitsministeren i den kommende folketingssamling ville fremsætte lovforslag om skærpede sanktioner, hvis en undersøgelse fra Rigsadvokaten gav grundlag herfor. Der henvises om B 64, 2006-07, til Folketingstidende tillæg A 3893 og 3894, FF 3892 og tillæg B 778.</p>\r\n      <p class=\"Tekst9\">Rigsadvokatens redegørelse kom den 7. januar 2008. Rigsadvokaten gennemgik 43 sager fra 2005 og 2006. På denne baggrund konkluderes det, at der i sager, hvor en bilist flygter fra et færdselsuheld med personskade, i langt de fleste tilfælde straffes med bøde.</p>\r\n      <p class=\"Tekst9\">Som følge af Rigsadvokatens redegørelse og den beretning, der blev afgivet af Retsudvalget over B 64, 2006-07, fremsatte justitsministeren den 28. marts 2008 lovforslag nr. L 164, forslag til lov om ændring af færdselsloven og straffeloven. (Skærpede sanktioner for flugtbilister). Formålet med forslaget var at sikre følgende skærpelser: En trafikant, der flygter fra et færdselsuheld, som viser sig at have haft ikke ubetydelig personskade til følge, skal som udgangspunkt straffes med 10-20 dages fængsel. Tidligere blev der typisk idømt bøde på 1.000 kr. i sådanne tilfælde. I de groveste sager om flugtbilisme, dvs. de sager, hvor en person forsætligt undlader at hjælpe en anden trafikant, der ved uheldet har pådraget sig betydelig personskade, idømmes som udgangspunkt en frihedsstraf på 2-3 måneders fængsel. Det blev endvidere foreslået, at der skabes hjemmel til at frakende førerretten alene som følge af flugtbilisme. Der henvises om L 164 til Folketingstidende 2007-08 tillæg A 5696 og 5728, FF 3543 og tillæg C 1037 (henvisning til 2. og 3. behandling samt tillæg B foreligger p.t. ikke).</p>\r\n      <p class=\"TekstoverskriftVenstreBm\">Omfanget af flugtbilisme</p>\r\n      <p class=\"Tekst9\">I de senere år har Danmark oplevet et stort og stigende antal sager vedrørende flugtbilisme. På den baggrund offentliggjorde rigspolitiet rapporten »Rapport om flugtbilisme i Danmark i 2005 og 2006« den 13. marts 2007. Rapporten er blevet til på baggrund af 345 sager, hvor en trafikant er flygtet fra et færdselsuheld og har undladt at hjælpe en tilskadekommen ved uheldet.</p>\r\n      <p class=\"Tekst9\">På baggrund af undersøgelsen af de 345 politirapporter vedrørende flugtbilisme i 2005 og 2006 konkluderedes følgende:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De flygtede førere forbliver ofte uidentificerede. Ca. 72 pct. af de flygtede førere er endnu ikke identificeret, mens ca. 28 pct. er blevet identificeret efterfølgende.</p>\r\n        <p class=\"Liste1\"><span class=\"Liste1Nr\" id=\"\">–</span> Ulykkerne sker oftest i byområder. Ca. 78 pct. af flugtulykkerne sker i byområder, mens ca. 22 pct. sker på landet.</p>\r\n        <p class=\"Liste1\"><span class=\"Liste1Nr\" id=\"\">–</span> De flygtede førere var kørende i personbil. Mindst 60 pct. var førere af en personbil, mens mindst 22 pct. var førere af andre typer af køretøjer. I ca. 18 pct. af sagerne var der ingen oplysninger om flugtkøretøjet.</p>\r\n        <p class=\"Liste1\"><span class=\"Liste1Nr\" id=\"\">–</span> Ofrene for de flygtede førere var langt overvejende bløde trafikanter. Mindst 74 pct. af ofrene var enten fodgænger, cyklist eller knallertkører. Samtlige ofre, der døde som følge af flugtuheldet, var bløde trafikanter.</p>\r\n        <p class=\"Liste1\"><span class=\"Liste1Nr\" id=\"\">–</span> De identificerede flygtede førere var hovedsagelig mænd. Ca. 87 pct. var mænd, mens ca. 13 pct. var kvinder.</p>\r\n        <p class=\"Liste1\"><span class=\"Liste1Nr\" id=\"\">–</span> De identificerede flygtede førere blev identificeret på baggrund af politiets efterforskning. Mindst 65 pct. blev identificeret på baggrund af efterforskning, mens mindst 13 pct. meldte sig selv. I 22 pct. af sagerne var der ingen oplysninger om, på hvilken måde den flygtede part blev identificeret.</p>\r\n        <p class=\"Liste1\"><span class=\"Liste1Nr\" id=\"\">–</span> De identificerede flygtede førere var i forvejen registreret i Kriminalregistret (KR). Ca. 66 pct. var registreret i KR, mens ca. 34 pct. ikke var registreret i KR.</p>\r\n        <p class=\"Liste1\"><span class=\"Liste1Nr\" id=\"\">–</span> Blandt de 95 sager med identificerede flygtede førere indgik spirituskørsel i 20 af sagerne. Blandt de 60 afgjorte sager indgik spirituskørsel i 11 sager. Blandt de endnu ikke afgjorte sager er førerne sigtet for spirituskørsel i 9 af tilfældene.</p>\r\n      </p>\r\n      <p class=\"Tekst9\">(»Rapport om flugtbilisme i Danmark i 2005 og 2006«, side 27).</p>\r\n      <p class=\"Tekst9\">Så vidt forslagsstillerne er orienteret, er der ikke offentliggjort yderligere statistisk materiale vedrørende flugtbilisme siden offentliggørelsen af ovennævnte rapport og efter vedtagelsen af L 164, 2007-08, 2. samling. Men sager vedrørende trafikanter, der flygter fra uheldsstedet, omtales regelmæssigt i landets aviser. Oftest er det dog kun de groveste tilfælde, der omtales i landsdækkende medier. Eksempelvis kan nævnes en sag om et dobbelt trafikdrab, som fandt sted i januar 2008 på Frederiksberg i København. En person torpederede og dræbte to unge mennesker, som var på vej hjem efter en bytur. Den ene døde med det samme af sine kvæstelser, mens den anden døde senere på dagen. Føreren af bilen stak af fra ulykkesstedet, men meldte sig selv senere. I september 2008 faldt der dom i sagen. Flugtbilisten fik 60 dages fængsel og en bøde på 10.000 kr.! (B.T.: »60 dage for dobbelt trafikdrab«, den 10. september 2008).</p>\r\n      <p class=\"TekstoverskriftVenstreBm\">Indeværende forslag</p>\r\n      <p class=\"Tekst9\">En del vil nok spørge, om højere straffe for flugtbilisme vil resultere i et fald i antallet af bilister, der flygter fra færdselsuheld. Ifølge rigspolitiets rapport om flugtbilisme skyldes flugtbilisme ofte, at bilisten går i panik og efterfølgende flygter, samt at mange flugtbilister er skyldige i andre strafbare handlinger (spirituskørsel, biltyveri m.v.) og derfor ikke har lyst til at tale med politiet. Nogle flugtbilister melder senere sig selv, efter de er kommet sig over chokket. I Rigspolitiets rapport (side 20) fremgår det, at ud af en gruppe på 15 personer, som angav panik eller chok som årsag til, at de var flygtet, havde 4 efterfølgende meldt sig selv. De resterende 11 var identificeret på anden måde. Der er ingen undskyldning for at flygte fra et gerningssted. Gør man det alligevel og melder sig selv efterfølgende, så skal det naturligvis tages i betragtning ved strafudmålingen. Her skal man dog være opmærksom på, at nogle spirituspåvirkede bilister måske kunne se en fordel i at flygte og efterfølgende melde sig, når branderten er sovet ud.</p>\r\n      <p class=\"Tekst9\">Formålet med indeværende forslag er først og fremmest at skærpe straffen for flugtbilisme. I bemærkningerne til L 164, 2007-08, 2. samling, står der, at det fortsat bør være udgangspunktet, at der anvendes bødestraf ved flugt fra et ulykkessted, hvis det viser sig, at ingen er kommet til skade, eller at skaderne er af mindre betydning. Forslagsstillerne mener ikke, at en flugtbilist skal kunne slippe med en bøde, hvis det viser sig, at offeret eller ofrene tilfældigvis ikke er kommet til skade eller kun har fået mindre knubs. Flugtbilisten kender af gode grunde ikke omfanget af de påførte skader.</p>\r\n      <p class=\"Tekst9\">Det er almindelig god opførsel, at man standser op og hjælper nødlidende i trafikken, uanset om man selv eller andre har været skyld i uheldet. Indeværende forslag skal således sikre, at det er selve intentionen om at flygte fra ulykkesstedet, der skal straffes. Også selvom der ikke er tilskadekomne, skal det medføre en fængselsstraf. Såfremt der er tale om alvorligt tilskadekomne, skal straffen naturligvis være højere. Det skal endvidere fremgå af lovforslaget, at flugtbilister ikke skal kunne undslå sig ved at sige, at man var i tvivl om, hvad det var, som blev påkørt. Hvis man påkører et menneske eller et andet større objekt – f.eks. et dyr – så opdager man det også. Og hvis man er det mindste i tvivl, må man standse op og undersøge, hvad der rent faktisk blev ramt.</p>\r\n      <p class=\"Tekst9\">Forslagsstillerne er af den overbevisning, at skærpede straffe på dette område vil have en præventiv effekt. Men der ligger også en signaleffekt i forslaget. Det er fuldstændigt uacceptabelt og uetisk at efterlade et andet menneske i nød. Såfremt indeværende forslag vedtages, sender Folketinget et klart signal til borgerne om, at en sådan adfærd ikke accepteres. Forslagsstillerne opfordrer Folketingets øvrige partier til at slutte op om forslaget.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Kim Christiansen </span>(DF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om skærpede straffe for flugtbilister.</p>\r\n      <p class=\"ForslagsNummer\">(Beslutningsforslag nr. B 4).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 4",
            "stateLabel": "Forkastet",
            "references": [
                {
                    "shortName": "2008/1 BSF 4",
                    "title": "Forslag til folketingsbeslutning om skærpede straffe for flugtbilister",
                    "presentationName": "Beslutningsforslag som fremsat",
                    "documentTypeId": 480,
                    "documentId": 121543,
                    "eliUri": "/eli/ft/20081BB00004",
                    "externalLink": ""
                },
                {
                    "shortName": "2008/1 BTB 4",
                    "title": "Betænkning over  Forslag til folketingsbeslutning om skærpede straffe for flugtbilister",
                    "presentationName": "Betænkning over beslutningsforslag",
                    "documentTypeId": 500,
                    "documentId": 124900,
                    "eliUri": "/eli/ft/20081DB00751",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b4/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/10/2008"
        },
        {
            "displayName": "Accession",
            "displayValue": "20081BB00004"
        },
        {
            "displayName": "Entydig dokumentidentifikation",
            "displayValue": "AX010538"
        },
        {
            "displayName": "Dato for førstegangsindlæggelse",
            "displayValue": "14/10/2008"
        },
        {
            "displayName": "Dato for indlæggelse",
            "displayValue": "08/10/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}