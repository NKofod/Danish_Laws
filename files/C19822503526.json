{
    "id": 42372,
    "title": "Kundgørelse for Forsvaret B.22-1982. BESTEMMELSER om indførelse og brug af ny teknologi. ",
    "documentTypeId": "700",
    "isSagsforlobPeriodValid": false,
    "shortName": "KND nr 25035 af 13/07/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret B.22-1982.  \r\n\r\n BESTEMMELSER om indførelse og brug af ny teknologi. </H1>  \r\n\r\n<P></P>  \r\n\r\n<BR>  \r\n\r\n<P>Finansministeret har ved cirkulære af 20. august 1981 meddelt, at der er  \r\n\r\n indgået en rammeaftale mellem Statstjenstemændenes Centralorganisation I,  \r\n\r\n Statstjenstemændenes Centralorganisation II, Akademikernes  \r\n\r\n Centralorganisation, Handels- og Kontorfunktionærenes Forbund i Danmark,  \r\n\r\n Dansk Metalarbejderforbund, Specialarbejderforbundet i Danmark og  \r\n\r\n finansministeret om retningslinier for samarbejde ved indførelse og brug af  \r\n\r\n ny teknologi i statens virksomheder og institutioner. Rammeaftalen er  \r\n\r\n efterfølgende tiltrådt af Teknisk Landsforbund og en r <B>kke forbund under  \r\n\r\n Landsorgansationen i Danmark m.fl. </B></P>  \r\n\r\n<P>I tilslutning hertil har forsvarsministeriet indg et en tilsvarende aftale  \r\n\r\n med det kontraktansatte milit <B>re personels organisationer. </B></P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Parterne er enige om, at samarbejde om  \r\n\r\n indførelse og brug af ny teknologi i statens virksomheder og institutioner  \r\n\r\n finder sted inden for rammerne af finansministeriets cirkulære af 21.  \r\n\r\n november 1979 om samarbejde og samarbejdsudvalg i statens virksomheder og  \r\n\r\n institutioner. </P>  \r\n\r\n<P CLASS=STK> <I>Stk. 2. </I> Aftalens formål er at tydeliggøre, at  \r\n\r\n samarbejde om indførelse og brug af ny samt ændring af bestående teknologi  \r\n\r\n skal ske på en sådan måde, at der gives medarbejderne mulighed for at være  \r\n\r\n medbestemmende ved arbejdets tilrettelæggelse og udformning af deres egen  \r\n\r\n arbejdssituation og for at øve indflydelse i beslutningsprocesserne. </P>  \r\n\r\n<P CLASS=STK> <I>Stk.3. </I> Det er endvidere aftalens formål at fremhæve, at  \r\n\r\n der ved indførelse og brug af ny samt ændring af bestående teknologi også  \r\n\r\n skal lægges vægt på at tilgodese medarbejdernes behov for tryghed. </P>  \r\n\r\n<P CLASS=STK> <I>Stk.4. </I> Med henblik på at styrke samarbejdet om  \r\n\r\n indførelse og brug af ny samt ændring af bestående teknologi vil parterne  \r\n\r\n gennem deres repræsentanter i centralrådet for statens samarbejdsudvalg virke  \r\n\r\n for størst mulig fremme af samarbejdsudvalgenes virksomhed og søge gennemført  \r\n\r\n en udvidet anvendelse af vejledende foranstaltninger og uddannelses- og  \r\n\r\n informationsvirksomhed, specielt med henblik på samarbejdsudvalgenes løsning  \r\n\r\n af opgaver vedrørende indførelse og brug af ny samt ændring af bestående  \r\n\r\n teknologi. </P>  \r\n\r\n<P CLASS=STK> <I>Stk.5. </I> I virksomheder og institutioner, hvor der ikke  \r\n\r\n efter samarbejdsudvalgscirkulærets § 2 skal oprettes samarbejdsudvalg, skal  \r\n\r\n ledelsen og medarbejderne også ved indførelse og brug af ny teknologi finde  \r\n\r\n frem til samarbejdsformer, der tilgodeser et samarbejdsudvalgs formål og  \r\n\r\n arbejdsopgaver. </P>  \r\n\r\n<P>Bmk.: </P>  \r\n\r\n<P>Teknologiaftalen indgår som en del af aftalen vedrørende samarbejde og  \r\n\r\n samarbejdsudvalg i statens virksomheder og institutioner og er således et  \r\n\r\n supplement til samarbejdsaftalen. Teknologiaftalen medfører således ingen  \r\n\r\n principielle ændringer i samarbejdsaftalens omfang eller kompetenceområde,  \r\n\r\n men giver inden for det teknologiske område retningslinier for og vejledning  \r\n\r\n om, hvorledes samarbejdet om indførelse af ny samt ændring af bestående  \r\n\r\n teknologi mest hensigtsmæssigt kan gennemføres. I det omfang, forholdene i  \r\n\r\n det militære forsvar og i civilforsvaret gør det påkrævet, kan der efter  \r\n\r\n forhandling med berørte personaleorganisationer foretages afvigelser fra  \r\n\r\n teknologiaftalens bestemmelser, jfr. samarbejdsaftalens § 14, stk.3. </P>  \r\n\r\n<P>Teknologiaftalen forpligter ledelsen til at tage personalet med på råd  \r\n\r\n allerede i planlægningsfasen, ligesom personalet har medbestemmelse om  \r\n\r\n arbejds- og personaleforhold i forbindelse med indførelse og brug af ny samt  \r\n\r\n ændring af bestående teknologi. Dette ændrer dog ikke ved den i gældende  \r\n\r\n love, aftaler og overenskomster fastsatte ledelsesret. </P>  \r\n\r\n<P>Behandling af spørgsmål vedrørende indførelse og brug af ny samt ændring  \r\n\r\n af bestående teknologi omfangsmæssigt, kompetencemæssigt,  \r\n\r\n medbestemmelsesmæssigt m.m. følger de retningslinier, der er fastsat i  \r\n\r\n samarbejdscirkulærets bestemmelser. </P>  \r\n\r\n<P>Det skal særligt bemærkes, at teknologiaftalen ikke omfatter personel til  \r\n\r\n pligtig tjeneste. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Parterne er enige om, at det påhviler ledelsen  \r\n\r\n af virksomheden/institutionen at holde medarbejderne orienteret om indførelse  \r\n\r\n og brug af ny samt ændring af bestående teknologi. </P>  \r\n\r\n<P CLASS=STK> <I>Stk.2. </I> Oplysningerne skal fremlægges skriftligt til  \r\n\r\n drøftelse i samarbejdsudvalget og/eller et i medfør af § 3 nedsat  \r\n\r\n teknologiudvalg. </P>  \r\n\r\n<P CLASS=STK> <I>Stk.3. </I> Der skal orienteres på et så tidligt tidspunkt,  \r\n\r\n at der bliver gode muligheder for en grundig drøftelse, således at  \r\n\r\n medarbejdernes synspunkter og forslag kan indgå i grundlaget for ledelsens  \r\n\r\n beslutninger. </P>  \r\n\r\n<P CLASS=STK> <I>Stk.4. </I> Oplysningerne skal vedrøre: </P>  \r\n\r\n<P>A. Den nye teknologis </P>  \r\n\r\n<P>a. formål, </P>  \r\n\r\n<P>b. funktion, </P>  \r\n\r\n<P>c. udformning, </P>  \r\n\r\n<P>d. økonomi og </P>  \r\n\r\n<P>e. eventuelle sammenhæng med andre systemer. </P>  \r\n\r\n<P>B. De påregnede konsekvenser heraf for </P>  \r\n\r\n<P>a. arbejdsmiljøet, </P>  \r\n\r\n<P>b. arbejdets tilrettelæggelse og indhold, </P>  \r\n\r\n<P>c. personalebehov, </P>  \r\n\r\n<P>d. personaleanvendelse, herunder jobfordeling og </P>  \r\n\r\n<P>e. uddannelse. </P>  \r\n\r\n<P CLASS=STK> <I>Stk.5. </I> Såvel virksomheden/institutionen som  \r\n\r\n medarbejderne kan indhente ekspertise udefra i forbindelse med vurdering af  \r\n\r\n konkrete projekter. </P>  \r\n\r\n<P>Bmk.: </P>  \r\n\r\n<P>Det skal tilstræbes, at oplysningerne fremlægges i en overskuelig form og  \r\n\r\n let forståeligt sprog. </P>  \r\n\r\n<P>Reglerne i denne paragraf medfører, at der på så tidligt et tidspunkt som  \r\n\r\n muligt gives medarbejderne størst mulig information. </P>  \r\n\r\n<P>Selv om der ikke foreligger oplysninger om alle nævnte forhold, afgives  \r\n\r\n oplysninger om kendte forhold på et så tidligt tidspunkt som muligt. </P>  \r\n\r\n<P>I det omfang forholdene tillader det, herunder oplysningernes  \r\n\r\n klassifikation, forelægges disse skriftligt. </P>  \r\n\r\n<P>Det skal bemærkes, at eventuelle omkostninger til ekspertbistand udefra  \r\n\r\n udredes af den, som har forlangt denne. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Samarbejdsudvalget kan nedsætte underudvalg,  \r\n\r\n herunder også permanente udvalg til behandling af bestemte opgaver. </P>  \r\n\r\n<P CLASS=STK> <I>Stk.2. </I> Parterne er enige om, at der i overensstemmelse  \r\n\r\n hermed ved indførelse af ny samt ændring af bestående teknologi skal  \r\n\r\n nedsættes et særligt teknologiudvalg under samarbejdsudvalget, såfremt  \r\n\r\n medarbejderne fremsætter ønske herom. </P>  \r\n\r\n<P CLASS=STK> <I>Stk.3. </I> I samarbejdsudvalget og/eller et nedsat  \r\n\r\n teknologiudvalg skal der ved indførelse af ny samt ændring af bestående  \r\n\r\n teknologi aftales retningslinier for medarbejdernes deltagelse i  \r\n\r\n projektgrupper m.v., der nedsættes i forbindelse med indførelsen, samt  \r\n\r\n retningslinier for medarbejdernes adgang til foreliggende dokumentation  \r\n\r\n vedrørende konkrete teknologiprojekter. </P>  \r\n\r\n<P>Bmk.: </P>  \r\n\r\n<P>I modsætning til samarbejdscirkulærets bestemmelser bemærkes, at  \r\n\r\n teknologiudvalg skal nedsættes, såfremt medarbejderne fremsætter ønske herom.  \r\n\r\n Deltagelse i sådanne teknologiudvalg sker som led i tjenesten. Dette medfører  \r\n\r\n dog ikke, at den bestående tillidsmandsordning udvides med særlige  \r\n\r\n tillidsmænd i relation til nærværende rammeaftale for indførelse og brug af  \r\n\r\n teknologi. </P>  \r\n\r\n<P>I de nedsatte projektgrupper drøftes de enkelte konkrete projekter. </P>  \r\n\r\n<P>Reglerne i denne paragraf giver adgang til foreliggende dokumentation i  \r\n\r\n det omfang, som er aftalt i samarbejdscirkulæret. Materialet skal generelt  \r\n\r\n søges afklassificeret, således at oplysningerne kan viderebringes. Såfremt  \r\n\r\n oplysninger ikke kan videregives som følge af disses klassifikation, gives i  \r\n\r\n videst muligt omfang meddelelse om baggrunden herfor. </P>  \r\n\r\n<P>På områder, hvor indførelse af ny teknologi af særlige operative eller  \r\n\r\n sikkerhedsmæssige hensyn nødvendiggør en begrænsning af de oplysninger, der  \r\n\r\n kan gives, vil information i henhold til denne aftale alene kunne videregives  \r\n\r\n i samme omfang som hidtil i overensstemmelse med ovennævnte  \r\n\r\n samarbejdscirkulære, jfr. bemærkningerne til § 1. På områder ved forsvarets  \r\n\r\n efterretningstjeneste, hvor afgivelse af oplysninger vil stride mod den  \r\n\r\n fastsatte klassifikation, vil de i § 2, stk. 4, nævnte oplysninger i stedet  \r\n\r\n undtagelsesvis kunne gives til det direkte berørte personel. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Parterne er endvidere enige om, at det påhviler  \r\n\r\n ledelsen af institutionen/virksomheden at foranledige, at samarbejdsudvalget  \r\n\r\n og/eller et nedsat teknologiudvalg behandler mulighederne for i størst muligt  \r\n\r\n omfang at sikre medarbejderne andet kvalificeret arbejde, så vidt muligt i  \r\n\r\n samme lokalområde i de tilfælde, hvor indførelse og brug af ny teknologi  \r\n\r\n nødvendiggør en ændret arbejdstilrettelæggelse. </P>  \r\n\r\n<P CLASS=STK> <I>Stk.2. </I> I den forbindelse skal behovet for omskoling og  \r\n\r\n efteruddannelse klarlægges, og der skal i nødvendigt omfang aftales  \r\n\r\n retningslinier for gennemførelsen af en sådan omskoling/efteruddannelse.  \r\n\r\n Denne omskoling og efterudannelse betales fuldt ud af institutionen. </P>  \r\n\r\n<P CLASS=STK> <I>Stk.3. </I> I de tilfælde, hvor det ikke er muligt at  \r\n\r\n tilbyde en medarbejder andet kvalificeret arbejde, skal der optages  \r\n\r\n forhandling med den berørte organisation. </P>  \r\n\r\n<P>Bmk.: </P>  \r\n\r\n<P>Denne paragraf indebærer en forpligtelse til i størst muligt omfang at  \r\n\r\n sikre fortsat beskæftigelse af ansatte medarbejdere med arbejde, som står i  \r\n\r\n et rimeligt forhold til medarbejderens hidtidige beskæftigelse, viden,  \r\n\r\n uddannelse og kunnen - så vidt muligt i samme lokalområde. Paragraffen giver  \r\n\r\n dog ikke mulighed for afholdelse af andre udgifter end dem, der er givet  \r\n\r\n mulighed for gennem de givne bevillinger. </P>  \r\n\r\n<P>Forpligtelsen indebærer, at der i forbindelse med en  \r\n\r\n arbejdsmangelsituation, begrundet i ny eller ændret teknologi, optages  \r\n\r\n drøftelse med berørte organisationer. Dette indebærer modsætningsvis, at en  \r\n\r\n arbejdsmangelsituation, der ikke er begrundet i ny eller ændret teknologi,  \r\n\r\n behandles efter de hidtil gældende regler. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Endelig er parterne enige om, at  \r\n\r\n uoverensstemmelser vedrørende samarbejdsudvalgets og/eller et nedsat  \r\n\r\n teknologiudvalgs anvendelse af retningslinierne i nærværende aftale i  \r\n\r\n overensstemmelse med samarbejdsudvalgscirkulærets § 13 behandles og søges  \r\n\r\n afgjort i centralrådet for statens samarbejdsudvalg, forudsat enighed ikke  \r\n\r\n opnås i hovedsamarbejdsudvalg. </P>  \r\n\r\n<P CLASS=STK> <I>Stk.2. </I> I de tilfælde, hvor der i centralrådet ikke kan  \r\n\r\n opnås enighed om de i stk.1 nævnte uoverensstemmelser, kan sagen indbringes  \r\n\r\n for et særligt nævn, der består af 4 medlemmer, hvoraf hver af parterne  \r\n\r\n vælger 2, samt en opmand, der vælges af nævnets medlemmer. Såfremt der ikke  \r\n\r\n opnås enighed om valget af opmand, anmodes arbejdsrettens formand om at  \r\n\r\n udpege denne. </P>  \r\n\r\n<P>Bmk.: </P>  \r\n\r\n<P>For organisationer, som ikke selv er repræsenteret i centralrådet, følges  \r\n\r\n de samme principper som gældende for samarbejdsaftalen. </P>  \r\n\r\n<P>Udpegningen af medlemmer til det særlige nævn sker i princippet af  \r\n\r\n centralrådets to parter. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Med henblik på information og drøftelse om nye  \r\n\r\n teknologiske systemer - eller ændring af bestående systemer - af generel  \r\n\r\n karakter for flere statsstyrelser nedsættes et teknologinævn. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Nærværende aftale følger finansministeriets  \r\n\r\n cirkulære af 21. november 1979 om samarbejde og samarbejdsudvalg i statens  \r\n\r\n virksomheder og institutioner, med mindre den opsiges med 3 måneders varsel.  \r\n\r\n</P>  \r\n\r\n<P CLASS=STK> <I>Stk.2. </I> Opsigelse kan tidligst ske til ophør med  \r\n\r\n udgangen af marts måned 1983. </P>  \r\n\r\n<P CLASS=STK> <I>Stk.3. </I> Selv om aftalen er opsagt, løber den videre,  \r\n\r\n indtil anden aftale træder i stedet, dog længst i indtil 12 måneder efter  \r\n\r\n opsigelsen. </P>  \r\n\r\n<P>FMN 6.kt. 602.0-1. </P>  \r\n\r\n<P>Poul Søgaard. </P>  \r\n\r\n</DIV>  \r\n\r\n<P>Bilag til KFF B. 22-1982. </P>  \r\n\r\n<P> Fastslæggelse af opgaver m.v. for det i teknologiaftalens -  6 omhandlede  \r\n\r\n teknologinævn . </P>  \r\n\r\n<P>I henhold til § 6 i rammeaftalen af 1.juni 1981 om retningslinier for  \r\n\r\n samarbejde ved indførelse og brug af ny teknologi i statens virksomheder og  \r\n\r\n institutioner nedsættes af finansministeren et teknologinævn med følgende  \r\n\r\n opgaver og sammensætning: </P>  \r\n\r\n<P CLASS=PUNKT> <B>1.</B> Nævnet skal virke som informations- og debatforum  \r\n\r\n vedrørende den generelle teknologiske udvikling inden for statsforvaltningen  \r\n\r\n samt vedrørende teknologiske systemer, der berører flere statsstyrelser. </P>  \r\n\r\n<P>Nævnet skal herunder: </P>  \r\n\r\n<UL CLASS=PLAIN-LIST>  \r\n\r\n<LI>a) bidrage til administrationsdepartementets generelle  \r\n\r\n vejledningsvirksomhed over for statsforvaltningen i forbindelse med  \r\n\r\n indførelse af ny teknologi, </LI>  \r\n\r\n<LI>b) drøfte det generelle behov for efteruddannelse i forbindelse med  \r\n\r\n indførelse af ny teknologi inden for staten, </LI>  \r\n\r\n<LI>c) drøfte andre generelle personalepolitiske og personale- administrative  \r\n\r\n spørgsmål, der udspringer af indførelsen af ny teknologi, </LI>  \r\n\r\n<LI>d) følge igangværende teknologivurderingsprojekter af interesse for  \r\n\r\n statsforvaltningen og eventuelt foreslå nye projekter iværksat, </LI>  \r\n\r\n<LI>e) efter anmodning afgive udtalelse til centralrådet for statens  \r\n\r\n samarbejdsudvalg eller det særlige klagenævn i forbindelse med klager over  \r\n\r\n manglende overholdelse af teknologiaftalen, jfr. aftalens § 5. </LI>  \r\n\r\n</UL>  \r\n\r\n<P CLASS=PUNKT> <B>2.</B> Nævnets sammensætning fastsættes af  \r\n\r\n finansministeren, indtil videre således: </P>  \r\n\r\n<P>De 6 faglige organisationer, der har underskrevet teknologiaftalen,  \r\n\r\n indstiller hver et medlem. </P>  \r\n\r\n<P>De 3 departementer under finanaministeriet indstiller hver et medlem.  \r\n\r\n Herudover beskikkes yderligere 3 repræsentanter for staten. </P>  \r\n\r\n<P>Finansministeren udpeger nævnets formand efter indstilling fra  \r\n\r\n administrationsdepartementet og nævnets næstformand efter indstilling fra de  \r\n\r\n faglige organisationer, der er repræsenteret i nævnet. </P>  \r\n\r\n<P>Administrationsdepartementet stiller sekretariatsmæssig bistand til  \r\n\r\n rådighed for nævnet. </P>  \r\n\r\n<P CLASS=PUNKT> <B>3.</B> Nævnet er berettiget til fra statslige virksomheder  \r\n\r\n og institutioner at indhente de oplysninger, som er nødvendige for  \r\n\r\n varetagelsen af nævnets opgaver. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19822503526"
        },
        {
            "displayName": "Entydig dokumentidentifikation",
            "displayValue": "CM000871"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Kundgørelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25035"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "13/07/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "6.Kt.602.0-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}