{
    "id": 212100,
    "title": "Betænkning over Forslag til lov om ændring af biobrændstofloven\n(Ændring af krav til anvendelse af bæredygtige biobrændstoffer i brændstof til landtransport og ændring af dobbelttællingsbestemmelse m.v.)",
    "documentTypeId": "420",
    "isSagsforlobPeriodValid": true,
    "shortName": "2019/1 BTL 51",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Klima-, Energi- og Forsyningsudvalget den 12. december 2019</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af biobrændstofloven</p>\r\n<p class=\"UnderTitel2\">(Ændring af krav til anvendelse af bæredygtige biobrændstoffer i brændstof til landtransport og ændring af dobbelttællingsbestemmelse m.v.)</p>\r\n<p class=\"Fremsaetter\">[af klima-, energi- og forsyningsministeren (Dan Jørgensen)]:</p>\r\n<p class=\"BetaenkningsTekst1\">1. Ændringsforslag</p>\r\n<p class=\"TekstGenerel\">Klima-, energi- og forsyningsministeren har stillet 7 ændringsforslag til lovforslaget.</p>\r\n<p class=\"BetaenkningsTekst1\">2. Indstillinger</p>\r\n<p class=\"TekstGenerel\">Et <span class=\"Italic\">flertal</span> i udvalget (S, V, DF, RV, SF, KF, NB og LA) indstiller lovforslaget til <span class=\"Italic\">vedtagelse</span> med de stillede ændringsforslag.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">mindretal</span> i udvalget (EL) indstiller lovforslaget til <span class=\"Italic\">forkastelse</span> ved 3. behandling. Mindretallet vil stemme for de stillede ændringsforslag.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">andet mindretal</span> i udvalget (ALT) vil ved 3. behandling stemme hverken for eller imod lovforslaget. Mindretallet vil stemme for de stillede ændringsforslag.</p>\r\n<p class=\"TekstGenerel\">Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">3. Politiske bemærkninger</p>\r\n<p class=\"BetaenkningsTekst2\">Venstre og Dansk Folkeparti</p>\r\n<p class=\"TekstGenerel\">Venstres og Dansk Folkepartis medlemmer af udvalget konstaterer, at andelen af avancerede biobrændstoffer nedsættes, idet ministeren vurderer, at avancerede biobrændstoffer bliver uforholdsmæssigt dyre i 2020, jf. biobrændstofslovens § 3, stk. 10, nr. 2. V og DF havde gerne set et højere krav til andelen af avancerede biobrændstoffer, og på trods af flere spørgsmål har ministeren i sine svar ikke klart kunnet redegøre for, hvorfor avancerede biobrændstoffer forventes at blive uforholdsmæssigt dyrere, og for beregninger af de økonomiske konsekvenser for det specifikke iblandingskrav. I den forbindelse udtrykker V og DF kritik af, at processen har været præget af mangelfulde og ufuldstændige oplysninger, særlig med hensyn til tilgængeligheden af avancerede biobrændstoffer.</p>\r\n<p class=\"TekstGenerel\">\r\n</p>\r\n<p class=\"TekstGenerel\">V og DF udtrykker desuden undren over, at ministeren på trods af opfordringer hertil ikke sideløbende med nærværende lovgivning har indkaldt til forhandlinger om en langsigtet plan for alternative brændstoffer i transportbranchen efter 2020.</p>\r\n<p class=\"BetaenkningsTekst2\">\r\n   <span class=\"Italic\">Radikale Venstre og Socialistisk Folkeparti</span>\r\n</p>\r\n<p class=\"TekstGenerel\">Radikale Venstres og Socialistisk Folkepartis medlemmer af udvalget anerkender, at nærværende lovgivning sker for at indfri Danmarks forpligtigelse i VE-direktivet om 10 pct. vedvarende energi i transportsektoren i 2020, men anser den aktuelle løsning som værende beklagelig og en konsekvens af den tidligere regerings manglende rettidige indsats for at elektrificere transporten. RV og SF ønsker at understrege, at dette lovforslag ikke er at betragte som en holdbar løsning for den grønne omstilling af transporten. Derfor bør arbejdet med en mere langsigtet løsning med hensyn til anvendelsen af VE-brændstoffer i transportsektoren for den efterfølgende periode med fokus på CO<span class=\"Subscript\">2</span>-fortrængning ske hurtigst muligt.</p>\r\n<p class=\"BetaenkningsTekst2\">\r\n   <span class=\"Italic\">Enhedslisten</span>\r\n</p>\r\n<p class=\"TekstGenerel\">Enhedslistens medlemmer af udvalget vedstår gerne, at efterlevelse af VE-direktivet med 10 pct. vedvarende energi i transportsektoren er en del af energiaftalen fra 2012, som Enhedslisten er med i.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Enhedslisten kan konstatere, at den tidligere regering fra 2015 til 2019 intet har gjort for at sikre en bæredygtig udvikling af transportsektoren, herunder at sikre en øget elektrificering af den kollektive trafik og bilparken. Tværtimod lempede den tidligere regering registreringsafgifterne på store diesel- og benzinbiler med den konsekvens, at CO<span class=\"Subscript\">2</span>-udslippet fra nyindregistrerede biler er steget fra 105 g pr. kilometer i januar 2017 til 113 g pr. kilometer i august 2019. Samtidig efterlader den tidligere regering en ubetalt regning på 300 mio. kr. som følge af de lavere registreringsafgifter.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Sidste svigt i den tidligere regerings manglende bestræbelser på at leve op til VE-direktivets målsætninger skete i oktober-november 2018, hvor forhandlinger om fremme af lavemissionsbiler og forhøjelser af iblandingskravet blev afviklet, og hvor der på trods af stor velvilje og iderigdom til konkrete løsninger fra mange partier ingen fremskridt skete i forhold til opfyldelse af VE-direktivet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Derfor har den nuværende regering arvet en dårlig sag. Det har betydet, at der 14 dage før nytår er fremlagt en hovsaløsning på VE-direktivet, hvor iblanding af førstegenerationsbiobrændstoffer øges i 2020.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Dette lovforslag øger med stor sandsynlighed CO<span class=\"Subscript\">2</span>-belastningen på globalt niveau, og da den såkaldte løsning kun gælder i 2020, er det bogstavelig talt penge ud af vinduet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det er vigtigt, at der udvikles bæredygtige andengenerationsbiobrændstoffer. Dette lovforslag sinker den udvikling ved direkte at sænke iblandingskravet for netop andengenerationsbiobrændstoffer fra 0,9 pct. til 0,15 pct. i 2020.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Enhedslisten mener, at Folketinget i tide skulle have prioriteret elektrificering af transportsektoren, både den kollektive og den individuelle, for derigennem at leve op til VE-direktivet. I stedet har skiftende regeringers manglende indsats resulteret i en løsning, der direkte forsinker den grønne omstilling.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Samtidig vælges der en finansiering, som tager 40 mio. kr. fra puljer, der kunne være gået til at fremme bæredygtige løsninger, og derudover lånes der 27 mio. kr. fra puljen til grøn transport i 2020, som reducerer mulighederne for at støtte den nødvendige omstilling af transportsektoren næste år.</p>\r\n<p class=\"BetaenkningsTekst1\">4. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til § 1</p>\r\n<p class=\"Stiller\">Af <span class=\"Italic\">klima-, energi- og forsyningsministeren,</span> tiltrådt af <span class=\"Italic\">udvalget:</span></p>\r\n<p class=\"AendringMedNummer\">\r\n   <span class=\"AendringNr\">1)</span> Efter nr. 5 indsættes som nyt nummer:</p>\r\n<p class=\"AendringMedNummer\">\r\n   <span class=\"AendringNr\">»01.</span> <span class=\"Italic\">§ 5, stk. 1, </span>affattes således:</p>\r\n<p class=\"TekstGenerel\" style=\"text-align: left;\">»Virksomheden sender årligt en rapport til klima-, energi- og forsyningsministeren som dokumentation for, at virksomheden det foregående kalenderår har opfyldt forpligtelsen efter § 3, stk. 1 og 3, § 3 b, stk. 1, eller regler udstedt i medfør af § 3, stk. 10, eller § 3 b, stk. 2-4.««</p>\r\n<p class=\"AendringsBeskrivelse\">[Ændring af henvisninger]</p>\r\n<p class=\"TilParagraf\">Til § 2</p>\r\n<p class=\"AendringMedNummer\">\r\n   <span class=\"AendringNr\">2)</span> I <span class=\"Italic\">nr. 1 </span>ændres »og <span class=\"Italic\">10-14,« </span>til: <span class=\"Italic\">», 10-14, 16 </span>og <span class=\"Italic\">17,«.</span></p>\r\n<p class=\"AendringsBeskrivelse\">[Lovteknisk ændring]</p>\r\n<p class=\"TilParagraf\">Til § 3</p>\r\n<p class=\"AendringMedNummer\">\r\n   <span class=\"AendringNr\">3)</span> I <span class=\"Italic\">stk. 1 </span>ændres »jf. dog stk. 2-4« til: »jf. dog stk. 2«.</p>\r\n<p class=\"AendringsBeskrivelse\">[Lovteknisk ændring]</p>\r\n<p class=\"AendringMedNummer\">\r\n   <span class=\"AendringNr\">4)</span> <span class=\"Italic\">Stk. 4 </span>affattes således:</p>\r\n<p class=\"Stk2\">\r\n   <span class=\"StkNr\" id=\"id9399f375-d440-4ddc-9d21-127c906f4c6b\">»Stk. 4.</span> Regler fastsat i medfør af § 3, stk. 9, i biobrændstofloven, jf. lovbekendtgørelse nr. 62 af 17. januar 2019, forbliver i kraft, indtil de ophæves eller afløses af forskrifter udstedt i medfør af § 3, stk. 11, i biobrændstofloven som affattet ved denne lovs § 1, nr. 2.«</p>\r\n<p class=\"AendringsBeskrivelse\">[Lovteknisk ændring]</p>\r\n<p class=\"TilParagraf\">Til bilag 1</p>\r\n<p class=\"AendringMedNummer\">\r\n   <span class=\"AendringNr\">5)</span> <span class=\"Italic\">Del A, litra n,</span> affattes således:</p>\r\n<p class=\"Liste1\">\r\n   <span class=\"Liste1Nr\" id=\"id556cbeff-0824-47a4-a931-11d301637ee8\">»n)</span> Kolber, som er renset for majskerner«.</p>\r\n<p class=\"AendringsBeskrivelse\">[Lovteknisk ændring]</p>\r\n<p class=\"AendringMedNummer\">\r\n   <span class=\"AendringNr\">6)</span> I <span class=\"Italic\">Del A </span> indsættes efter litra o som nyt litra:</p>\r\n<p class=\"Liste1\">\r\n   <span class=\"Liste1Nr\" id=\"idea9649b1-400e-4552-a878-e228d7f84f24\">»p)</span> Andet celluloseholdigt nonfoodmateriale, jf. artikel 2, stk. 2, litra s«.</p>\r\n<p class=\"AendringsBeskrivelse\">[Ændring af fejl i bilag]</p>\r\n<p class=\"AendringMedNummer\">\r\n   <span class=\"AendringNr\">7)</span> <span class=\"Italic\">Fodnoten </span>til Del B, litra b, affattes således:</p>\r\n<p class=\"Liste1\">\r\n   <span class=\"Liste1Nr\" id=\"id39e98ff9-1f1e-44e4-af46-250cd448e2e7\">»(*)</span> Europa-Parlamentets og Rådets forordning nr. 1069/2009/EF af 21. oktober 2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning nr. 1774/2002/EF (forordningen om animalske biprodukter) (EUT L 300 af 14.11.2009, s. 1).«</p>\r\n<p class=\"AendringsBeskrivelse\">[Lovteknisk præcisering]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Ændringsforslaget indeholder en nyaffattelse af biobrændstoflovens § 5, stk. 1. Forslaget om nyaffattelse skal ses i sammenhæng med ændringsforslag nr. 2.</p>\r\n<p class=\"TekstGenerel\">Ved en fejl henvises der i § 5, stk. 1, til § 3, stk. 8, der med L 51 bliver til § 3, stk. 10. Henvisningen forslås derfor ændret til § 3, stk. 10. Med L 51 foreslås biobrændstoflovens § 11 ophævet; derfor foreslås det endvidere, at henvisningen til § 11 i § 5, stk. 1, udgår. Endelig indeholder nyaffattelsen den ændring i § 5, stk. 1, som blev vedtaget med § 1, nr. 16, i lov nr. 1754 af 27. december 2016 om ændring af lov om bæredygtige biobrændstoffer og om reduktion af drivhusgasser fra transport. § 1, nr. 16, indeholder en ændring i biobrændstoflovens § 5, stk. 1, hvor en henvisning til § 3, stk. 1, ændres til også at omfatte stk. 3. Ændringen træder i kraft den 1. januar 2020, jf. § 2, stk. 2, i lov nr. 1754 af 27. december 2016. Ændringen i § 1, nr. 16, er stadig relevant og foreslås derfor at indgå i nyaffattelsen af § 5, stk. 1.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">Ændringsforslaget indeholder en ophævelse af § 1, nr. 16 og 17, i lov nr. 1754 af 27. december 2016 om ændring af lov om bæredygtige biobrændstoffer og om reduktion af drivhusgasser fra transport.</p>\r\n<p class=\"TekstGenerel\">§ 1, nr. 16, indeholder en ændring i biobrændstoflovens § 5, stk. 1, hvor en henvisning til § 3, stk. 1, ændres til også at omfatte stk. 3. Ændringen træder i kraft den 1. januar 2020, jf. § 2, stk. 2, i lov nr. 1754 af 27. december 2016.</p>\r\n<p class=\"TekstGenerel\">§ 1, nr. 17, indeholder en ændring i biobrændstoflovens § 5, stk. 1, hvor en henvisning til § 3, stk. 8, ændres til § 3, stk. 9. Ændringen træder i kraft den 1. januar 2020, jf. § 2, stk. 2, i lov nr. 1754 af 27. december 2016.</p>\r\n<p class=\"TekstGenerel\">Ophævelsen af § 1, nr. 16 og 17, skal ses i sammenhæng med ændringsforslag nr. 1, hvor det foreslås, at § 5, stk. 1, nyaffattes. Nyaffattelsen af § 5, stk. 1, indeholder ændringen som vedtaget i § 1, nr. 16, mens § 1, nr. 17, ikke længere er relevant, da det gældende § 3, stk. 8, med L 51 bliver § 3, stk. 10.</p>\r\n<p class=\"BetaenkningTilAendringsNummer\">Til nr. 3</p>\r\n<p class=\"TekstGenerel\">Ændringsforslaget indeholder en ændring, da der i stk. 1 i ikrafttrædelsesbestemmelsen (§ 3) i L 51, henvises til »jf. dog stk. 2-4«, hvoraf stk. 3 og 4 ikke er undtagelsesbestemmelser til stk. 1. Det foreslås derfor, at henvisningen ændres til »jf. dog stk. 2«.</p>\r\n<p class=\"BetaenkningTilAendringsNummer\">Til nr. 4</p>\r\n<p class=\"TekstGenerel\">Ændringsforslaget indeholder en ændring af en henvisning. Med ændringsforslaget tydeliggøres det, at der i § 3, stk. 4, henvises til § 3, stk. 11, som affattet med den foreslåede ændring af biobrændstofloven (L 51).</p>\r\n<p class=\"BetaenkningTilAendringsNummer\">Til nr. 5</p>\r\n<p class=\"TekstGenerel\">Ændringsforslaget indeholder en ændring i bilag 1, Del A, litra n, der indeholder en fejlhenvisning.</p>\r\n<p class=\"BetaenkningTilAendringsNummer\">Til nr. 6</p>\r\n<p class=\"TekstGenerel\">Ændringsforslaget indeholder en indsættelse af litra p i bilagets Del A, der ved en fejl ikke er medtaget i bilaget.</p>\r\n<p class=\"BetaenkningTilAendringsNummer\">Til nr. 7</p>\r\n<p class=\"TekstGenerel\">Ændringsforslaget indeholder en ændring i fodnoten til bilag 1, Del B, litra b, der indeholder en fejlhenvisning.</p>\r\n<p class=\"BetaenkningsTekst1\">5. Udvalgsarbejdet</p>\r\n<p class=\"TekstGenerel\">Lovforslaget blev fremsat den 13. november 2019 og var til 1. behandling den 21. november 2019. Lovforslaget blev efter 1. behandling henvist til behandling i Klima-, Energi- og Forsyningsudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 4 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og klima-, energi- og forsyningsministeren sendte den 31. oktober 2019 dette udkast til udvalget, jf. KEF alm. del – bilag 41. Den 18. november 2019 sendte klima-, energi- og forsyningsministeren høringssvarene og et høringsnotat til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 13 bilag på lovforslaget.</p>\r\n<p class=\"BetaenkningsTekst2\">Skriftlige henvendelser</p>\r\n<p class=\"TekstGenerel\">Udvalget har under udvalgsarbejdet modtaget 6 skriftlige henvendelser om lovforslaget.</p>\r\n<p class=\"BetaenkningsTekst2\">Deputationer</p>\r\n<p class=\"TekstGenerel\">Udvalget har under udvalgsarbejdet modtaget 4 deputationer, der mundtligt har redegjort for deres holdning til lovforslaget.</p>\r\n<p class=\"BetaenkningsTekst2\">Samråd</p>\r\n<p class=\"TekstGenerel\">Udvalget har under udvalgsarbejdet stillet 1 spørgsmål til klima-, energi- og forsyningsministeren til mundtlig besvarelse, som ministeren har besvaret i et lukket samråd. Ministeren har efterfølgende sendt det talepapir, der dannede grundlag for ministerens mundtlige besvarelse, til udvalget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 26 spørgsmål til klima-, energi- og forsyningsministeren til skriftlig besvarelse, som ministeren har besvaret.</p>\r\n<p class=\"UdvalgsSammensaetning\">Anders Kronborg (S) Anne Paulin (S) Bjarne Laustsen (S) Tanja Larsson (S) Henrik Møller (S) Jesper Petersen (S) Jens Joel (S) Orla Hav (S) Ida Auken (RV) <span class=\"MedlemsTitel\">fmd.</span> Zenia Stampe (RV) Rasmus Helveg Petersen (RV) Signe Munk (SF) Carl Valentin (SF) Søren Egge Rasmussen (EL) Mai Villadsen (EL) Rasmus Nordqvist (ALT) Thomas Danielsen (V) Christoffer Aagaard Melson (V) Lars Christian Lilleholt (V) Marie Bjerre (V) Tommy Ahlers (V) Carsten Kissmeyer (V) <span class=\"MedlemsTitel\">nfmd.</span> Morten Messerschmidt (DF) Liselott Blixt (DF) Mette Abildgaard (KF) Orla Østerby (KF) Katarina Ammitzbøll (KF) Peter Seier Christensen (NB) Ole Birk Olesen (LA) </p>\r\n<p class=\"IkkeMedlemmer2\">Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">48</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">42</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">5</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">4</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2019/1 LF 51",
            "stateLabel": "Vedtaget",
            "references": [
                {
                    "shortName": "2019/1 SF.L L 51",
                    "title": "Skriftlig fremsættelse (13. november 2019) - L 51",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 211072,
                    "eliUri": "/eli/ft/20191XX00144",
                    "externalLink": ""
                },
                {
                    "shortName": "2019/1 LSF 51",
                    "title": "Forslag til Lov om ændring af biobrændstofloven (Ændring af krav til anvendelse af bæredygtige biobrændstoffer i brændstof til landtransport og ændring af dobbelttællingsbestemmelse m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 211074,
                    "eliUri": "/eli/ft/201912L00051",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/lovforslag/l51/index.htm"
                },
                {
                    "shortName": "2019/1 BTL 51",
                    "title": "Betænkning over Forslag til lov om ændring af biobrændstofloven\n(Ændring af krav til anvendelse af bæredygtige biobrændstoffer i brændstof til landtransport og ændring af dobbelttællingsbestemmelse m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 212100,
                    "eliUri": "/eli/ft/201914L00330",
                    "externalLink": ""
                },
                {
                    "shortName": "2019/1 LSV 51",
                    "title": "Forslag til Lov om ændring af biobrændstofloven (Ændring af krav til anvendelse af bæredygtige biobrændstoffer i brændstof til landtransport og ændring af dobbelttællingsbestemmelse m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 212256,
                    "eliUri": "/eli/ft/201913L00051",
                    "externalLink": ""
                },
                {
                    "shortName": "LOV nr 1568 af 27/12/2019",
                    "title": "Lov om ændring af biobrændstofloven (Ændring af krav til anvendelse af bæredygtige biobrændstoffer i brændstof til landtransport og ændring af dobbelttællingsbestemmelse m.v.)",
                    "presentationName": "Ændringslov",
                    "documentTypeId": 20,
                    "documentId": 212315,
                    "eliUri": "/eli/lta/2019/1568",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/12/2019"
        },
        {
            "displayName": "Accession",
            "displayValue": "201914L00330"
        },
        {
            "displayName": "Entydig dokumentidentifikation",
            "displayValue": "AX024023"
        },
        {
            "displayName": "Dato for førstegangsindlæggelse",
            "displayValue": "14/12/2019"
        },
        {
            "displayName": "Dato for indlæggelse",
            "displayValue": "14/12/2019"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}