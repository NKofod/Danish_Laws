{
    "id": 66783,
    "title": "Almindelige betingelser for tilskud ydet af Industri- og Handelsstyrelsen, 4. udgave, april 1990 ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10020 af 25/04/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Almindelige betingelser for tilskud ydet af  \r\n\r\n Industri- og Handelsstyrelsen, 4. udgave, april 1990 </H1>  \r\n\r\n<P></P>  \r\n\r\n<BR>  \r\n\r\n<P> <B>Udbetaling</B>  </P>  \r\n\r\n<P CLASS=PUNKT> <B>1.</B> Tilskuddet udbetales normalt forskudsvis for et  \r\n\r\n kalenderkvartal ad gangen på grundlag af tilskudsmodtagers skriftlige skøn  \r\n\r\n over de forventede omkostninger ved tilskudsformålet i det pågældende  \r\n\r\n kvartal. </P>  \r\n\r\n<P CLASS=PUNKT> <B>2.</B> Udbetalingen beregnes som den i tilskudsaftalen  \r\n\r\n fastsatte brøkdel af de forventede omkostninger (opgjort uden moms). Viser  \r\n\r\n det efterfølgende projektregnskab, at omkostningerne blev mindre end  \r\n\r\n forventet, er det for meget udbetalte beløb straks forfaldent til  \r\n\r\n tilbagebetaling, men det kan dog modregnes i det beløb, der skal udbetales  \r\n\r\n for næste kvartal. </P>  \r\n\r\n<P CLASS=PUNKT> <B>3.</B> Med udbetalingsanmodningen for det andet og de  \r\n\r\n følgende kvartaler må følge kvartalsrapport og projektregnskab for det  \r\n\r\n forløbne kvartal. </P>  \r\n\r\n<P CLASS=PUNKT> <B>4.</B> Hvis der sælges effekter (komponenter, udstyr eller  \r\n\r\n anlæg), som er tilvejebragt med finansiering af tilskuddet, eller modtaget  \r\n\r\n forsikringssummer for sådanne effekter, og hvis de således opnåede indtægter  \r\n\r\n ikke anses for medgået til arbejdet med tilskudsformålet, skal den del af  \r\n\r\n tilskuddet, der er medgået til anskaffelsen, tilbagebetales. </P>  \r\n\r\n<P> <B>Terminer for kvartalsrapporter og projektregnskaber</B>  </P>  \r\n\r\n<P CLASS=PUNKT> <B>5.</B> Kvartalsrapport og projektregnskab indsendes senest  \r\n\r\n tre uger efter udløbet af hvert kalenderkvartal, sidste gang for det kvartal,  \r\n\r\n hvori arbejdet er afsluttet eller tilskuddet opbrugt. </P>  \r\n\r\n<P CLASS=PUNKT> <B>6.</B> Om fornødent kan der aftales andre terminer for  \r\n\r\n kvartalsrapporter og projektregnskaber, således at disses periode bringes til  \r\n\r\n at passe med tilskudsmodtagers regnskabsår. </P>  \r\n\r\n<P> <B>Kvartalsrapporternes indhold</B>  </P>  \r\n\r\n<P CLASS=PUNKT> <B>7.</B> Rapporterne skal kort beskrive det i kvartalet  \r\n\r\n udførte arbejde og de opnåede resultater. Det må oplyses, om arbejdet skønnes  \r\n\r\n at følge tidsplanen, og hvad der agtes gjort for at indhente en eventuel  \r\n\r\n forsinkelse. </P>  \r\n\r\n<P> <B>Projektregnskabernes indhold</B>  </P>  \r\n\r\n<P CLASS=PUNKT> <B>8.</B> I projektregnskaberne må kun medtages omkostninger,  \r\n\r\n som er afholdt i kvartalet, og kun omkostninger som vedrører tilskudsformålet  \r\n\r\n i henhold til det budget, der er lagt til grund for tilskudstilsagnet. Særlig  \r\n\r\n bemærkes, at hvis der opnås usædvanlige leverandørkreditter for eksempel mod  \r\n\r\n indrømmelse af pant eller ejendomsforbehold, må kun de faktiske betalinger  \r\n\r\n medregnes i kvartalsregnskabet. </P>  \r\n\r\n<P CLASS=PUNKT> <B>9.</B> Omkostninger, som er afholdt inden det i  \r\n\r\n tilskudsaftalen fastlagte begyndelsestidspunkt, må ikke medtages i  \r\n\r\n projektregnskaberne. </P>  \r\n\r\n<P CLASS=PUNKT> <B>10.</B> I projektregnskaberne skal også medtages de i  \r\n\r\n kvartalet opnåede indtægter vedrørende tilskudsformålet, for eksempel  \r\n\r\n indtægter ved salg af materialer og udstyr m.v., hvis anskaffelsespris er  \r\n\r\n medregnet i regnskaber, der ligger til grund for beregningen af tidligere  \r\n\r\n tilskudsudbetalinger. Sådanne indtægter modregnes i omkostningerne, inden den  \r\n\r\n nye tilskudsudbetaling beregnes. </P>  \r\n\r\n<P CLASS=PUNKT> <B>11.</B> Omkostninger og indtægter medregnes uden moms.  \r\n\r\n</P>  \r\n\r\n<P CLASS=PUNKT> <B>12.</B> Regnskaberne skal specificeres på samme måde, som  \r\n\r\n det budget, der er lagt til grund for tilskudstilsagnet. </P>  \r\n\r\n<P CLASS=PUNKT> <B>13.</B> Lønninger og generalomkostninger i  \r\n\r\n tilskudsmodtagers egen virksomhed medregnes med de satser og efter de  \r\n\r\n principper, der fremgår af budgettet. </P>  \r\n\r\n<P CLASS=PUNKT> <B>14.</B> Må det gentages, at en eller flere budgetposter  \r\n\r\n vil komme til at afvige væsentligt fra det budgetterede, må afvigelserne  \r\n\r\n kommenteres. </P>  \r\n\r\n<P> <B>Andre oplysninger</B>  </P>  \r\n\r\n<P CLASS=PUNKT> <B>15.</B> Tilskudsmodtager skal på forlangende give de  \r\n\r\n oplysninger, Industri- og Handelsstyrelsen skønner nødvendige for at følge  \r\n\r\n anvendelsen af tilskuddet, arbejdets forløb og udnyttelsen af dets  \r\n\r\n resultater, og skal på eget initiativ gøre Industri- og Handelsstyrelsen  \r\n\r\n opmærksom på væsentlige afvigelser fra det forventede med hensyn til  \r\n\r\n arbejdets forløb og mulighederne for udnyttelse af dets resultater. </P>  \r\n\r\n<P CLASS=PUNKT> <B>16.</B> Efter forudgående anmeldelse til tilskudsmodtager  \r\n\r\n skal repræsentanter for Industri- og Handelsstyrelsen have adgang til på  \r\n\r\n stedet at sætte sig ind i alle forhold vedrørende tilskudsformålet. </P>  \r\n\r\n<P> <B>Revisorerklæring om projektregnskaber</B>  </P>  \r\n\r\n<P CLASS=PUNKT> <B>17.</B> Enten i forbindelse med revisionen af  \r\n\r\n tilskudsmodtagers årsregnskab eller sammen med de enkelte projektregnskaber  \r\n\r\n indsendes en erklæring fra tilskudsmodtagers statsautoriserede eller  \r\n\r\n registrerede revisor om, hvorvidt projektregnskabernes indhold er i  \r\n\r\n overensstemmelse med den af revisor reviderede bogføring og med  \r\n\r\n bestemmelserne i tilskudsaftalen og &#187;Almindelige betingelser...&#171;.  \r\n\r\n</P>  \r\n\r\n<P CLASS=PUNKT> <B>18.</B> Gennemføres der ikke normalt en revision af  \r\n\r\n tilskudsmodtagers regnskaber ved en statsautoriseret eller registreret  \r\n\r\n revisor, eller er det af anden grund umuligt eller uhensigtsmæssigt at  \r\n\r\n indsende den i punkt 17 nævnte revisorerklæring, påhviler det  \r\n\r\n tilskudsmodtager inden første udbetaling af tilskuddet at træffe aftale med  \r\n\r\n Industri- og Handelsstyrelsen om anden form for kontrol af  \r\n\r\n projektregnskaberne. </P>  \r\n\r\n<P> <B>Tilskudsmodtagers årsregnskab</B>  </P>  \r\n\r\n<P CLASS=PUNKT> <B>19.</B> Senest seks måneder efter afslutningen af  \r\n\r\n tilskudsmodtagers regnskabsår indsendes til Industri- og Handelsstyrelsen et  \r\n\r\n eksemplar af det reviderede årsregnskab med eventuelt nødvendige kommentarer.  \r\n\r\n Årsregnskab indsendes sidste gang for det regnskabsår, hvori sidste del af  \r\n\r\n tilskuddet udbetales. </P>  \r\n\r\n<P CLASS=PUNKT> <B>20.</B> Årsregnskabet skal omfatte hele tilskudsmodtagers  \r\n\r\n virksomhed. Er tilskudsmodtager et personligt firma, skal der i regnskabet  \r\n\r\n eller i et bilag redegøres for indehaverens samlede indtægter og formue. </P>  \r\n\r\n<P CLASS=PUNKT> <B>21.</B> Udarbejdes der ikke et revideret regnskab for  \r\n\r\n tilskudsmodtager, påhviler det tilskudsmodtager inden første udbetaling af  \r\n\r\n tilskuddet at træffe aftale med Industri- og Handelsstyrelsen om anden form  \r\n\r\n for regnskabsmæssig orientering. </P>  \r\n\r\n<P CLASS=PUNKT> <B>22.</B> Omfatter tilskudsaftalen flere tilskudsmodtagere,  \r\n\r\n må årsregnskab og/eller selvangivelse indsendes for hver af  \r\n\r\n tilskudsmodtagerne med mindre andet aftales. </P>  \r\n\r\n<P> <B>Annulering af resttilsagn</B>  </P>  \r\n\r\n<P CLASS=PUNKT> <B>23.</B> Medmindre tilskudsmodtager opnår anden aftale,  \r\n\r\n annulleres den del af tilskudstilsagnet, som ikke er udnyttet i henhold til  \r\n\r\n projektregnskaber, for hvilke der foreligger revisorerklæring, senest seks  \r\n\r\n måneder efter den i tilskudsaftalen fastsatte slutdato. Et eventuelt for  \r\n\r\n meget udbetalt tilskudsbeløb er forfaldent til tilbagebetaling straks. </P>  \r\n\r\n<P> <B>Tilbagebetaling af tilskuddet</B>  </P>  \r\n\r\n<P CLASS=PUNKT> <B>24.</B> Opnår tilskudsmodtager indtægter eller fordele ved  \r\n\r\n udnyttelse af resultaterne af de aktiviteter, der er ydet tilskud til, skal  \r\n\r\n der betales en afgift til Industri- og Handelsstyrelsen. </P>  \r\n\r\n<P CLASS=PUNKT> <B>25.</B> Pligten til at betale afgift vedvarer, indtil  \r\n\r\n Industri- og Handelsstyrelsen i alt har modtaget et beløb svarende til det  \r\n\r\n udbetalte tilskudsbeløb uden tillæg af nogen art. </P>  \r\n\r\n<P CLASS=PUNKT> <B>26.</B> Ved salg af produkter, hvori indgår en udnyttelse  \r\n\r\n af resultaterne, beregnes afgiften som en procentdel af fakturaprisen (uden  \r\n\r\n moms) med fradrag af rabatter m.v., som er specificeret på fakturaen. Indgår  \r\n\r\n en udnyttelse af resultaterne kun i en del af de på en faktura specificerede  \r\n\r\n ydelser, beregnes afgiften kun af denne del af fakturaprisen. </P>  \r\n\r\n<P CLASS=PUNKT> <B>27.</B> Ved salg af licensrettigheder og Know-how, hvori  \r\n\r\n indgår en udnyttelse af resultaterne, beregnes afgiften som en procentdel  \r\n\r\n såvel af alle engangsbetalinger som af alle løbende betalinger. </P>  \r\n\r\n<P CLASS=PUNKT> <B>28.</B> De i punkterne 26 og 27 nævnte procentdele  \r\n\r\n fastsættes i tilskudsaftalen. </P>  \r\n\r\n<P CLASS=PUNKT> <B>29.</B> Opnår tilskudsmodtager på anden måde indtægter  \r\n\r\n eller fordele ved udnyttelse af resultaterne, skal der optages forhandling om  \r\n\r\n fastsættelse af en afgift. Udgangspunktet for en sådan forhandling skal være,  \r\n\r\n at tilskuddet ved denne afgift og eventuelle andre afgifter kan ventes  \r\n\r\n tilbagebetalt i løbet af fem år efter det i tilskudsaftalen fastsatte  \r\n\r\n sluttidspunkt for de aktiviteter, der ydes tilskud til. </P>  \r\n\r\n<P CLASS=PUNKT> <B>30.</B> Afgiften opgøres kvartalsvis og forfalder til  \r\n\r\n betaling til Industri- og Handelsstyrelsen den sidste dag i kvartalet med  \r\n\r\n sidste rettidige betalingsdag to måneder senere. Ved for sen betaling betales  \r\n\r\n morarenter fra forfaldsdagen med en rentesats svarende til diskontoen med  \r\n\r\n tillæg af 5% pr. år. afgiftopgørelsen fremsendes hvert kvartal, også selv om  \r\n\r\n tilskudsmodtager ikke har opnået indtægter eller fordele ved udnyttelse af  \r\n\r\n resultaterne. </P>  \r\n\r\n<P CLASS=PUNKT> <B>31.</B> På forlangende fra Industri- og Handelsstyrelsen  \r\n\r\n afgives en erklæring fra tilskudsmodtagers revisor om, hvorvidt de  \r\n\r\n kvartalsvise afgiftsopgørelser er i overensstemmelse med bogføringen og med  \r\n\r\n bestemmelserne i tilskudsaftalen og &#187;Almindelige betingelser...&#171;.  \r\n\r\n</P>  \r\n\r\n<P CLASS=PUNKT> <B>32.</B> Endvidere afgiver tilskudsmodtager sådanne andre  \r\n\r\n oplysninger, som Industri- of Handelsstyrelsen skønner nødvendige for at  \r\n\r\n følge udnyttelsen af resultaterne af de aktiviteter, der er ydet tilskud til.  \r\n\r\n På forlangende skal der også om sådanne yderligere oplysninger afgives en  \r\n\r\n erklæring fra tilskudsmodtagers revisor. </P>  \r\n\r\n<P> <B>Retten til resultaterne</B>  </P>  \r\n\r\n<P CLASS=PUNKT> <B>33.</B> Resultaterne af de aktiviteter, der er ydet  \r\n\r\n tilskud til, tilhører tilskudsmodtager. </P>  \r\n\r\n<P CLASS=PUNKT> <B>34.</B> Resultaterne må ikke offentliggøres eller stilles  \r\n\r\n til rådighed for andre, uden Industri- og Handelsstyrelsen forinden  \r\n\r\n skriftligt har givet sit samtykke hertil. Dette gælder dog ikke den  \r\n\r\n udveksling af viden, erfaringer og resultater, der måtte følge af en i  \r\n\r\n tilskudsaftalen omtalt samarbejdsaftale mellem tilskudsmodtager og andre.  \r\n\r\n</P>  \r\n\r\n<P CLASS=PUNKT> <B>35.</B> Viser det sig, at tilskudsmodtagers udnyttelse af  \r\n\r\n resultaterne ikke giver rimelig sandsynlighed for en tilbagebetaling af  \r\n\r\n tilskuddet i løbet af fem år, kan Industri- og Handelsstyrelsen - efter  \r\n\r\n forhandling med tilskudsmodtager og med respekt af andres rettigheder i  \r\n\r\n henhold til en i tilskudsaftalen omtalt samarbejdsaftale - lade andre udnytte  \r\n\r\n resultaterne uden betaling af vederlag til tilskudsmodtager. </P>  \r\n\r\n<P> <B>Misligeholdelse</B>  </P>  \r\n\r\n<P CLASS=PUNKT> <B>36.</B> Medmindre tilskudsmodtager eller hans bo opnår  \r\n\r\n anden aftale, medfører væsentlig misligholdelse af bestemmelserne i  \r\n\r\n tilskudsaftalen eller i &#187;Almindelige betingelser...&#171;, at udbetalte  \r\n\r\n dele af tilskuddet forfalder til tilbagebetaling straks, samt at en endnu  \r\n\r\n ikke udbetalt del af tilskuddet bortfalder. Omfatter tilskudsaftalen flere  \r\n\r\n tilskudsmodtagere, indtræder de nævnte virkninger, selv om det kun er en af  \r\n\r\n tilskudsmodtagerne, der væsentligt misligeholder bestemmelserne. </P>  \r\n\r\n<P CLASS=PUNKT> <B>37.</B> Som væsentlig misligholdelse anses det blandt  \r\n\r\n andet: </P>  \r\n\r\n<P>a. hvis en forfalden afgift ikke betales senest to måneder efter  \r\n\r\n forfaldsdagen, </P>  \r\n\r\n<P>b. hvis tilskudsmodtager standser sine betalinger, erklæres konkurs, eller  \r\n\r\n træder i likvidation, eller indleder forhandlinger om tvangsakkord, eller  \r\n\r\n hvis der foretages udlæg eller arrest hos tilskudsmodtager, </P>  \r\n\r\n<P>c. hvis tilskudsmodtager eller andre - udover hvad der måtte følge af en i  \r\n\r\n tilskudsaftalen omtalt samarbejdsaftale - uden Industri- og Handelsstyrelsens  \r\n\r\n samtykke udnytter resultaterne af de aktiviteter, der er ydet tilskud til, i  \r\n\r\n udlandet, uden at der forinden er etableret en udnyttelse i Danmark i et  \r\n\r\n efter Industri~ og Handelsstyrelsens skøn rimeligt omfang, </P>  \r\n\r\n<P>d. hvis anvendelsen af tilskuddet, aktiviteternes gang eller ændringer i  \r\n\r\n samarbejdsforhold, kapitalforhold, ledelse eller andre forhold hos  \r\n\r\n tilskudsmodtager medfører væsentlige ændringer fra forudsætningerne for  \r\n\r\n tilskudstilsagnet, </P>  \r\n\r\n<P>e. hvis en kapitalandel med bestemmende indflydelse over et  \r\n\r\n tilskudsmodtagende selskab skifter ejer, </P>  \r\n\r\n<P>eller </P>  \r\n\r\n<P>f. hvis tilskudsmodtager ved grov eller vedvarende forsømmelighed eller  \r\n\r\n skødesløshed på anden måde tilsidesætter sine forpligtelser i henhold til  \r\n\r\n tilskudsaftalen og &#187;Almindelige betingelser...&#171;. </P>  \r\n\r\n<P> <B>Søgsmål</B>  </P>  \r\n\r\n<P CLASS=PUNKT> <B>38.</B> I tilfælde af søgsmål er tilskudsmodtager  \r\n\r\n forpligtet til, hvis Industri- og Handelsstyrelsen forlanger det, at møde for  \r\n\r\n vedkommende ret i København efter kald og varsel som til inden for  \r\n\r\n retskredsen boende. Hvis Industri- og Handelsstyrelsen ønsker det, kan sagen  \r\n\r\n behandles og pådømmes ved underret uden hensyn til sagsgenstandens størrelse.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19901002060"
        },
        {
            "displayName": "Entydig dokumentidentifikation",
            "displayValue": "CM025950"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "18/10/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10020"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "25/04/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsfremme Styrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}