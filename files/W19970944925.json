{
    "id": 157406,
    "title": "Ankestyrelsens principafgørelse O-147-97 om plejefamilie - formidlet døgnophold - fødselsdagsgaver - tilskud - vejledende takster",
    "documentTypeId": "240",
    "isSagsforlobPeriodValid": true,
    "shortName": "KEN nr 9449 af 15/11/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-147-97 om plejefamilie - formidlet døgnophold - fødselsdagsgaver - tilskud - vejledende takster</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kommune var ikke forpligtet til at yde tilskud til fødselsdagsgaver i overensstemmelse med de vejledende takster, der er fastsat af Kommunernes Landsforening og Amtsrådsforeningen.</p>\r\n   <p class=\"TekstGenerel\">En kommune kunne således give afslag på en ansøgning om fødselsdagsgaver til et barn anbragt i familiepleje, forudsat at kommunen traf en konkret skønsmæssig afgørelse i det enkelte tilfælde.</p>\r\n   <p class=\"TekstGenerel\">Ankestyrelsen lagde vægt på, at der ikke var fastsat regler i lov eller bekendtgørelse om spørgsmålet, og at Kommunernes Landsforening og Amtsrådsforeningen ikke har kompetence til at fastsætte bindende regler.</p>\r\n   <p class=\"TekstGenerel\">Det forhold, at taksterne anvendtes i vidt omfang, kunne ikke føre til en ændret vurdering.</p>\r\n   <p class=\"TekstGenerel\">Det forhold, at kommunen ved anbringelsen overtog et vidtgående ansvar for barnet, kunne konkret ikke begrunde, at kommunen skulle yde fødselsdagsgaver i overensstemmelse med Kommunernes Landsforenings og Amtsrådsforeningens takster.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>16-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 33 og § 66</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Kommunernes Landsforenings og Amtsrådsforeningens vejledning af 1. januar 1994 om opholdsbetaling m.v. ved formidlet døgnophold for børn og unge, jf. bistandslovens §§ 66, 96 og 101, med tilhørende taksttabel. -</p>\r\n<p>Socialministeriets vejledning nr. 218 af 15. december 1992 om bistandslovens bestemmelser om særlig støtte til børn og unge - pkt. 174, pkt. 175</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En nu 16-årig pige havde siden 1984 været frivilligt anbragt i familiepleje efter bistandslovens § 33, jf. § 66. Plejefamilien ansøgte i august 1995 om tilskud til fødselsdagsgave til plejebarnet. Tilskuddet skulle være i overensstemmelse med de takster, der var fastsat af Kommunernes Landsforening og Amtsrådsforeningen, på ansøgningstidspunktet 126 kr. Kommunen gav i september 1995 afslag på ansøgningen. Begrundelsen var, at det i lovteksten ikke var nævnt, at en plejefamilie kan få refunderet udgifterne for indkøbte gaver til plejebarnet. Kommunen begrundede endvidere afgørelsen med, at den kun gav tilskud til gaver i forbindelse med konfirmation, svendeprøve og eksamen efter 10. klasse, og kun hvis barnet ikke kunne forvente at få gaver fra biologiske forældre eller familie i øvrigt. Plejemoderen klagede over denne afgørelse til det sociale ankenævn og anførte bl.a., at hun tidligere havde fået tilskud til gaver, samt at de vedtagne takster måtte gælde for hele landet.</p>\r\n<p>Under sagens behandling stillede nævnet en række spørgsmål til Socialministeriet. Socialministeriet udtalte bl.a., at Kommunernes Landsforenings og Amtsrådsforeningens vejledning af 1. januar 1994 samt den årlige taksttabel, udfærdiget af foreningerne, må betragtes som vejledende regler. Socialministeriet fandt ikke, at man kunne tale om, at nogen havde et retskrav på beklædning. Det måtte imidlertid følge af det vidtgående ansvar for barnet og den unge, som kommunen overtager ved anbringelsen, at barnet under anbringelsen er sikret en passende beklædning. Socialministeriet fandt, at de samme synspunkter var gældende for fødselsdagsgaver.</p>\r\n<p>Ankenævnet ændrede kommunens afgørelse, idet nævnet fandt, at kommunens afgørelse var i strid med gældende praksis i henhold til bistandslovens § 66. Nævnet tog udgangspunkt i, at de satser, der vejledende er fastsat af Kommunernes Landsforening og Amtsrådsforeningen, efter praksis er at anse som takstmæssige beløb, der kan ydes efter generelle kriterier i alle plejeforhold. Nævnet fandt således, at ydelse af fødselsdags- og julegaver efter gældende praksis var en foranstaltning på lige fod med udgifter til lommepenge, tøjpenge m.v., der ligeledes ydes efter satser fastsat af Kommunernes Landsforening og Amtsrådsforeningen.</p>\r\n<p>Kommunen ankede afgørelsen til Ankestyrelsen og henviste i anken bl.a. til at det i Socialministeriets vejledning nr. 218 af 15. december 1992 var nævnt, at der kan gives gaver ved særlige lejligheder, såsom fødselsdag, jul, konfirmation og lignende. Kommunen fandt på denne baggrund, at kommunen havde ret til at have sin egen praksis på området.</p>\r\n<p>Sagen blev behandlet i principielt møde med henblik på afklaring af, om en kommune er forpligtet til at yde tilskud til fødselsdagsgaver i overensstemmelse med de takster, der er fastsat af Kommunernes Landsforening og Amtsrådsforeningen til børn anbragt i plejefamilie efter bistandslovens § 33, jf. § 66.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen ikke var forpligtet til at yde tilskud til fødselsdagsgaver i overensstemmelse med de vejledende takster, der er fastsat af Kommunernes Landsforening og Amtsrådsforeningen til børn anbragt i pleje efter bistandslovens § 33, jf. § 66.</p>\r\n<p>Begrundelsen var, at der ikke er fastsat regler i lov eller bekendtgørelse om gaver til anbragte børn, og at Kommunernes Landsforening og Amtsrådsforeningen ikke har kompetence til at fastsætte bindende regler.</p>\r\n<p>Begrundelsen var endvidere, at selv om taksterne i vidt omfang anvendes af kommunerne, kunne dette ikke i sig selv medføre en forpligtelse for den enkelte kommune til at følge taksterne, når taksterne som udgangspunkt kun har vejledende karakter.</p>\r\n<p>Ankestyrelsen var opmærksom på Socialministeriets udtalelse om, at kommunen ved anbringelsen overtager et vidtgående ansvar for barnet, men Ankestyrelsen fandt ikke, at dette vidtgående ansvar konkretkunne begrunde, at der skal ydes tilskud til fødselsdagsgaver i over ensstemmelse med taksterne fra Kommunernes Landsforening og Amtsrådsforeningen.</p>\r\n<p>Ankestyrelsen fandt således, at en kommune kan give afslag på ansøgninger om fødselsdagsgaver til børn anbragt i familiepleje, forudsat at kommunen træffer en konkret skønsmæssig afgørelse i det enkelte tilfælde.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970944925"
        },
        {
            "displayName": "Entydig dokumentidentifikation",
            "displayValue": "BS010192"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9449"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/11/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200188-97"
        },
        {
            "displayName": "Stikord",
            "displayValue": "O-147-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}