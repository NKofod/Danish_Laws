{
    "id": 107954,
    "title": "1986 BTL 77   BETÆNKNING OVER FORSLAG TIL LOV OM ÆNDRING AF LOV OM FRIKOMMUNER    NR L 77 1986-87, 1. SAMLING BLAD NR 806 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 77",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 77 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om frikommuner <BR>  \r\n\r\n Nr L 77 1986-87, 1. samling Blad nr 806 </P>  \r\n\r\n<P></P>  \r\n\r\n<P>Afgivet af kommunaludvalget </P>  \r\n\r\n<P></P>  \r\n\r\n<P>Afgivet: 19870430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, socialministeren og </P>  \r\n\r\n<P>ministeren for skatter og afgifter, som disse har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Udvalget har endvidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Amtsborgmesteren i Roskilde Amtskommune, </P>  \r\n\r\n<P>Danmarks Naturfredningsforening, </P>  \r\n\r\n<P>Foreningen af Skatteråd og Amtsligningsråd, </P>  \r\n\r\n<P>Københavns og Frederiksberg Kommuner og </P>  \r\n\r\n<P>Skyldrådsforeningen. </P>  \r\n\r\n<P>Der er af indenrigsministeren og af nogle mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et »flertal§ (Det Konservative Folkepartis, </P>  \r\n\r\n<P>Venstres, Det Radikale Venstres og Kristeligt Folkepartis </P>  \r\n\r\n<P>medlemmer af udvalget) lovforslaget til »vedtagelse§ med de af </P>  \r\n\r\n<P>indenrigsministeren stillede ændringsforslag. </P>  \r\n\r\n<P>Et »mindretal§ (Socialdemokratiets medlemmer af udvalget) indstiller </P>  \r\n\r\n<P>lovforslaget til »vedtagelse§ med det af mindretallet stillede og </P>  \r\n\r\n<P>de af mindretallet tiltrådte ændringsforslag, idet bemærkes, at </P>  \r\n\r\n<P>mindretallet er imod enkelte af de hjemler, der søges gennemført. </P>  \r\n\r\n<P>Mindretallet finder imidlertid fortsat, at antallet af banebrydende </P>  \r\n\r\n<P>forsøg er begrænset, at regeringen bremser forsøg, som den ikke </P>  \r\n\r\n<P>har politisk sympati for, at de økonomiske begrænsninger er en </P>  \r\n\r\n<P>hæmsko for en række forsøg, og at sagsbehandlingen af de enkelte </P>  \r\n\r\n<P>forsøg i en lang række tilfælde er for langsom og for </P>  \r\n\r\n<P>bureaukratisk. </P>  \r\n\r\n<P>Der er derfor en alvorlig risiko for, at det samlede </P>  \r\n\r\n<P>frikommuneprojekt langtfra får den betydning for nytænkning, </P>  \r\n\r\n<P>omlægning og omstilling på det kommunale område, som var tanken. </P>  \r\n\r\n<P>Det gælder også, selv om forsøgsperioden er foreslået udvidet med </P>  \r\n\r\n<P>fire år, så den udløber i 1993. </P>  \r\n\r\n<P>Der er også grund til at advare imod, at frikommuneprojektet bliver </P>  \r\n\r\n<P>brugt til at forsinke eller helt afvise ønskelige lovændringer </P>  \r\n\r\n<P>under henvisning til, at et eller flere forsøg er i gang. Det </P>  \r\n\r\n<P>gælder eksempelvis ønsket om også at give efterlønsmodtagere </P>  \r\n\r\n<P>mulighed for, i lighed med pensionister, at få udsat betalingen af </P>  \r\n\r\n<P>skyldige ejendomsskatter. </P>  \r\n\r\n<P>Socialdemokratiet finder det forståeligt, at der er et kommunalt </P>  \r\n\r\n<P>ønske om kun at behandle frikommuneregulativer ved eöt møde i </P>  \r\n\r\n<P>kommunalbestyrelsen mod de to, der er foreskrevet i dag, men kan </P>  \r\n\r\n<P>ikke stemme for forslaget herom, bl.a. ud fra den betragtning, at </P>  \r\n\r\n<P>godkendelse af et frikommuneregulativ betyder, at man for en </P>  \r\n\r\n<P>flerårig periode indfører en anden lovgivning end den hidtil </P>  \r\n\r\n<P>gældende og end den, der gælder i resten af landet. Det er derfor </P>  \r\n\r\n<P>et rimeligt krav, at der skal være to behandlinger også af hensyn </P>  \r\n\r\n<P>til det ønskelige i at sikre, at befolkningen er orienteret og kan </P>  \r\n\r\n<P>ytre sig, inden den endelige beslutning træffes. </P>  \r\n\r\n<P>Lovforslagets nr. 7 om halvering af fristen for at anke visse </P>  \r\n\r\n<P>zonelovsafgørelser til Miljøankenævnet vender Socialdemokratiet </P>  \r\n\r\n<P>sig imod. En klagefrist på 2 uger er utilladelig kort. </P>  \r\n\r\n<P>Af svaret på spørgsmål 12 (L 77-bil. 32) fremgår det, at de </P>  \r\n\r\n<P>virksomheder, som tænkes omfattet af ændringsforslag nr. 8, er en </P>  \r\n\r\n<P>lang række stærkt forurenende virksomheder. </P>  \r\n\r\n<P>Socialdemokratiet finder det ikke forsvarligt, at virksomheder af den </P>  \r\n\r\n<P>type undtages fra forhåndsgodkendelse, således som det er </P>  \r\n\r\n<P>foreslået i ændringsforslag nr. 8. Mindretallet finder det desuden </P>  \r\n\r\n<P>ikke forsvarligt, at ankevejledningen fjernes. </P>  \r\n\r\n<P>På denne baggrund og på baggrund af, at det er knap et år siden, at </P>  \r\n\r\n<P>miljøbeskyttelsesloven blev ændret med en anden fordeling af § </P>  \r\n\r\n<P>5-virksomheder mellem amtskommuner og kommuner til følge, går </P>  \r\n\r\n<P>Socialdemokratiet imod den foreslåede ændring, idet </P>  \r\n\r\n<P>Socialdemokratiet blandt andet ønsker at se resultaterne af den </P>  \r\n\r\n<P>ovennævnte lovændring, før man ønsker nye forsøg. </P>  \r\n\r\n<P>Socialdemokratiet ønsker klart at understrege, at man tiltræder </P>  \r\n\r\n<P>ændringsforslag nr. 10 om, at staten kan delegere dele af sine </P>  \r\n\r\n<P>beføjelser som vejbestyrelse til en friamtskommune under den klare </P>  \r\n\r\n<P>forudsætning, at ministeren for offentlige arbejder holder sit </P>  \r\n\r\n<P>løfte om, at forsøget alene godkendes for Københavns Amtskommunes </P>  \r\n\r\n<P>vedkommende og begrænses til vedligeholdelsesarbejder og mindre </P>  \r\n\r\n<P>anlægsarbejder. </P>  \r\n\r\n<P>Socialdemokratiet ønsker også at præcisere, at der ikke med accepten </P>  \r\n\r\n<P>af dette frikommuneforslag er givet hel eller delvis accept af en </P>  \r\n\r\n<P>ændret opgavefordeling imellem staten og amtskommunerne på </P>  \r\n\r\n<P>vejområdet. </P>  \r\n\r\n<P>Socialdemokratiet vil ligeledes understrege, at de foreslåede forsøg </P>  \r\n\r\n<P>på jordlovgivningens område tiltrædes under den forudsætning, at </P>  \r\n\r\n<P>jordlovskontoret og andre myndigheder effektivt sikrer, at </P>  \r\n\r\n<P>jordlovgivningen overholdes, bl.a. således at fjerneje forhindres, </P>  \r\n\r\n<P>og at der ikke skabes nye frijorder. </P>  \r\n\r\n<P>Videre vil man gerne pege på, at der er opstået en ejendommelig </P>  \r\n\r\n<P>situation, efter at indenrigsministeren har stillet </P>  \r\n\r\n<P>ændringsforslag, således at samtlige amtskommuner og Københavns og </P>  \r\n\r\n<P>Frederiksberg Kommuner kan overtage behandlingen af de fleste </P>  \r\n\r\n<P>miljøsager fra Hovedstadsrådet. Derved bliver forsøget totalt, </P>  \r\n\r\n<P>således at forstå, at der ikke er et eneste område, hvor den i </P>  \r\n\r\n<P>loven fastsatte arbejdsfordeling i hovedstadsområdet i disse </P>  \r\n\r\n<P>miljøsager er i kraft. </P>  \r\n\r\n<P>Det rejser spørgsmålet, om man ikke i løbet af relativt kort tid bør </P>  \r\n\r\n<P>overveje at gøre den nye retstilstand permanent. </P>  \r\n\r\n<P>Sluttelig vil Socialdemokratiet pege på det uheldige i, at der med </P>  \r\n\r\n<P>ganske få ugers mellemrum er stillet ændringsforslag om nye </P>  \r\n\r\n<P>hjemler. Det har medført, at afslutningen af behandlingen af </P>  \r\n\r\n<P>lovforslaget ustandselig har måttet udskydes, fordi rækkevidden af </P>  \r\n\r\n<P>de nye hjemler har skullet undersøges ved nye spørgsmål, samråd </P>  \r\n\r\n<P>m.v., ligesom der har skullet gives mulighed for, at interesserede </P>  \r\n\r\n<P>grupper har kunnet få foretræde for udvalget. Det ville derfor </P>  \r\n\r\n<P>være hensigtsmæssigt, hvis fremsættelsen af lovforslag og </P>  \r\n\r\n<P>ændringsforslag blev tilrettelagt således, at der to eller tre </P>  \r\n\r\n<P>gange om året efter behov kan vedtages nye hjemler til forsøg, så </P>  \r\n\r\n<P>behandlingen af frikommuneprojekterne på den måde kan fremmes. </P>  \r\n\r\n<P>Et »andet mindretal§ (Socialistisk Folkepartis medlemmer af udvalget) </P>  \r\n\r\n<P>vil ved 2. behandling af lovforslaget stemme for de af </P>  \r\n\r\n<P>mindretallet stillede samt de af indenrigsministeren stillede og </P>  \r\n\r\n<P>af mindretallet tiltrådte ændringsforslag, men vil i øvrigt </P>  \r\n\r\n<P>redegøre for sin stilling til lovforslaget ved 3. behandling. </P>  \r\n\r\n<P>Mindretallet bemærker, at det stadig er SFs opfattelse, at </P>  \r\n\r\n<P>frikommuneprojektet er en god og kreativ ideö, der fortjener al </P>  \r\n\r\n<P>mulig støtte i forsøget på at finde nye veje, hvorved en kommune </P>  \r\n\r\n<P>bedre og mere hensigtsmæssigt for borgerne kan løse sine opgaver. </P>  \r\n\r\n<P>Samtidig må SF desværre konstatere, at frikommuneforsøget i </P>  \r\n\r\n<P>Danmark har været præget af en noget kaotisk tankegang hos </P>  \r\n\r\n<P>specielt den tidligere indenrigsminister, men den nuværende </P>  \r\n\r\n<P>indenrigsminister følger uden de store armsving trøstigt i det </P>  \r\n\r\n<P>afsatte spor. Det betyder alt i alt, at frikommuneforsøgene får </P>  \r\n\r\n<P>færre chancer for at udvikle sig perspektivrigt, så de mest </P>  \r\n\r\n<P>vellykkede kan medføre generelle ændringer i kommunernes </P>  \r\n\r\n<P>selvforvaltning og opgaveløsning. Der bliver indrulleret ideer i </P>  \r\n\r\n<P>projektet, som der ikke er grund til at lave forsøg med. Det </P>  \r\n\r\n<P>drejer sig f.eks. om det tidligere vedtagne forslag om at give </P>  \r\n\r\n<P>frikommunerne lejlighed til at opkræve afgifter ved bekæmpelse af </P>  \r\n\r\n<P>muldvarpe samt det nuværende lovforslags bestemmelse om, at </P>  \r\n\r\n<P>efterlønsmodtagere i en frikommune kan få lån til betaling af </P>  \r\n\r\n<P>ejendomsskatter. I begge tilfælde er det ikke nødvendigt med </P>  \r\n\r\n<P>forsøg. Man kan med det samme være enten for eller imod, </P>  \r\n\r\n<P>konsekvenserne er åbenbare. Der kunne nævnes andre eksempler, men </P>  \r\n\r\n<P>alt i alt betyder det, at frikommuneforsøget er i gang med at </P>  \r\n\r\n<P>udvikle sig hulter til bulter. Med til dette indtryk hører, at </P>  \r\n\r\n<P>visse frikommuneforslag ikke bliver godkendt, fordi der i </P>  \r\n\r\n<P>regeringen er politisk uvilje imod dem. Det er f.eks. tilfældet </P>  \r\n\r\n<P>med det forsøg med sabbatordninger for de ansatte, som flere </P>  \r\n\r\n<P>frikommuner har ønsket. </P>  \r\n\r\n<P>Det bliver mere og mere åbenbart, at det er en fundamental </P>  \r\n\r\n<P>fejltagelse, at der ikke generelt er sikret en vurdering af </P>  \r\n\r\n<P>forsøgene, der foregår i et samspil mellem en central instans og </P>  \r\n\r\n<P>de enkelte frikommuner. Det bliver meget kompliceret, for ikke at </P>  \r\n\r\n<P>sige umuligt, at få foretaget en vurdering af de enkelte forsøg, </P>  \r\n\r\n<P>der kan danne basis for ændringer af lovgivningen. Dermed </P>  \r\n\r\n<P>risikerer man, at forsøgene i den sidste ende bliver ren </P>  \r\n\r\n<P>beskæftigelsesterapi. </P>  \r\n\r\n<P>En række af de ideer, indenrigsministeren i dette lovforslag og </P>  \r\n\r\n<P>ændringsforslagene har fremsat om forsøg, er SF imod, hvilket i </P>  \r\n\r\n<P>øvrigt fremgår af betænkningen. Det skyldes hovedsagelig, at de </P>  \r\n\r\n<P>efter SFs opfattelse er meningsløse og derfor ikke bør fremmes. </P>  \r\n\r\n<P>Andre forslag er SF på samme vis betænkelig ved, men vil ikke </P>  \r\n\r\n<P>modstætte sig, selv om SF mener at kunne forudsige resultaterne </P>  \r\n\r\n<P>allerede på nuværende tidspunkt. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af »indenrigsministeren§, tiltrådt af et »flertal (KF, V, RV og KRF): </P>  \r\n\r\n<P>1) Efter nr. 1 indsættes som nyt nummer: </P>  \r\n\r\n<P>&#187;01. I § 5 ophæves stk. 2. </P>  \r\n\r\n<P>Stk. 3 bliver herefter stk. 2.&#171; </P>  \r\n\r\n<P>Af »indenrigsministeren§, tiltrådt af »udvalget§: </P>  \r\n\r\n<P>2) Efter nr. 2 indsættes som nyt nummer: </P>  \r\n\r\n<P>&#187;02. I § 9 indsættes som 2. pkt.: </P>  \r\n\r\n<P>&#187;Frikommuneprojekter vedrørende iværksætterydelse kan godkendes, selv  \r\n\r\n</P>  \r\n\r\n<P>om den ledige ikke er fyldt 25 år.&#171;&#187; </P>  \r\n\r\n<P>Af et »mindretal§ (SF), tiltrådt af et »mindretal§ (S): </P>  \r\n\r\n<P>3) Efter nr. 3 indsættes som nyt nummer: </P>  \r\n\r\n<P>&#187;03. Efter § 10 indsættes i »kapitel§ 3 som ny paragraf: </P>  \r\n\r\n<P>&#187;§ 10 a. Arbejdsministeren kan godkende regler for frikommuneforsøg,  \r\n\r\n</P>  \r\n\r\n<P>hvorefter en frikommune kan tilbyde ansatte i kommunen, der er </P>  \r\n\r\n<P>dagpengeberettigede medlemmer af en arbejdsløshedskasse, orlov med </P>  \r\n\r\n<P>arbejdsløshedsdagpenge. Det kan dog ikke som betingelse stilles, </P>  \r\n\r\n<P>at de pågældende står til rådighed for arbejdsmarkedet i </P>  \r\n\r\n<P>orlovsperioden. De stillinger, der herved bliver ledige, besættes </P>  \r\n\r\n<P>i orlovsperioden med arbejdsløse med ret til </P>  \r\n\r\n<P>arbejdsløshedsdagpenge.&#171;&#187; </P>  \r\n\r\n<P>Af »indenrigsministeren§, tiltrådt af et »flertal§ (S, KF, V, RV og </P>  \r\n\r\n<P>KRF): </P>  \r\n\r\n<P>4) Efter nr. 5 indsættes som nyt nummer: </P>  \r\n\r\n<P>&#187;04. I § 22, stk. 1, nr. 1, indsættes efter  \r\n\r\n &#187;landbrugsejendom,&#187;: </P>  \r\n\r\n<P>&#187;således at landbrugsministerens kompetence efter §§ 4 og 7 a </P>  \r\n\r\n<P>overføres til en kommune eller amtskommune, der har status som </P>  \r\n\r\n<P>frikommune, &#187;.&#171; </P>  \r\n\r\n<P>5) Efter nr. 5 indsættes som nye numre: </P>  \r\n\r\n<P>&#187;05. I § 22, stk. 1, indsættes som nr. 3: </P>  \r\n\r\n<P>&#187;3) hvilke myndigheder, der administrerer, herunder træffer </P>  \r\n\r\n<P>afgørelse i henhold til lovens § 7, stk. 3, og § 8, stk. 5 og 6, </P>  \r\n\r\n<P>vedrørende beboelsesbygning på en landbrugsejendom, og i </P>  \r\n\r\n<P>forbindelse hermed fravige reglerne i § 7, stk. 1, og § 8, stk. 3, </P>  \r\n\r\n<P>således at en frikommune kan opnå bemyndigelse til at tillade en </P>  \r\n\r\n<P>landbrugsejendom uden beboelsesbygning på nærmere vilkår.&#171; </P>  \r\n\r\n<P>06. I § 22, stk. 2, 1. pkt., ændres &#187;§§ 4 og 7 a&#171; til: &#187;§  \r\n\r\n 4, § 7, </P>  \r\n\r\n<P>stk. 1, § 7 a og § 8, stk. 3,&#187;.&#171; </P>  \r\n\r\n<P>Af indenrigsministeren, tiltrådt af udvalget: </P>  \r\n\r\n<P>6) Efter nr. 5 indsættes som nyt nummer: </P>  \r\n\r\n<P>&#187;07. Efter § 23 indsættes i kapitel 9 som ny paragraf: </P>  \r\n\r\n<P>&#187;§ 23 a. Landbrugsministeren kan godkende regler for </P>  \r\n\r\n<P>frikommuneforsøg, der fraviger reglerne i § 1, stk. 2 og 3, i lov </P>  \r\n\r\n<P>om jordfordeling mellem landejendomme, jf. lovbekendtgørelse nr. </P>  \r\n\r\n<P>63 af 14. februar 1983, om, hvem der kan rejse og behandle </P>  \r\n\r\n<P>jordfordelingssager.&#171;&#187; </P>  \r\n\r\n<P>7) Efter nr. 6 indsættes som nyt nummer: </P>  \r\n\r\n<P>&#187;08. I § 24 indsættes som stk. 2: </P>  \r\n\r\n<P>&#187;Stk. 2. Miljøministeren kan godkende regler for frikommuneforsøg,  \r\n\r\n</P>  \r\n\r\n<P>hvorefter tillige Roskilde Amtskommune og Københavns og </P>  \r\n\r\n<P>Frederiksberg Kommuner får mulighed for at gennemføre forsøg som </P>  \r\n\r\n<P>nævnt i stk. 1, nr. 5-8.&#171;&#187; </P>  \r\n\r\n<P>Af indenrigsministeren, tiltådt af et flertal (KF, V, RV og KRF): </P>  \r\n\r\n<P>8) Efter nr. 6 indsættes som nyt nummer: </P>  \r\n\r\n<P>&#187;09. Efter § 24 indsættes som ny paragraf: </P>  \r\n\r\n<P>&#187;§ 24 a. Miljøministeren kan godkende regler for frikommuneforsøg,  \r\n\r\n</P>  \r\n\r\n<P>der fraviger bestemmelserne i miljøbeskyttelseslovens kapitel 5 om </P>  \r\n\r\n<P>godkendelse m.v. af særligt forurenende virksomheder m.v., således </P>  \r\n\r\n<P>at der gennemføres regler om, at visse typer af særligt </P>  \r\n\r\n<P>forurenende virksomheder m.v. kan etableres og drives i bestemte </P>  \r\n\r\n<P>områder i overensstemmelse med bestemmelser i et kommunalt </P>  \r\n\r\n<P>regulativ. </P>  \r\n\r\n<P>Stk. 2. Miljøministeren kan i forbindelse hermed godkende regler om, </P>  \r\n\r\n<P>1) at afgørelser efter et kommunalt regulativ ikke kan indbringes for </P>  \r\n\r\n<P>anden administrativ myndighed, </P>  \r\n\r\n<P>2) kommunalbestyrelsens adgang til at opkræve gebyrer for tilsyn med </P>  \r\n\r\n<P>de virksomheder, der er omfattet af et kommunalt regulativ, og </P>  \r\n\r\n<P>3) i hvilket omfang miljøbeskyttelseslovens bestemmelser i øvrigt </P>  \r\n\r\n<P>skal finde anvendelse på de virksomheder, der er omfattet af et </P>  \r\n\r\n<P>kommunalt regulativ. </P>  \r\n\r\n<P>Stk. 3. I regler, der udstedes i medfør af stk. 1 og 2, kan der </P>  \r\n\r\n<P>fastsættes straf af bøde. Det kan endvidere fastsættes, at </P>  \r\n\r\n<P>straffen kan stige til hæfte eller fængsel indtil 1 år, hvis </P>  \r\n\r\n<P>overtrædelsen er begået forsætligt eller ved grov uagtsomhed, og </P>  \r\n\r\n<P>hvis der ved overtrædelsen er </P>  \r\n\r\n<P>1) voldt skade på miljøet eller fremkaldt fare derfor eller </P>  \r\n\r\n<P>2) opnået eller tilsigtet en økonomisk fordel for den pågældende selv </P>  \r\n\r\n<P>eller andre, herunder ved besparelser. </P>  \r\n\r\n<P>§ 83, stk. 4-6, i lov om miljøbeskyttelse jf. lovbekendtgørelse nr. </P>  \r\n\r\n<P>85 af 8. marts 1985, som ændret ved lov nr. 329 af 4. juni 1986 </P>  \r\n\r\n<P>og § 17 i lov nr. 925 af 19. december 1986, finder tilsvarende </P>  \r\n\r\n<P>anvendelse.&#171;&#187; </P>  \r\n\r\n<P>Af et mindretal (S og SF): </P>  \r\n\r\n<P>9) Nr. 7 udgår. </P>  \r\n\r\n<P>Af indenrigsministeren, tiltrådt af udvalget: </P>  \r\n\r\n<P>10) Efter nr. 7 indsættes som nyt nummer: </P>  \r\n\r\n<P>&#187;010. Efter § 29 indsættes i kapitel 11 som ny paragraf: </P>  \r\n\r\n<P>&#187;§ 29 a. Ministeren for offentlige arbejder kan godkende regler for  \r\n\r\n</P>  \r\n\r\n<P>frikommuneforsøg, der fraviger bestemmelsen om, hvilke myndigheder </P>  \r\n\r\n<P>der administrerer, herunder træffer afgørelse, efter § 2, stk. 1 </P>  \r\n\r\n<P>og 2, i lov om offentlige veje, jf. lovbekendtgørelse nr. 368 af </P>  \r\n\r\n<P>6. august 1985.&#171;&#187; </P>  \r\n\r\n<P>Af indenrigsministeren, tiltrådt af et flertal (S, KF, V, RV og KRF): </P>  \r\n\r\n<P>11) I nr. 8 indsættes efter den foreslåede § 30 a: </P>  \r\n\r\n<P>&#187;§ 30 b. Ministeren for skatter og afgifter kan godkende regler for  \r\n\r\n</P>  \r\n\r\n<P>frikommuneforsøg, hvorefter vurderingsrådets kompetence og </P>  \r\n\r\n<P>skyldrådets kompetence som 1. klageinstans efter lov om vurdering </P>  \r\n\r\n<P>af landets faste ejendomme, jf. lovbekendtgørelse nr. 437 af 4. </P>  \r\n\r\n<P>august 1984, overføres til kommunalbestyrelserne eller </P>  \r\n\r\n<P>ligningskommissionerne, jf. lov om skattemyndighedernes </P>  \r\n\r\n<P>organisation og om klageadgang m.m. (skattestyrelsesloven), jf. </P>  \r\n\r\n<P>lovbekendtgørelse nr. 573 af 14. november 1984. </P>  \r\n\r\n<P>Stk. 2. Godkendes regler for forsøg efter stk. 1, hvorefter </P>  \r\n\r\n<P>skyldrådets kompetence som 1. klageinstans overføres til </P>  \r\n\r\n<P>kommunalbestyrelsen eller ligningskommissionen, kan der fastsættes </P>  \r\n\r\n<P>bestemmelser, hvorefter disses afgørelser enten kan påklages til </P>  \r\n\r\n<P>skyldrådet som 2. klageinstans eller direkte til </P>  \r\n\r\n<P>Landsskatteretten. </P>  \r\n\r\n<P>Stk. 3. Der kan i forbindelse med frikommuneforsøg godkendt efter </P>  \r\n\r\n<P>stk. 1 pålægges vurderingsformanden og vurderingsmændene andre </P>  \r\n\r\n<P>opgaver end de i vurderingsloven opregnede. </P>  \r\n\r\n<P>Stk. 4. Der kan i forbindelse med godkendelse af regler for </P>  \r\n\r\n<P>frikommuneforsøg fastsættes bestemmelser, hvorefter </P>  \r\n\r\n<P>kommunalbestyrelsen eller ligningskommissionen kan efterprøve </P>  \r\n\r\n<P>vurderingsansættelser, fordelinger m.v. Der kan endvidere </P>  \r\n\r\n<P>fastsættes bestemmelser om fremgangsmåden ved sagsbehandlingen, </P>  \r\n\r\n<P>der fraviger vurderingslovens regler herom, samt bestemmelser, </P>  \r\n\r\n<P>hvorefter ligningskommissionen kan bemyndige </P>  \r\n\r\n<P>vurderingssekretariatet til at træffe afgørelser på kommissionens </P>  \r\n\r\n<P>vegne.&#171; </P>  \r\n\r\n<P>Af indenrigsministeren, tiltrådt af udvalget: </P>  \r\n\r\n<P>12) I nr. 8 indsættes efter den foreslåede § 30 a: </P>  \r\n\r\n<P>&#187;§ 30 c. Ministeren for skatter og afgifter kan godkende regler for  \r\n\r\n</P>  \r\n\r\n<P>frikommuneforsøg, der fraviger reglerne i §§ 2 og 3 i lov om </P>  \r\n\r\n<P>vurdering af landets faste ejendomme, jf. lovbekendtgørelse nr. </P>  \r\n\r\n<P>437 af 14. august 1984.&#171; </P>  \r\n\r\n<P>13) Efter nr. 10 indsættes som nyt nummer: </P>  \r\n\r\n<P>&#187;011. I § 32, stk. 4, der bliver stk. 5, ændres &#187;stk. 3&#171;  \r\n\r\n til: &#187;stk. 1 </P>  \r\n\r\n<P>og 4&#171;.' </P>  \r\n\r\n<P>14) Efter nr. 12 indsættes som nyt nummer: </P>  \r\n\r\n<P>&#187;012. I § 40 indsættes som stk. 2: </P>  \r\n\r\n<P>&#187;Stk. 2. Undervisningsministeren kan godkende regler for </P>  \r\n\r\n<P>frikommuneforsøg, der fraviger bestemmelserne i § 19, stk. 1 og 5, </P>  \r\n\r\n<P>og § 40, stk. 1, i lov om folkeskolen, jf. lovbekendtgørelse nr. </P>  \r\n\r\n<P>541 af 21. august 1986.&#171;&#187; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Med ændringsforslaget ophæves kravet om, at frikommuneregulativer </P>  \r\n\r\n<P>skal behandles to gange i kommunalbestyrelsen. </P>  \r\n\r\n<P>På en konference, som Indenrigsministeriet netop har afholdt for </P>  \r\n\r\n<P>frikommunerne, fremsatte et stort antal kommuner ønske om, at </P>  \r\n\r\n<P>kravet om to behandlinger af frikommuneregulativer i </P>  \r\n\r\n<P>kommunalbestyrelsen ophæves. Kommunerne fandt ikke, at der, som </P>  \r\n\r\n<P>det f.eks. er tilfældet for årsbudgetter, er tilstrækkelig </P>  \r\n\r\n<P>tungtvejende grunde til at opretholde kravet om to behandlinger. </P>  \r\n\r\n<P>Indenrigsministeriet kan tilslutte sig kommunernes vurdering. Det vil </P>  \r\n\r\n<P>herefter være op til den enkelte kommunalbestyrelses egen </P>  \r\n\r\n<P>beslutning, om den ønsker at undergive frikommuneregulativer flere </P>  \r\n\r\n<P>end eön behandling i kommunalbestyrelsen. </P>  \r\n\r\n<P>Til nr. 2 </P>  \r\n\r\n<P>For at kunne modtage iværksætterydelse er det efter lov om </P>  \r\n\r\n<P>arbejdstilbud til ledige, jf. lovbekendtgørelse nr. 535 af 21. </P>  \r\n\r\n<P>november 1985, som ændret ved § 17 i lov nr. 948 af 23. december </P>  \r\n\r\n<P>1986, bl.a. en forudsætning, at den ledige ikke er omfattet af </P>  \r\n\r\n<P>bestemmelserne i lovens § 1, stk. 2, og § 8 om arbejdstilbud eller </P>  \r\n\r\n<P>uddannelsesydelse til ledige under 25 år. Med den foreslåede </P>  \r\n\r\n<P>tilføjelse til frikommunelovens § 9 får arbejdsministeren mulighed </P>  \r\n\r\n<P>for at godkende regulativer for frikommuneforsøg vedrørende </P>  \r\n\r\n<P>iværksætterydelse til ledige under 25 år. </P>  \r\n\r\n<P>Til nr. 3 </P>  \r\n\r\n<P>Socialistisk Folkeparti har flere gange fremsat beslutningsforslag om </P>  \r\n\r\n<P>en frivillig sabbatordning, senest i folketingsåret 1983-84 (2. </P>  \r\n\r\n<P>samling), jf. Folketingstidende 1983-84 (2. samling), </P>  \r\n\r\n<P>forhandlingerne sp. 258 og 743 og tillæg A sp. 1035. </P>  \r\n\r\n<P>I flere kommuner og amtskommuner, der er blevet frikommuner, er der </P>  \r\n\r\n<P>fra de ansattes side stillet forslag om en frivillig </P>  \r\n\r\n<P>sabbatordning, der betyder, at de ansatte i op til eöt år får </P>  \r\n\r\n<P>mulighed for at tage orlov med ret til at vende tilbage til samme </P>  \r\n\r\n<P>stilling efter sabbatårets udløb. </P>  \r\n\r\n<P>Fordelen ved dette forslag er bl.a., at mange arbejdsløse får </P>  \r\n\r\n<P>mulighed for at komme i arbejde i en periode af en vis længde (og </P>  \r\n\r\n<P>tilmed får et fornuftigt stykke arbejde). </P>  \r\n\r\n<P>Socialistisk Folkeparti har i indeværende folketingsår fremsat </P>  \r\n\r\n<P>lovforslag om ændring af frikommuneloven (lovforslag nr. L 172), </P>  \r\n\r\n<P>således at der skabes mulighed for forsøg med sabbatordninger i </P>  \r\n\r\n<P>frikommuner. </P>  \r\n\r\n<P>Ændringsforslaget er indholdsmæssigt identisk med L 172. </P>  \r\n\r\n<P>Til nr. 4 </P>  \r\n\r\n<P>Det fremgår af bemærkningerne til forslaget til den gældende § 22 i </P>  \r\n\r\n<P>frikommuneloven, at landbrugsministerens beføjelser alene vil </P>  \r\n\r\n<P>kunne overføres til en amtskommune, der har status som frikommune. </P>  \r\n\r\n<P>Ændringsforslaget har til formål at give landbrugsministeren mulighed </P>  \r\n\r\n<P>for at godkende frikommuneforsøg med overførsel af ministerens </P>  \r\n\r\n<P>beføjelser til såvel primærkommuner som amtskommuner med status </P>  \r\n\r\n<P>som frikommuner. </P>  \r\n\r\n<P>Til nr. 5 </P>  \r\n\r\n<P>Efter landbrugslovens regler er der mulighed for inden for fastsatte </P>  \r\n\r\n<P>rammer at erhverve eller drive mere end eön landbrugsejendom. På </P>  \r\n\r\n<P>ejendom nr. 2 er der risiko for, at beboelsesbygningen er i mindre </P>  \r\n\r\n<P>god stand og kun vedligeholdes sparsomt. Forsøget tager sigte på </P>  \r\n\r\n<P>at give en frikommune øgede muligheder for, at beboelsesbygningen </P>  \r\n\r\n<P>kan udstykkes og frasælges til en ejer, der istandsætter og </P>  \r\n\r\n<P>vedligeholder bygningen til gavn for livet på landet, specielt i </P>  \r\n\r\n<P>landkommuner. </P>  \r\n\r\n<P>Regler for forsøg på området kan indeholde bestemmelser om, at der </P>  \r\n\r\n<P>først kan gives tilladelse til en sådan landbrugsejendom uden </P>  \r\n\r\n<P>beboelse, når behovet for suppleringsjord for de ejendomme, der </P>  \r\n\r\n<P>ligger inden for sammenlægningsgrænsen på 1 km, er tilgodeset. </P>  \r\n\r\n<P>Reglerne kan ligeledes indeholde bestemmelser om, at jorden ved </P>  \r\n\r\n<P>førstkommende ejerskifte afhændes til sammenlægning med bestående </P>  \r\n\r\n<P>landbrugsejendomme efter landbrugslovens almindelige regler. </P>  \r\n\r\n<P>En frikommunes afgørelse kan indankes for landbrugsministeren. </P>  \r\n\r\n<P>Et forsøg i en primærkommune er ikke til hinder for gennemførelse af </P>  \r\n\r\n<P>forsøg i amtskommunen, men det amtskommunale forsøg vil da ikke </P>  \r\n\r\n<P>omfatte den pågældende primærkommune. </P>  \r\n\r\n<P>Frikommunen vil få pålagt at orientere Landbrugsministeriet om sine </P>  \r\n\r\n<P>afgørelser, og forsøg vil blive vurderet af både frikommunen og </P>  \r\n\r\n<P>Landbrugsministeriet. </P>  \r\n\r\n<P>Forsøg på området vil kun kunne tillades i et begrænset antal </P>  \r\n\r\n<P>frikommuner. </P>  \r\n\r\n<P>Der er fremsat ønske fra en frikommune om at overtage </P>  \r\n\r\n<P>jordbrugskommissionens arbejdsopgaver i forbindelse med </P>  \r\n\r\n<P>administrationen af visse af reglerne i landbrugsloven. </P>  \r\n\r\n<P>Jordbrugskommissionerne og de stedlige medlemmer har ved </P>  \r\n\r\n<P>bekendtgørelser og cirkulærer m.m. fået pålagt visse </P>  \r\n\r\n<P>arbejdsopgaver i forbindelse med administrationen af </P>  \r\n\r\n<P>landbrugsloven, herunder at udarbejde indstillinger til </P>  \r\n\r\n<P>Landbrugsministeriets og Jordlovsudvalgets afgørelser samt at føre </P>  \r\n\r\n<P>tilsyn. </P>  \r\n\r\n<P>Disse arbejdsopgaver vil i forbindelse med frikommuneforsøg kunne </P>  \r\n\r\n<P>overdrages en frikommune i forsøgsperioden, og overdragelsen vil </P>  \r\n\r\n<P>forudsætte inddragelse af jordbrugskyndiges medvirken. </P>  \r\n\r\n<P>De nærmere regler for forsøg på området vil blive fastsat i både et </P>  \r\n\r\n<P>frikommuneregulativ og ved en bekendtgørelse. Da arbejdsopgaverne </P>  \r\n\r\n<P>ikke er pålagt ved lov, er det ikke nødvendigt at indføre </P>  \r\n\r\n<P>lovbestemmelser i frikommuneloven for at skabe hjemmel til forsøg </P>  \r\n\r\n<P>på området, jf. § 3 i frikommuneloven. </P>  \r\n\r\n<P>Til nr. 6 </P>  \r\n\r\n<P>Ifølge jordfordelingsloven kan sager om jordfordeling rejses af </P>  \r\n\r\n<P>landbrugsministeren, Jordbrugsdirektoratet og interesserede </P>  \r\n\r\n<P>lodsejere. Med bestemmelsen kan også frikommuner få adgang til at </P>  \r\n\r\n<P>rejse jordfordelingssager inden for kommunens område. Da </P>  \r\n\r\n<P>frikommuneforsøg skal være udgiftsneutrale i forholdet mellem </P>  \r\n\r\n<P>staten og kommunerne, kan der blive tale om kommunal </P>  \r\n\r\n<P>medfinansiering, da der er begrænsede statslige midler til </P>  \r\n\r\n<P>gennemførelse af jordfordelingssager. Kommunal medfinansiering vil </P>  \r\n\r\n<P>kunne komme på tale, hvor der genemføres mærkbart flere </P>  \r\n\r\n<P>jordfordelingssager end sædvanligt. I overensstemmelse med </P>  \r\n\r\n<P>gældende praksis vil kommunal medfinansiering ligeledes komme på </P>  \r\n\r\n<P>tale, hvor jordomlægningerne hovedsagelig omfatter arealer, der er </P>  \r\n\r\n<P>eller ved jordfordelingen kommer i kommunalt eje. </P>  \r\n\r\n<P>Efter de gældende regler i jordfordelingsloven behandles </P>  \r\n\r\n<P>jordfordelingssager af jorbrugskommissionerne, jf. § 34 i lov om </P>  \r\n\r\n<P>statens fremskaffelse af jord og udlån til jordbrugsmæssige formål </P>  \r\n\r\n<P>m.m. I jordfordelingssager tiltrædes kommissionen af en </P>  \r\n\r\n<P>byretsdommer beskikket af landbrugsministeren og et medlem, der </P>  \r\n\r\n<P>repræsenterer realkreditinstitutter og banker og sparekasser, </P>  \r\n\r\n<P>beskikket af landbrugsministeren efter forhandling med </P>  \r\n\r\n<P>boligministeren og industriministeren, når der skal afsiges </P>  \r\n\r\n<P>kendelser. Denne udvidede jordbrugskommission har domstolslignende </P>  \r\n\r\n<P>kompetence til at afsige inappellable kendelser, der gør indgreb i </P>  \r\n\r\n<P>komplicerede formueretlige forhold, herunder panthaveres stilling, </P>  \r\n\r\n<P>og der er i loven hjemmel til tvangsomlægning af jorder tilhørende </P>  \r\n\r\n<P>lodsejere, der ikke har tilsluttet sig jordfordelingsplanen. </P>  \r\n\r\n<P>Med ændringsforslaget åbnes der mulighed for frikommuneforsøg, hvor </P>  \r\n\r\n<P>jordbrugskommissionsmedlemmerne kan erstattes af et tilsvarende </P>  \r\n\r\n<P>antal medlemmer udpeget af frikommunen, hvorimod byretsdommeren og </P>  \r\n\r\n<P>det realkreditkyndige medlem fortsat beskikkes af </P>  \r\n\r\n<P>landbrugsministeren. Der oprettes således en særlig </P>  \r\n\r\n<P>jordfordelingskommission for frikommunen med selvstændig status i </P>  \r\n\r\n<P>forhold til kommunalbestyrelsen. </P>  \r\n\r\n<P>Uanset bestemmelsen i jordfordelingslovens § 1, stk. 3, vil dommeren </P>  \r\n\r\n<P>og den kreditkyndige sagkyndige være de samme, som er udpeget for </P>  \r\n\r\n<P>den normale jordbrugskommission for hele amtskommunen. </P>  \r\n\r\n<P>Der vil i forbindelse med godkendelse af frikommuneforsøg på området </P>  \r\n\r\n<P>kunne stilles krav om, at et eller flere af de medlemmer, der </P>  \r\n\r\n<P>udpeges af frikommunen, er jordbrugskyndige. </P>  \r\n\r\n<P>Jordfordelingssager behandles med Jordbrugsdirektoratet som </P>  \r\n\r\n<P>sekretariat, og frikommuneforsøg vil fortsætte denne praksis. </P>  \r\n\r\n<P>Godkendelse af forsøg med kommunalt udpegede medlemmer i en </P>  \r\n\r\n<P>primærkommune er ikke til hinder for en efterfølgende godkendelse </P>  \r\n\r\n<P>af forsøg i amtskommunen, men det amtskommunale forsøg vil da ikke </P>  \r\n\r\n<P>omfatte den pågældende primærkommune, medmindre amtskommunens </P>  \r\n\r\n<P>jordfordelingsplan også omfatter omlægning af arealer i den </P>  \r\n\r\n<P>pågældende primærkommune. </P>  \r\n\r\n<P>Bedømmelse af forsøg på jordfordelingsområdet foretages både af </P>  \r\n\r\n<P>frikommunen og Jordbrugsdirektoratet. </P>  \r\n\r\n<P>Til nr. 7 </P>  \r\n\r\n<P>Med ændringsforslaget får miljøministeren hjemmel til at godkende, at </P>  \r\n\r\n<P>Roskilde Amtskommune og Københavns og Frederiksberg Kommuner </P>  \r\n\r\n<P>overtager sagsbehandlings- og tilsynsopgaver på miljøområdet fra </P>  \r\n\r\n<P>Hovedstadsrådet, uanset at Roskilde Amtskommune og Københavns og </P>  \r\n\r\n<P>Frederiksberg Kommuner ikke har status som frikommune. Et sådant </P>  \r\n\r\n<P>forsøg vil blive gennemført af Københavns og Frederiksborg </P>  \r\n\r\n<P>Amtskommuner, der har frikommunestatus. </P>  \r\n\r\n<P>Herved opnås, at forsøget kan komme til at dække hele </P>  \r\n\r\n<P>hovedstadsområdet, således at kompetencefordelingen på </P>  \r\n\r\n<P>miljøområdet i denne region bliver ensartet. Ved forsøgets ophør </P>  \r\n\r\n<P>skal der herefter på baggrund af de indhøstede erfaringer tages </P>  \r\n\r\n<P>stilling til den fremtidige fordeling af miljøopgaver i </P>  \r\n\r\n<P>hovedstadsområdet. </P>  \r\n\r\n<P>Til nr. 8 </P>  \r\n\r\n<P>Bestemmelsen giver hjemmel til at godkende frikommuneforsøg, der </P>  \r\n\r\n<P>fraviger bestemmelserne i miljøbeskyttelseslovens kapitel 5, </P>  \r\n\r\n<P>hvorved der i et frikommuneregulativ kan fastsættes generelle krav </P>  \r\n\r\n<P>til forureningen ved etablering af bestemte virksomheder inden for </P>  \r\n\r\n<P>bestemte områder. En virksomhed, der er omfattet af regulativet, </P>  \r\n\r\n<P>kan herefter etablere sig uden at afvente en kapitel </P>  \r\n\r\n<P>5-godkendelse, idet oplysninger om en virksomheds </P>  \r\n\r\n<P>forureningsforhold skal indgives samtidig med ansøgning om </P>  \r\n\r\n<P>byggetilladelse. </P>  \r\n\r\n<P>Formålet med et sådant forsøg er dels at lette sagsgangen for såvel </P>  \r\n\r\n<P>kommuner som virksomheder, dels at virksomheder og borgere på </P>  \r\n\r\n<P>forhånd skal kunne gøre sig bekendt med, hvilke miljøkrav der </P>  \r\n\r\n<P>stilles. </P>  \r\n\r\n<P>Regulativet vil indeholde bestemmelser om, præcis hvilke typer af </P>  \r\n\r\n<P>særligt forurenende virksomheder der er omfattet af forsøget, og </P>  \r\n\r\n<P>præcis hvilke områder regulativet gælder for. Med henblik på at </P>  \r\n\r\n<P>sikre, at der ved et sådant forsøg ikke sker miljømæssige </P>  \r\n\r\n<P>forringelser af omgivelserne, vil der i regulativet endvidere </P>  \r\n\r\n<P>blive fastsat regler om sagsbehandling, klageadgang, tilsyn og </P>  \r\n\r\n<P>indgreb over for overtrædelser. </P>  \r\n\r\n<P>Den foreslåede bestemmelse indeholder desuden hjemmel til i </P>  \r\n\r\n<P>regulativet at fastsætte straf for overtrædelser. </P>  \r\n\r\n<P>Til nr. 9 </P>  \r\n\r\n<P>Mindretallet finder, at en klagefrist på 2 uger er utilladelig kort. </P>  \r\n\r\n<P>Til nr. 10 </P>  \r\n\r\n<P>Bestemmelsen giver hjemmel til, at ministeren for offentlige arbejder </P>  \r\n\r\n<P>kan godkende forsøg, hvorefter beføjelser, som staten har som </P>  \r\n\r\n<P>vejbestyrelse for statsvejene, decentraliseres til en </P>  \r\n\r\n<P>friamtskommune. </P>  \r\n\r\n<P>Forsøget indebærer, at friamtskommunen får mulighed for at foretage </P>  \r\n\r\n<P>en samlet prioritering af vedligeholdelsearbejder og mindre </P>  \r\n\r\n<P>anlægsarbejder for amtsveje og statsveje. Forsøget skal være </P>  \r\n\r\n<P>udgiftsneutralt i forholdet mellem staten og friamtskommunen. </P>  \r\n\r\n<P>Staten udbetaler derfor et beløb til friamtskommunen, der svarer </P>  \r\n\r\n<P>til statens besparelse ved forsøget. </P>  \r\n\r\n<P>For at sikre gennemførelsen af en overordnet landsdækkende </P>  \r\n\r\n<P>trafikpolitik, herunder ensartethed og sammenhæng i det </P>  \r\n\r\n<P>overordnede vejnet, kan ministeren for offentlige arbejder gøre </P>  \r\n\r\n<P>forsøget betinget af, at Ministeriet for Offentlige Arbejder kan </P>  \r\n\r\n<P>overtage udførelsen af et hvilket som helst arbejde, herunder </P>  \r\n\r\n<P>planlægning, i det omfang det er nødvendigt for at sikre </P>  \r\n\r\n<P>gennemførelsen af en overordnet landsdækkende trafikpolitik. </P>  \r\n\r\n<P>Suspenderes forsøget for konkrete vedligeholdelses- eller </P>  \r\n\r\n<P>anlægsaktiviteter, reduceres statens tilskud til amtskommunen </P>  \r\n\r\n<P>tilsvarende. </P>  \r\n\r\n<P>Forsøget vil endvidere kunne gøres betinget af, at anlægsarbejder </P>  \r\n\r\n<P>kræves forelagt til godkendelse forinden iværksættelse. </P>  \r\n\r\n<P>Forsøget vil endelig kunne gøres betinget af, at statslige </P>  \r\n\r\n<P>besparelsesinitiativer på vejområdet også slår igennem over for </P>  \r\n\r\n<P>statens tilskud til friamtskommunen. </P>  \r\n\r\n<P>Konkrete broarbejder og lign. kan undtages fra forsøget. </P>  \r\n\r\n<P>Forsøget kan alene godkendes for Københavns Amtskommunes vedkommende. </P>  \r\n\r\n<P>Til nr. 11 </P>  \r\n\r\n<P>Den foreslåede bestemmelse åbner mulighed for at godkende </P>  \r\n\r\n<P>frikommuneforsøg, hvorefter vurderingsrådets ansættelser, </P>  \r\n\r\n<P>afgørelser og fordelinger efter vurderingslovens § 2, stk. 4, § 4, </P>  \r\n\r\n<P>stk. 1, 3 og 4, § 5, stk. 1, § 6, § 10, stk. 3, § 14, stk. 6, § </P>  \r\n\r\n<P>17, §§ 30-34, § 38, stk. 2, og § 39, stk. 1, samt skyldrådets </P>  \r\n\r\n<P>kompetence som 1. klageinstans efter vurderingslovens § 42, stk. </P>  \r\n\r\n<P>1, pålægges kommunalbestyrelsen eller ligningskommissionen. </P>  \r\n\r\n<P>Klagebehandlingen kommer herved til at følge den fremgangsmåde, </P>  \r\n\r\n<P>der kendes fra klager over ligningskommissionernes </P>  \r\n\r\n<P>skatteansættelse af indkomst og formue, hvorefter klager i 1. </P>  \r\n\r\n<P>instans indgives til den myndighed, der tidligere har truffet </P>  \r\n\r\n<P>afgørelse i sagen. </P>  \r\n\r\n<P>Frikommuneforsøget vil endvidere indebære, at vurderingslovens regler </P>  \r\n\r\n<P>om nedsættelse af vurderingsråd, om vederlæggelse af </P>  \r\n\r\n<P>vurderingsmænd og om vurderingsmænds habilitet i vurderingslovens </P>  \r\n\r\n<P>§ 22, stk. 2, § 23, stk. 1-5, § 27 og § 28, stk. 1 og 2, kan </P>  \r\n\r\n<P>fraviges og i frikommuneregulativet erstattes af nye regler eller </P>  \r\n\r\n<P>af de tilsvarende regler i skattestyrelsesloven og i </P>  \r\n\r\n<P>forretningsordenen for ligningskommissioner uden for København. </P>  \r\n\r\n<P>Endelig vil frikommuneforsøgene nødvendiggøre en række fravigelser </P>  \r\n\r\n<P>af teknisk karakter af vurderingslovens § 35, stk. 1 og 2, § 38, </P>  \r\n\r\n<P>stk. 2, § 39 A, § 40, stk. 1, og af § 42, stk. 1 og 2. </P>  \r\n\r\n<P>Den mulighed, som det foreslåede stk. 2 åbner for at fastsætte </P>  \r\n\r\n<P>bestemmelser, hvorefter kommunalbestyrelsens eller </P>  \r\n\r\n<P>ligningskommissionens afgørelse som 1. klageinstans skal kunne </P>  \r\n\r\n<P>påklages direkte til Landsskatteretten, er i overensstemmelse med </P>  \r\n\r\n<P>nr. 8 i det fremsatte lovforslag om skatteansættelse af indkomst </P>  \r\n\r\n<P>og formue. </P>  \r\n\r\n<P>Efter ændringsforslaget bortfalder vurderingsformandens nuværende </P>  \r\n\r\n<P>opgaver som vurderingsformand. De samme gælder vurderingsmændenes </P>  \r\n\r\n<P>opgaver. Der foreslås derfor i stk. 3, at vurderingsformanden - og </P>  \r\n\r\n<P>evt. vurderingsmændene - skal kunne pålægges andre opgaver. </P>  \r\n\r\n<P>De opgaver, som man kan tænke sig skal kunne pålægges </P>  \r\n\r\n<P>vurderingsformanden og evt. vurderingsmændene efter stk. 3, er </P>  \r\n\r\n<P>ydelse af bistand til ligningskommissionen eller </P>  \r\n\r\n<P>kommunalbestyrelsen ved vurdering af ejendomme af særlig karakter. </P>  \r\n\r\n<P>Vurderingsformanden og vurderingsmændene kan deltage som </P>  \r\n\r\n<P>tilforordnede i vurderingsarbejdet, og de kan deltage i </P>  \r\n\r\n<P>evalueringen af frikommuneforsøget. </P>  \r\n\r\n<P>Ved det foreslåede stk. 4, 1. pkt., skabes der hjemmel for </P>  \r\n\r\n<P>kommunalbestyrelsen eller ligningskommissionen til at efterprøve </P>  \r\n\r\n<P>vurdringsansættelser og fordelinger (revision). Den ligeledes i </P>  \r\n\r\n<P>stk. 4 foreslåede hjemmel for ligningskommissionerne til at </P>  \r\n\r\n<P>delegere vurderingskompetencen til vurderingssekretariaterne er i </P>  \r\n\r\n<P>overensstemmelse med den mulighed, som ligningskommissionerne har </P>  \r\n\r\n<P>for at bemyndige skatteforvaltningen til at træffe afgørelse på </P>  \r\n\r\n<P>kommissionens vegne. </P>  \r\n\r\n<P>Det forudsættes, at de afvigende regler, der kan fastsættes efter </P>  \r\n\r\n<P>stk. 4, ikke i retssikkerhedsmæssig forstand stiller borgerne </P>  \r\n\r\n<P>ringere end den pågældende lovgivning. </P>  \r\n\r\n<P>Til nr. 12 </P>  \r\n\r\n<P>Bestemmelsen åbner mulighed for, at omvurdering kan ske løbende, når </P>  \r\n\r\n<P>der er anledning til det, i stedet for at omvurderinger foretages </P>  \r\n\r\n<P>eön gang om året. Forsøg efter denne bestemmelse vil sigte på, at </P>  \r\n\r\n<P>borgerne vil få bedre og hurtigere service, da beregning af egen </P>  \r\n\r\n<P>lejeværdi og grundskyld hurtigere ajourføres. Samtidig opnås en </P>  \r\n\r\n<P>bedre ressourceudnyttelse i forvaltningen. Tidspunktet for </P>  \r\n\r\n<P>ikrafttræden af den skattemæssige virkning eller andre </P>  \r\n\r\n<P>restvirkninger efter lovgivningen i øvrigt berøres ikke af </P>  \r\n\r\n<P>forsøget. </P>  \r\n\r\n<P>Til nr. 13 </P>  \r\n\r\n<P>Ændringen af henvisningen fra stk. 3 til stk. 4 er teknisk. </P>  \r\n\r\n<P>Indsættelsen af stk. 1 indebærer, at alle kommuner i en </P>  \r\n\r\n<P>friamtskommune får mulighed for at træffe beslutninger efter </P>  \r\n\r\n<P>bistandslovens § 42, stk. 2, og § 58, stk. 3, samt efter §§ 14, 16 </P>  \r\n\r\n<P>og 18 i lov om social pension. Der har siden lovforslagets </P>  \r\n\r\n<P>fremsættelse været forespørgsler om muligheden for at lave forsøg </P>  \r\n\r\n<P>med revaliderings- og pensionsnævnets kompetence i en </P>  \r\n\r\n<P>friamtskommune. </P>  \r\n\r\n<P>Til nr. 14 </P>  \r\n\r\n<P>Baggrunden for ændringsforslaget er, at voksnes deltagelse i </P>  \r\n\r\n<P>folkeskolens undervisning støder imod de for folkeskolen fastsatte </P>  \r\n\r\n<P>aldersgrænser. Disse er indeholdt i bestemmelserne i lovens § 19, </P>  \r\n\r\n<P>stk. 1 og 5. Det fremgår af § 19, stk. 1, at kommunen skal sørge </P>  \r\n\r\n<P>for undervisning i grundskolen og 10. klasse af børn og unge, der </P>  \r\n\r\n<P>bor eller opholder sig i kommunen, og hvis forældre ønsker dem </P>  \r\n\r\n<P>optaget i folkeskolen. Det fremgår af gennemførelsescirkulæret til </P>  \r\n\r\n<P>folkeskoleloven af 1976, afsnit II.18.1., at bestemmelserne i § 19 </P>  \r\n\r\n<P>ikke er til hinder for, at der gives elever, der er fyldt 18 år, </P>  \r\n\r\n<P>tilladelse til at fortsætte skolegangen eöt eller flere år, eller </P>  \r\n\r\n<P>at der gives elever, der har opnået dispensation efter § 33, stk. </P>  \r\n\r\n<P>4, tilladelse til at fortsætte skolegangen efter det fyldte 18. </P>  \r\n\r\n<P>år. </P>  \r\n\r\n<P>Bestemmelsen i § 19, stk. 1, må derfor forstås således, at der ikke </P>  \r\n\r\n<P>er en almindelig adgang til, at voksne over 18 år kan modtage </P>  \r\n\r\n<P>undervisning i folkeskolen. </P>  \r\n\r\n<P>Sigtet med en hjemmel til at kunne fravige § 19, stk. 1, er tillige </P>  \r\n\r\n<P>at kunne fravige det almindelige princip om, at elever skal være </P>  \r\n\r\n<P>indskrevet i folkeskolen for at kunne følge undervisning i f.eks. </P>  \r\n\r\n<P>et valgfag. </P>  \r\n\r\n<P>Formålet med udvidelsen er konkret, </P>  \r\n\r\n<P>- at det kan godkendes, at undervisning i fritiden efter </P>  \r\n\r\n<P>folkeskolelovens § 3, stk. 3, også kan tilbydes voksne mod </P>  \r\n\r\n<P>betaling og med en deltagelse på indtil halvdelen af et holds </P>  \r\n\r\n<P>deltagerantal, og </P>  \r\n\r\n<P>- at det kan godkendes, at undervisning i folkeskolens valgfag på </P>  \r\n\r\n<P>8.-10. klassetrin efter folkeskolelovens § 9 også kan tilbydes </P>  \r\n\r\n<P>voksne mod betaling og med en deltagelse på indtil halvdelen af et </P>  \r\n\r\n<P>holds deltagerantal. </P>  \r\n\r\n<P>Karen Højte Jensen (KF) nfmd. Flemming Jensen (KF) Lizzie </P>  \r\n\r\n<P>Lichtenberg (KF) Lis Aaltonen (KF) Svend Heiselberg (V) Niels </P>  \r\n\r\n<P>Anker Kofoed (V) Maisted (V) Steffensen (KRF) Hanne Andersen </P>  \r\n\r\n<P>(S) Dorte Bennedsen (S) Tove Lindbo Larsen (S) Lerke (S) </P>  \r\n\r\n<P>Henning Rasmussen (S) fmd. Taanquist (S) Agerschou (SF) </P>  \r\n\r\n<P>Tommy Dinesen (SF) Ole Vig Jensen (RV) </P>  \r\n\r\n<P>Partierne CD, FP og VS havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00077"
        },
        {
            "displayName": "Entydig dokumentidentifikation",
            "displayValue": "CL005228"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}