{
    "id": 105306,
    "title": "Bekendtgørelse om det tekniske grundlag for firmapensionskasser",
    "documentTypeId": "60",
    "isSagsforlobPeriodValid": true,
    "shortName": "BEK nr 1227 af 22/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om det tekniske grundlag for firmapensionskasser <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af § 13, stk. 2, § 21, nr. 1 og 2 og § 71, stk. 5, i lov om tilsyn med firmapensionskasser, jf. lovbekendtgørelse nr. 1017 af 24. oktober 2005, som ændret ved § 1 i lov nr. 398 af 30. april 2007, fastsættes:</p><p class=\"ParagrafGruppeOverskrift\">Anvendelsesområde</p><p class=\"Paragraf\"><span class=\"ParagrafNr\">§ 1.</span> Denne bekendtgørelse finder anvendelse på pensionskasser med hjemsted i Danmark, der har tilladelse til at drive virksomhed efter § 10 i lov om tilsyn med firmapensionskasser. Bekendtgørelsen finder tillige anvendelse på pensionskasser i lande uden for Den Europæiske Union, og som Fællesskabet ikke har indgået aftale med på det finansielle område, der har tilladelse til at drive virksomhed efter lovens § 10.</p><p class=\"ParagrafGruppeOverskrift\">Form</p><p class=\"Paragraf\"><span class=\"ParagrafNr\">§ 2.</span> Anmeldelse af pensionskassens tekniske grundlag m.v. samt ændringer heri skal foretages ved at benytte det af Finanstilsynet hertil udarbejdede skema, der er benævnt »<span class=\"Italic\">Anmeldelse af det tekniske grundlag m.v.</span> «.</p><p class=\"Stk2\"><span class=\"StkNr\">Stk. 2.</span> Anmeldelsen skal have en så klar og præcis form, at den uden videre kan danne basis for en kyndig aktuars kontrolberegninger, og den skal i sin helhed være egnet til at give et fyldestgørende billede af pensionskassens aktiviteter. Det skal tydeligt angives i anmeldelsen, hvilke ændringer der er foretaget i forhold til tidligere anmeldte tekniske grundlag m.v.</p><p class=\"ParagrafGruppeOverskrift\">Indhold generelt</p><p class=\"Paragraf\"><span class=\"ParagrafNr\">§ 3.</span> Anmeldelsen skal indeholde en matematisk beskrivelse og gennemgang af de anmeldte forhold. Anmeldelsen skal endvidere indeholde en redegørelse for de økonomiske og juridiske konsekvenser for medlemmerne og en redegørelse for de økonomiske, juridiske og aktuarmæssige konsekvenser for pensionskassen.</p><p class=\"Stk2\"><span class=\"StkNr\">Stk. 2.</span> Ved anmeldelser efter § 13, stk. 1, nr. 1-5, i lov om tilsyn med firmapensionskasser, skal pensionskassen redegøre for, at de anmeldte regler er betryggende og rimelige.</p><p class=\"ParagrafGruppeOverskrift\">Offentlig tilgængelighed</p><p class=\"Paragraf\"><span class=\"ParagrafNr\">§ 4.</span> Anmeldelsen er offentlig tilgængelig, når den er registreret i Finanstilsynet, jf. dog §§ 5 og 6. Anmeldelser, der er modtaget i Finanstilsynet inden den 1. november 2007, indføres ikke i registeret og er ikke offentlig tilgængelige.</p><p class=\"Paragraf\"><span class=\"ParagrafNr\">§ 5.</span> De til en anmeldelse hørende pensionstekniske beregninger og metoder, som pensionskassen betragter som en egentlig nyskabelse i forhold til tilgængelig viden på området, og som pensionskassen selv behandler fortroligt, kan af pensionskassen anføres i et særskilt bilag, der ikke er offentligt tilgængeligt. Skemaet til bilaget, der er benævnt »<span class=\"Italic\">Redegørelse i henhold til § 5, stk. 1</span>«, skal benyttes.</p><p class=\"Stk2\"><span class=\"StkNr\">Stk. 2.</span> Finanstilsynet kan træffe afgørelse om, at hele bilaget eller dele af bilaget, der er benævnt »<span class=\"Italic\">Redegørelse i henhold til § 5, stk. 1,</span>«, skal være offentlig tilgængeligt, hvis tilsynet konkret skønner, at pensionskassen ikke vil lide væsentlig økonomisk skade ved offentliggørelsen, eller at offentliggørelsen ikke vil give andre pensionsinstitutter en uberettiget konkurrencemæssig fordel.</p><p class=\"Paragraf\"><span class=\"ParagrafNr\">§ 6.</span> De dele af de i § 3, stk. 1, nævnte redegørelser, som pensionskassen vurderer ikke er nødvendige for at kunne forstå de væsentligste elementer i pensionsordningen eller ikke er nødvendige for at kunne foretage kontrolberegninger, kan anføres i et særskilt bilag, der ikke er offentlig tilgængelig. Skemaet til bilaget, der er benævnt »<span class=\"Italic\">Redegørelse i henhold til § 6, stk. 1</span>«, skal benyttes.</p><p class=\"Stk2\"><span class=\"StkNr\">Stk. 2.</span> Det er en betingelse for at kunne bruge »<span class=\"Italic\">Redegørelse i henhold til § 6, stk. 1</span>«, at redegørelsen:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> angiver de anmeldte forholds konsekvenser for pensionskassen som helhed,</p><p class=\"Liste1\"><span class=\"Liste1Nr\">2)</span> sammenskriver de anmeldte forhold og tidligere anmeldte forhold, eller</p><p class=\"Liste1\"><span class=\"Liste1Nr\">3)</span> indeholder øvrige supplerende oplysninger til Finanstilsynet.</p></div></p><p class=\"Stk2\"><span class=\"StkNr\">Stk. 3.</span> Finanstilsynet kan træffe afgørelse om, at hele bilaget eller dele af bilaget, der er benævnt »<span class=\"Italic\">Redegørelse i henhold til § 6, stk. 1,</span>« skal være offentlig tilgængeligt, hvis tilsynet konkret skønner, at det pågældende bilag helt eller delvist er nødvendigt for at kunne forstå de væsentligste elementer i pensionsordningen eller for at kunne foretage kontrolberegninger.</p><p class=\"Paragraf\"><span class=\"ParagrafNr\">§ 7.</span> Finanstilsynet sender kopi af de i registeret indførte anmeldelser til enhver person, der beder herom. Finanstilsynet kan forlange, at den pågældende nærmere angiver den eller de anmeldelser, der ønskes kopi af.</p><p class=\"Stk2\"><span class=\"StkNr\">Stk. 2.</span> Hvis Finanstilsynet ikke har sendt den i stk. 1 nævnte kopi til en person senest 10 dage efter, at den pågældende har bedt tilsynet herom, skal tilsynet underrette den pågældende om grunden hertil. Finanstilsynet skal samtidig oplyse, hvornår den pågældende kan forvente at modtage kopien.</p><p class=\"Stk2\"><span class=\"StkNr\">Stk. 3.</span> Finanstilsynet er berettiget til at kræve betaling for kopiering og fremsendelse af de i registeret indførte anmeldelser med tilhørende bilag. Betalingerne må ikke overstige den betaling, der er anført i bekendtgørelsen nr. 647 af 18. september 1986 om betaling af afskrifter og fotokopier, der udleveres i henhold til lov om offentlighed i forvaltningen.</p><p class=\"ParagrafGruppeOverskrift\">Bemyndigelse og underskrift</p><p class=\"Paragraf\"><span class=\"ParagrafNr\">§ 8.</span> Pensionskassen skal meddele Finanstilsynet, hvilke personer der er bemyndiget til at underskrive anmeldelse af pensionskassens tekniske grundlag m.v.</p><p class=\"Stk2\"><span class=\"StkNr\">Stk. 2.</span> Anmeldelse af pensionskassens tekniske grundlag m.v. samt ændringer heri skal sendes til Finanstilsynet i ét underskrevet eksemplar.</p><p class=\"ParagrafGruppeOverskrift\">Aktuarerklæring</p><p class=\"Paragraf\"><span class=\"ParagrafNr\">§ 9.</span> En anmeldelse efter § 2 skal være vedlagt en særskilt erklæring fra pensionskassens ansvarshavende aktuar vedrørende de anmeldte forhold. Erklæringen skal indsendes til Finanstilsynet i ét underskrevet eksemplar. Aktuaren skal i sin udtalelse erklære, om de anmeldte forhold er i overensstemmelse med § 17, stk. 1-3, i lov om tilsyn med firmapensionskasser. Aktuaren skal endvidere erklære, om aktuaren er enig i pensionskassens redegørelse efter § 3.</p><p class=\"Stk2\"><span class=\"StkNr\">Stk. 2.</span> Skemaet til bilaget, der er benævnt »<span class=\"Italic\">aktuarerklæring</span>«, skal benyttes.</p><p class=\"Stk2\"><span class=\"StkNr\">Stk. 3.</span> Den i stk. 1 nævnte erklæring er ikke offentlig tilgængelig.</p><p class=\"ParagrafGruppeOverskrift\">Virksomhedsgrundlag</p><p class=\"Paragraf\"><span class=\"ParagrafNr\">§ 10.</span> En pensionskasse skal sikre pension efter ensartede regler for objektivt afgrænsede grupper af medlemmer.</p><p class=\"ParagrafGruppeOverskrift\">Tegningsgrundlag</p><p class=\"Paragraf\"><span class=\"ParagrafNr\">§ 11.</span> I det beregningsgrundlag (tegningsgrundlag), som en pensionskasse anvender ved fastsættelsen af pensionsbidrag og ydelser, skal risikoelementerne og rentefoden vælges med forsigtighed, jf. dog §§ 15-17. Rentefoden skal endvidere opfylde betingelserne i stk. 2-4.</p><p class=\"Stk2\"><span class=\"StkNr\">Stk. 2.</span> Rentefoden må ikke overstige den maksimale grundlagsrente for livsforsikringsselskaber og tværgående pensionskasser fastsat af Finanstilsynet, jf. bekendtgørelse om grundlagsrente for livsforsikringsvirksomhed. Hvis pensionstilsagnene indebærer en garanteret regulering efter et løn- eller prisniveau eller lignende, skal rentefoden formindskes med et forsigtigt fastsat skøn over reguleringstakten. Hvis det kan begrundes i pensionstilsagnenes karakter, kan der for eventuelle tilsagn forudsættes forskellig rente før og efter det fastsatte pensioneringstidspunkt.</p><p class=\"Stk2\"><span class=\"StkNr\">Stk. 3.</span> Hvis tegningsgrundlaget for oprettelse af nye pensionstilsagn ændres, har dette kun betydning for fremtidige tilsagn og regulering af allerede afgivne tilsagn. Derimod kan udtrædelsesgodtgørelser beregnes på det eller de hidtil anvendte grundlag for de tilsagn, der er afgivet inden grundlagsændringen.</p><p class=\"Stk2\"><span class=\"StkNr\">Stk. 4.</span> Stk. 2, 1. pkt., gælder ikke for aktuelle pensionstilsagn.</p><p class=\"Paragraf\"><span class=\"ParagrafNr\">§ 12.</span> Hvis administrationsomkostninger afholdes af pensionskassen, skal det i § 11 nævnte tegningsgrundlag indeholde regler om dækning heraf, herunder forsigtigt fastsatte omkostningselementer.</p><p class=\"Stk2\"><span class=\"StkNr\">Stk. 2.</span> Hvis pensionskassen afholder administrationsomkostninger, og disse helt eller delvis dækkes af de indbetalte bidrag, fastsættes nettobidraget til det indbetalte bidrag fratrukket et omkostningstillæg. I øvrige tilfælde fastsættes nettobidraget til det indbetalte bidrag.</p><p class=\"Paragraf\"><span class=\"ParagrafNr\">§ 13.</span> Nettobidrag og ydelser skal for hvert enkelt medlem fastsættes, så det ved optagelsen gælder, at nutidsværdien af ydelserne er lig nutidsværdien af nettobidragene ved anvendelse af det i § 11-12 nævnte tegningsgrundlag. Tilsvarende gælder ved enhver ændring af nettobidrag og ydelser, herunder ved overskudsfordeling og overgang til førtidspension eller hvilende medlemskab.</p><p class=\"Paragraf\"><span class=\"ParagrafNr\">§ 14.</span> Pensionsbidrag og ydelser skal fastsættes på en af følgende måder:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Pensionsydelserne er fastsat på forhånd (f.eks. til et bestemt beløb eller en bestemt andel af den pensionsgivende løn), og der beregnes et fast løbende bidrag og/eller et ikke-opsat engangsindskud herudfra (ydelsesdefinerede pensionsordninger), jf. dog § 27.</p><p class=\"Liste1\"><span class=\"Liste1Nr\">2)</span> Bidraget er fastsat på forhånd (f.eks. til en bestemt andel af den pensionsgivende løn), og pensionsydelserne beregnes herudfra (bidragsdefinerede pensionsordninger).</p><p class=\"Liste1\"><span class=\"Liste1Nr\">3)</span> Bidraget og alle pensionsydelser bortset fra alderspension og eventuelt andre ydelser er fastsat på forhånd (f.eks. til en bestemt andel af den pensionsgivende løn), og alderspensionen og de nævnte andre pensionsydelser beregnes herudfra (delvis bidragsdefinerede pensionsordninger).</p></div></p><p class=\"Stk2\"><span class=\"StkNr\">Stk. 2.</span> I ydelsesdefinerede pensionsordninger kan ydelsernes størrelse være reguleret efter regler fastsat i pensionsregulativet, f.eks. efter medlemmets anciennitet. I så fald skal pensionsydelsernes størrelse ved normal alderspensioneringsalder anvendes ved beregningen af det faste løbende bidrag og/eller det ikke-opsatte engangsindskud.</p><p class=\"Stk2\"><span class=\"StkNr\">Stk. 3.</span> I bidragsdefinerede og delvis bidragsdefinerede pensionsordninger kan bidragets størrelse variere efter regler fastsat i pensionsregulativet.</p><p class=\"Stk2\"><span class=\"StkNr\">Stk. 4.</span> Pensionsbidrag og pensionsydelser kan ikke blive negative for noget medlem.</p><p class=\"ParagrafGruppeOverskrift\">Tegningsgrundlag for pensionskasser med ydelsesdefinerede pensionsordninger, der er oprettet fra og med 1. november 2007, og for pensionskasser med ydelsesdefinerede pensionsordninger, der er oprettet før 1. november 2007, og som har besluttet at anvende dette grundlag</p><p class=\"Paragraf\"><span class=\"ParagrafNr\">§ 15.</span> En pensionskasse med ydelsesdefinerede pensionsordninger, der er oprettet fra og med 1. november 2007 skal i stedet for det i §§ 11-12 nævnte tegningsgrundlag anvende et tegningsgrundlag til fastsættelse af bidrag og ydelser, hvor risikoelementerne og omkostningselementerne mindst skal være baseret på det på beregningstidspunktet bedste skøn, og hvor rentefoden fastsættes i overensstemmelse med stk. 2. Grundlaget skal desuden indeholde et sikkerhedstillæg, jf. stk. 4.</p><p class=\"Stk2\"><span class=\"StkNr\">Stk. 2.</span> Rentefoden i det i stk. 1 nævnte tegningsgrundlag må ikke overstige en diskonteringsrente, som er opgjort efter reglerne i bilag 5 i bekendtgørelse om finansielle rapporter for firmapensionskasser. Hvis pensionstilsagnene indebærer en garanteret regulering efter et løn- eller prisniveau, skal rentefoden formindskes med den på opgørelsestidspunktet fastsatte reguleringstakt opgjort efter reglerne i bilag 6 i bekendtgørelse om finansielle rapporter for firmapensionskasser, jf. dog stk. 3.</p><p class=\"Stk2\"><span class=\"StkNr\">Stk. 3.</span> Finanstilsynet kan efter ansøgning dispensere fra kravet i 2. pkt. i stk. 2, om, at reguleringstakten skal opgøres efter reglerne i bilag 6 i bekendtgørelse om finansielle rapporter for firmapensionskasser, hvis Finanstilsynet vurderer, at der ved en anden opgørelse som minimum er samme sikkerhed for, at bidraget er baseret på et betryggende grundlag.</p><p class=\"Stk2\"><span class=\"StkNr\">Stk. 4.</span> Det i stk. 1 nævnte sikkerhedstillæg skal mindst svare til det skønnede tillæg, som pensionskassen på markedet må forventes at skulle betale til en erhverver af kassens bestand af pensionsordninger, for at denne vil påtage sig risikoen for udsving i størrelsen af betalingstidspunkterne for de garanterede ydelser. For at tage hensyn til risikoen og usikkerheden på betalingsstrømmene kan pensionskassen anmelde og anvende et standardfradrag på 5 % i diskonteringssatsen.</p><p class=\"Paragraf\"><span class=\"ParagrafNr\">§ 16.</span> Det i § 15 nævnte tegningsgrundlag skal indeholde bestemmelser om optjening af pensionstilsagnet svarende til bestemmelserne i vedtægterne og pensionsregulativet. Hvert medlems optjente pensionstilsagn skal på ethvert tidspunkt (beregningstidspunktet) udgøre summen af</p><p class=\"Tekst2\"><div><p class=\"Liste1\"><span class=\"Liste1Nr\">1)</span> medlemmets pensionstilsagn ved optagelsen i pensionskassen, og</p><p class=\"Liste1\"><span class=\"Liste1Nr\">2)</span> en andel af forskellen mellem medlemmets pensionstilsagn ved normal pensioneringsalder og medlemmets pensionstilsagn ved optagelsen i pensionskassen. Andelen skal mindst svare til forholdet mellem tiden fra optagelsen i pensionskassen frem til beregningstidspunktet og tiden fra optagelsen i kassen frem til normal pensioneringsalder (lineær optjening).</p></div></p><p class=\"Stk2\"><span class=\"StkNr\">Stk. 2.</span> Bidraget skal for hvert enkelt medlem mindst udgøre den del af væksten i pensionshensættelsen, som ikke dækkes af den forudsatte rente med fradrag af risikopræmie, den forudsatte regulering og administration. Ved beregningen anvendes det i henhold til § 15 fastsatte tegningsgrundlag.</p><p class=\"Paragraf\"><span class=\"ParagrafNr\">§ 17.</span> En pensionskasse med ydelsesdefinerede pensionsordninger, der er oprettet før 1. november 2007, kan beslutte at anvende det i §§ 15-16 nævnte tegningsgrundlag til fastsættelse af ydelser og bidrag i stedet for det i §§ 11-12 nævnte tegningsgrundlag. I det omfang ændringen af tegningsgrundlaget samtidig indebærer ændring af pensionskassens vedtægter eller pensionsregulativ, skal ændringen vedtages i overensstemmelse med § 35 i lov om tilsyn med firmapensionskasser.</p><p class=\"ParagrafGruppeOverskrift\">Konvertering af engangssummer</p><p class=\"Paragraf\"><span class=\"ParagrafNr\">§ 18.</span> Hvis en pensionskasse tilbyder engangssummer, kan pensionsregulativet give adgang til, at disse ved forfald, i stedet for at blive udbetalt kontant, anvendes til forhøjelse af løbende livsbetingede ydelser til de pensionsberettigede i overensstemmelse med § 13.</p><p class=\"ParagrafGruppeOverskrift\">Førtidspension m.v.</p><p class=\"Paragraf\"><span class=\"ParagrafNr\">§ 19.</span> Pensionsregulativet kan give adgang til, at medlemmer har ret til en større førtidspension eller hvilende pension end den, som anvendelse af § 13 fører til.</p><p class=\"Stk2\"><span class=\"StkNr\">Stk. 2.</span> Pensionsregulativet kan give adgang til, at den virksomhed, hvortil pensionskassen er knyttet, i enkelte tilfælde kan beslutte at tilbyde et medlem en større førtidspension end den, som anvendelse af § 13 fører til. I så fald skal virksomheden indbetale et engangsindskud svarende til nutidsværdien af forøgelsen af pensionstilsagnet beregnet på det i § 11-12 nævnte tegningsgrundlag.</p><p class=\"ParagrafGruppeOverskrift\">Beregning og fordeling af overskud</p><p class=\"Paragraf\"><span class=\"ParagrafNr\">§ 20.</span> Ved overskud forstås regnskabsperiodens pensionstekniske resultat, jf. bekendtgørelse om finansielle rapporter for firmapensionskasser, reguleret for posterne i stk. 2 og 3.</p><p class=\"Stk2\"><span class=\"StkNr\">Stk. 2.</span> Regnskabsperiodens pensionstekniske resultat reguleres for følgende poster, jf. bekendtgørelse om finansielle rapporter for firmapensionskasser:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Pensionsafkastskat.</p><p class=\"Liste1\"><span class=\"Liste1Nr\">2)</span> Tilskrevet bonus.</p><p class=\"Liste1\"><span class=\"Liste1Nr\">3)</span> Ændringer i kollektivt bonuspotentiale.</p></div></p><p class=\"Stk2\"><span class=\"StkNr\">Stk. 3.</span> Overskuddet efter stk. 1 og 2 reguleres endvidere for følgende poster, som i henhold til § 69 i bekendtgørelse om finansielle rapporter for firmapensionskasser er indregnet direkte på egenkapitalen:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Stigninger i en domicilejendoms omvurderede værdi og tilbageførsel af sådanne stigninger.</p><p class=\"Liste1\"><span class=\"Liste1Nr\">2)</span> Valutakursforskelle, der er fremkommet ved omregning af transaktioner og balanceposter, herunder goodwill, i en enhed med en funktionel valuta, der afviger fra præsentationsvalutaen.</p><p class=\"Liste1\"><span class=\"Liste1Nr\">3)</span> Ændringer i værdien af sikringsinstrumenter, der afdækker udsving i størrelsen af fremtidige betalingsstrømme.</p><p class=\"Liste1\"><span class=\"Liste1Nr\">4)</span> Ændring i værdien af sikringsinstrumenter, der afdækker valutakursrisikoen på en investering i en udenlandsk enhed.</p><p class=\"Liste1\"><span class=\"Liste1Nr\">5)</span> Virkningen af ændringer af metode for indregning, grundlag for måling eller præsentationsvaluta og virkning af, at væsentlige fejl i tidligere årsrapporter rettes.</p></div></p><p class=\"Stk2\"><span class=\"StkNr\">Stk. 4.</span> Regulering af overskuddet i medfør af stk. 3 foretages både på det tidspunkt, hvor posterne indregnes på egenkapitalen, og på det efterfølgende tidspunkt, hvor de måtte blive indregnet i resultatopgørelsen.</p><p class=\"Paragraf\"><span class=\"ParagrafNr\">§ 21.</span> Beregning af den del af overskuddet, opgjort i overensstemmelse med § 20, som tilfalder pensionskassens medlemsbestand, skal, medmindre der er tale om ydelsesdefinerede pensionsordninger, afspejle, hvorledes der er bidraget til overskudsdannelsen. Denne del af overskuddet skal anvendes til forhøjelse af de pensionsmæssige hensættelser.</p><p class=\"Stk2\"><span class=\"StkNr\">Stk. 2.</span> Fordelingen mellem pensionskassens medlemsbestand skal afspejle, hvorledes der er bidraget til overskudsdannelsen, medmindre andet følger af vedtægterne og pensionsregulativet.</p><p class=\"Stk2\"><span class=\"StkNr\">Stk. 3.</span> I bidragsdefinerede pensionsordninger forhøjes pensionsydelserne svarende til den i stk. 1 nævnte forhøjelse af pensionshensættelserne. Forhøjelsen af pensionsydelserne beregnes på det i §§ 11-12 nævnte tegningsgrundlag. Med mindre andet er fastsat i de anmeldte regler for fordeling af overskud, forhøjes pensionsydelserne forholdsmæssigt.</p><p class=\"Stk2\"><span class=\"StkNr\">Stk. 4.</span> For ikke-pensionerede medlemmer i delvis bidragsdefinerede pensionsordninger forhøjes de i § 14, stk. 1, nr. 3, nævnte, ikke på forhånd fastsatte, pensionsydelser svarende til den i stk. 1 nævnte forhøjelse af pensionshensættelserne. Forhøjelsen af de nævnte pensionsydelser beregnes på det i §§ 11-12 nævnte tegningsgrundlag. Med mindre andet er fastsat i de anmeldte regler for fordeling af overskud, forhøjes pensionsydelserne forholdsmæssigt.</p><p class=\"ParagrafGruppeOverskrift\">Udbetaling til sponsorvirksomhed og nedsættelse af bidrag</p><p class=\"Paragraf\"><span class=\"ParagrafNr\">§ 22.</span> I pensionskasser med ydelsesdefinerede pensionsordninger kan akkumuleret overført overskud anvendes ved udbetaling af midler til sponsorvirksomheden, jf. stk. 2. Der kan ligeledes træffes beslutning om midlertidig nedsættelse (suspension) af sponsorvirksomhedens bidrag, jf. stk. 3.</p><p class=\"Stk2\"><span class=\"StkNr\">Stk. 2.</span> Udbetaling af midler til sponsorvirksomheden efter stk. 1 forudsætter,</p><p class=\"Tekst2\"><div><p class=\"Liste1\"><span class=\"Liste1Nr\">1)</span> at betingelserne i § 11 a, stk. 1, nr. 1-3, og stk. 2, i lov om tilsyn med firmapensionskasser er opfyldt.</p><p class=\"Liste1\"><span class=\"Liste1Nr\">2)</span> at pensionskassens overdækning målt umiddelbart efter udbetalingen er positiv i det meget negative markedsscenarie (gult risikoscenarie), jf. vejledning til indberetningsskemaer til oplysning af kapitalforhold og risici i firmapensionskasser.</p></div></p><p class=\"Stk2\"><span class=\"StkNr\">Stk. 3.</span> Nedsættelse (suspension) af sponsorvirksomhedens bidrag, herunder de i § 19, stk. 2, nævnte engangsindskud forudsætter,</p><p class=\"Tekst2\"><div><p class=\"Liste1\"><span class=\"Liste1Nr\">1)</span> at betingelserne i § 11 a, stk. 3, nr. 1 og 2, i lov om tilsyn med firmapensionskasser er opfyldt,</p><p class=\"Liste1\"><span class=\"Liste1Nr\">2)</span> at bidraget nedsættes gældende for et tidsrum, der ikke går ud over det kommende regnskabsår, og højst udgør 15 måneder,</p><p class=\"Liste1\"><span class=\"Liste1Nr\">3)</span> at intet bidrag bliver negativt for noget medlem,</p><p class=\"Liste1\"><span class=\"Liste1Nr\">4)</span> at pensionskassen, hver gang der træffes beslutning om nedsættelse af bidraget, anmelder et beløb og et tidsrum, inden for hvilke bidraget nedsættes,</p><p class=\"Liste1\"><span class=\"Liste1Nr\">5)</span> at den i nr. 4 nævnte anmeldelse ledsages af en udtalelse fra pensionskassens ansvarshavende aktuar om, hvorvidt det anmeldte er rimeligt og betryggende over for medlemmerne og andre pensionsberettigede efter vedtægterne og pensionsregulativet,</p><p class=\"Liste1\"><span class=\"Liste1Nr\">6)</span> at pensionskassens overdækning målt umiddelbart forud for nedsættelsen af bidraget er positiv i det meget negative markedsscenarie (gult risikoscenarie), jf. vejledning til indberetningsskemaer til oplysning af kapitalforhold og risici i firmapensionskasser, og</p><p class=\"Liste1\"><span class=\"Liste1Nr\">7)</span> at nedsættelsen af bidraget kan indeholdes i den i nr. 6 nævnte overdækning, det forventede overskud i det i nr. 2 nævnte tidsrum, opgjort i overensstemmelse med § 20, og størrelsen af et eventuelt kollektivt bonuspotentiale.</p></div></p><p class=\"ParagrafGruppeOverskrift\">Udtrædelse og overførsel af pensionstilsagn</p><p class=\"Paragraf\"><span class=\"ParagrafNr\">§ 23.</span> Udtrædelsesgodtgørelsen for et medlem fastsættes til nutidsværdien af medlemmets pensionstilsagn med fradrag af nutidsværdien af fremtidige bidrag for det pågældende medlem beregnet på det i §§ 11-12 nævnte tegningsgrundlag, der gjaldt ved afgivelsen af henholdsvis pensionstilsagnet ved optagelsen i pensionskassen og eventuelle senere reguleringer, jf. dog stk. 2. Udtrædelsesgodtgørelsen beregnes ved anvendelse af de på tegningsgrundlaget beregnede ydelser og nettobidrag. Der kan foretages et fradrag i udtrædelsesgodtgørelsen til dækning af omkostningerne ved udtrædelsen.</p><p class=\"Stk2\"><span class=\"StkNr\">Stk. 2.</span> I ydelsesdefinerede pensionsordninger omfattet af §§ 15-16 skal udtrædelsesgodtgørelsen for et medlem mindst fastsættes til nutidsværdien af medlemmets optjente pensionstilsagn beregnet på det i §§ 15-16 nævnte tegningsgrundlag, der gælder på udtrædelsestidspunktet, jf. dog § 28. Der kan foretages et fradrag i udtrædelsesgodtgørelsen til dækning af omkostninger ved udtrædelsen.</p><p class=\"Stk2\"><span class=\"StkNr\">Stk. 3.</span> Det kan i tegningsgrundlaget bestemmes, at der for medlemmer over en vis alder ved beregningen af den del af udtrædelsesgodtgørelsen, der vedrører ægtefællepension, tages hensyn til medlemmets faktiske ægteskabelige status og til en eventuel ægtefælles alder.</p><p class=\"Stk2\"><span class=\"StkNr\">Stk. 4.</span> Hvis en del af et medlems pensionstilsagn er afdækket ved en forsikringspolice for medlemmet i et livsforsikringsselskab, forhøjes udtrædelsesgodtgørelsen med den genkøbsværdi, der måtte blive udbetalt af forsikringsselskabet, medmindre den pågældende forsikringspolice overdrages til medlemmet.</p><p class=\"Stk2\"><span class=\"StkNr\">Stk. 5.</span> Hvis et udtrædende medlem overgår til anden ansættelse, hvortil der er knyttet en obligatorisk pensionsordning med løbende ydelser, har medlemmet ret til at få overført udtrædelsesgodtgørelsen til den nye pensionsordning ved optagelsen i denne efter de regler, som pensionskassen har anmeldt i medfør af § 13, nr. 7, i lov om tilsyn med firmapensionskasser. Tilsvarende gælder ved virksomhedsoverdragelse og virksomhedsomdannelse.</p><p class=\"Stk2\"><span class=\"StkNr\">Stk. 6.</span> Hvis et medlem ansættes som tjenestemand eller i en stilling, hvortil der er knyttet en tilsvarende pensionsordning, kan udtrædelsesgodtgørelsen overføres til denne pensionsordning i det omfang, hvori den kan anvendes til forhøjelse af pensionstilsagnet.</p><p class=\"Paragraf\"><span class=\"ParagrafNr\">§ 24.</span> Pensionsregulativet kan give adgang til, at medlemmer har ret til en større udtrædelsesgodtgørelse end den, som anvendelse af § 23 fører til. I så fald skal denne ydelse indgå ved fastsættelsen af de i § 13 nævnte pensionsbidrag og ydelser. Ved fastsættelsen kan der indregnes en fratrædelsessandsynlighed, der skal vælges med forsigtighed.</p><p class=\"Paragraf\"><span class=\"ParagrafNr\">§ 25.</span> Hvis en person, der ansættes i den virksomhed, som pensionskassen er tilknyttet, optages i pensionskassen ved overgang fra anden ansættelse, og der til den tidligere ansættelse var knyttet en obligatorisk pensionsordning med løbende ydelser, oprettet i et livsforsikringsselskab, en tværgående pensionskasse eller en anden firmapensionskasse, har pensionskassen pligt at overtage værdien af pensionsordningen som indskud, hvis den ansatte ønsker det.</p><p class=\"Stk2\"><span class=\"StkNr\">Stk. 2.</span> Uanset stk. 1 har en ydelsesdefineret pensionsordning maksimalt pligt til at modtage et indskud, der, jf. § 13, bringer pensionstilsagnet op på de største tilsagn, som pensionskassen i øvrigt afgiver.</p><p class=\"ParagrafGruppeOverskrift\">Helbredsbedømmelse</p><p class=\"Paragraf\"><span class=\"ParagrafNr\">§ 26.</span> Hvis pensionskassen foretager helbredsbedømmelse ved optagelse af medlemmer, skal pensionsregulativet og det tekniske grundlag indeholde angivelse af rettigheder og pligter m.v. for personer, der ikke optages på normale vilkår.</p><p class=\"ParagrafGruppeOverskrift\">Overgangsbestemmelser</p><p class=\"Paragraf\"><span class=\"ParagrafNr\">§ 27.</span> Uanset § 14, stk. 1, nr. 1, kan en pensionskasse med ydelsesdefinerede pensionsordninger, der før 1. november 2007 har fastsat bidrag, der indtil et bestemt tidspunkt, udgør en forud bestemt andel af lønnen, dog ikke senere end til medlemmets 50. år, jf. § 5, stk. 2, i bekendtgørelse nr. 1121 af 13. november 2006 om teknisk grundlag m.v. for firmapensionskasser, uændret beregne bidraget på denne måde. Det er en forudsætning, at pensionskassen ikke beslutter at ændre tegningsgrundlaget i henhold til § 17.</p><p class=\"Paragraf\"><span class=\"ParagrafNr\">§ 28.</span> I pensionskasser med ydelsesdefinerede pensionsordninger, der er oprettet før 1. november 2007, og som i overensstemmelse med § 17, har besluttet at anvende det i §§ 15 og 16 nævnte tegningsgrundlag til fastsættelse af ydelser og bidrag, skal udtrædelsesgodtgørelsen for et medlem, uanset § 23, stk. 2, mindst udgøre medlemmets udtrædelsesgodtgørelse beregnet efter reglerne i § 23, stk. 1, på tidspunktet for pensionskassens overgang til det i §§ 15-16 nævnte tegningsgrundlag.</p><p class=\"ParagrafGruppeOverskrift\">Straffebestemmelser</p><p class=\"Paragraf\"><span class=\"ParagrafNr\">§ 29.</span> Forsætlig eller groft uagtsom overtrædelse af § 2, § 3, § 5, stk. 1, 2. pkt., § 6, stk. 1, 2. pkt., § 8, § 9, stk. 1 og 2, § 10, § 11, stk. 1-3, §§ 12-14, § 15, stk. 1, 2 og 4, § 16, § 19, stk. 2, 2. pkt., § 20, § 21, § 22, stk. 2 og 3, § 23, stk. 1 og 2, § 23, stk. 4-6, § 24, 2. og 3. pkt., § 25, § 26 og § 28 straffes med bøde.</p><p class=\"Stk2\"><span class=\"StkNr\">Stk. 2.</span> Ved overtrædelse begået af selskaber m.v. (juridiske personer) kan der pålægges selskabet m.v. strafansvar efter reglerne i straffelovens 5. kapitel.</p><p class=\"ParagrafGruppeOverskrift\">Ikrafttræden</p><p class=\"Paragraf\"><span class=\"ParagrafNr\">§ 30.</span> Bekendtgørelsen træder i kraft den 1. november 2007.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1121 af 13. november 2006 om teknisk grundlag m.v. for firmapensionskasser.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 22. oktober 2007</I></P><P CLASS=SIGN1 ALIGN=\"CENTER\">Henrik Bjerre-Nielsen</P><P CLASS=SIGN2 ALIGN=\"RIGHT\">/ Charlotte Møller</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen indeholder bestemmelser, der gennemfører dele af Europa Parlamentets og Rådets direktiv 2003/41/EF af 3. juni 2003 om arbejdsmarkedsrelaterede pensionskassers aktiviteter og tilsynet hermed, (EU-Tidende 2003 nr. L 235, s. 10) (pensionskassedirektivet).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/10/2007"
        },
        {
            "displayName": "Accession",
            "displayValue": "B20070122705"
        },
        {
            "displayName": "Entydig dokumentidentifikation",
            "displayValue": "AU003035"
        },
        {
            "displayName": "Dato for førstegangsindlæggelse",
            "displayValue": "30/10/2007"
        },
        {
            "displayName": "Dato for indlæggelse",
            "displayValue": "30/10/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1227"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "22/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 172-0003"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}