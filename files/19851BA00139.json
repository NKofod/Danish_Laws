{
    "id": 106099,
    "title": "1985 BSF 139   FORSLAG TIL FOLKETINGSBESLUTNING OM LUKNING AF ATOMKRAFTVÆRKET BARSEBAECK  ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 139",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 139 </P>  \r\n\r\n<P></P>  \r\n\r\n<P>Forslag til folketingsbeslutning om lukning af atomkraftværket Barsebaeck  \r\n\r\n</P>  \r\n\r\n<P></P>  \r\n\r\n<P>Fremsat af Hans Hækkerup (S) Ritt Bjerregaard (S) Camrr (S) Erik Holst (S)  \r\n\r\n Tove Lindbo Larsen (S) Henning Nielsen (S) Løvig Simonsen </P>  \r\n\r\n<P></P>  \r\n\r\n<P>den 22. april 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen snarest at rette henvendelse til den </P>  \r\n\r\n<P>svenske regering med anmodning om lukning af atomkraftværket </P>  \r\n\r\n<P>Barsebaeck. </P>  \r\n\r\n<P>Oprindeligt fremsat beslutningsforslag </P>  \r\n\r\n<P>Blad nr 778 </P>  \r\n\r\n<P>Folketinget pålægger regeringen snarest at rette henvendelse til den </P>  \r\n\r\n<P>svenske regering med anmodning om lukning af atomkraftværket </P>  \r\n\r\n<P>Barsebaeck. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Barsebaeckværket er med sin placering midt i Nordens tættest </P>  \r\n\r\n<P>befolkede område med 21/2 million mennesker inden for en afstand </P>  \r\n\r\n<P>af 40 kilometer et af verdens dårligst placerede atomkraftværker. </P>  \r\n\r\n<P>Om placeringen skriver den dansk-svenske Barsebaeckkomite bl.a. i sin </P>  \r\n\r\n<P>rapport fra 1985: </P>  \r\n\r\n<P>&#187;Ud over de almindelige hovedstadsinstitutioner som folketinget, </P>  \r\n\r\n<P>regeringen og centraladministrationen er Københavnsområdet sæde </P>  \r\n\r\n<P>for en række offentlige og private institutioner, virksomheder og </P>  \r\n\r\n<P>anlæg af national betydning. København er således et knudepunkt </P>  \r\n\r\n<P>for internationale og nationale transportsystemer, for </P>  \r\n\r\n<P>kommunikation, radio og fjernsyn. Her ligger også hovedkontorerne </P>  \r\n\r\n<P>for de fleste større danske private virksomheder, bl.a. banker, </P>  \r\n\r\n<P>handels- og industrivirksomheder. Alt i alt kan det slås fast, at </P>  \r\n\r\n<P>intet andet land end Danmark, bortset fra Luxembourg, har en så </P>  \r\n\r\n<P>stor del af sine nationale institutioner, anlæg og virksomheder </P>  \r\n\r\n<P>placeret inden for så kort afstand fra et kernekraftværk&#171; (Rapport  \r\n\r\n</P>  \r\n\r\n<P>fra den dansk-svenske komite 1983-84 om Barsebaeckværket, marts </P>  \r\n\r\n<P>1985, side 293). </P>  \r\n\r\n<P>Både danske og svenske politikere har erkendt, at Barsebaeckværket er </P>  \r\n\r\n<P>fejlplaceret. F.eks. sagde Sveriges forhenværende statsminister </P>  \r\n\r\n<P>Thorbjoern Faelldin i marts 1977: </P>  \r\n\r\n<P>&#187;Havde vi vidst, hvad vi ved i dag om atomkraftens ulemper, var </P>  \r\n\r\n<P>Barsebaeckværket sikkert aldrig blevet bygget så tæt på København </P>  \r\n\r\n<P>og Malmoe&#171; (Information, den 24. marts 1977). </P>  \r\n\r\n<P>Og daværende miljøminister Ivar Nørgaard sagde i november 1979: </P>  \r\n\r\n<P>&#187;Vi har jo for længst sagt, at vi mener, Barsebaeck er  \r\n\r\n fejlplaceret&#171; </P>  \r\n\r\n<P>(TV-Aktuelt, den 2. november 1979). </P>  \r\n\r\n<P>En henvendelse fra den senere danske miljøminister Erik Holst førte </P>  \r\n\r\n<P>til, at den svenske og den danske regering i juli 1982 aftalte at </P>  \r\n\r\n<P>nedsætte en dansk-svensk Barsebaeckkomite. Komiteens rapport blev </P>  \r\n\r\n<P>afgivet til den danske og den svenske regering i marts 1985. </P>  \r\n\r\n<P>Barsebaeckværkets dårlige placering har medført, at den dansk-svenske </P>  \r\n\r\n<P>Barsebaeckkomite bemærker følgende: </P>  \r\n\r\n<P>&#187;En enig Barsebaeckkomite vil imidlertid, under henvisning til </P>  \r\n\r\n<P>Barsebaeckværkets lokalisering tæt ved store </P>  \r\n\r\n<P>befolkningskoncentrationer og storbyer, anbefale, at dette </P>  \r\n\r\n<P>spørgsmål - sammen med øvrige relevante omstændigheder - tillægges </P>  \r\n\r\n<P>betydelig vægt, når prioriteringen i forbindelse med nedlæggelsen </P>  \r\n\r\n<P>af kernekraftværkerne i Sverige skal fastlægges.&#171; (Rapport fra den  \r\n\r\n</P>  \r\n\r\n<P>dansk-svenske komite 1983-84 om Barsebaeckværket, side 13). </P>  \r\n\r\n<P>Sker der et uheld på Barsebaeck, kan også Danmark rammes. Dette </P>  \r\n\r\n<P>påpegede daværende miljøminister Erik Holst allerede i 1982 i et </P>  \r\n\r\n<P>brev til den svenske arbejdsminister Ingemar Eliassen. Erik Holst </P>  \r\n\r\n<P>skrev bl.a.: </P>  \r\n\r\n<P>&#187;Endvidere fremgår det, at det såkaldte &#187;værst tænkelige&#171;  \r\n\r\n uheld på </P>  \r\n\r\n<P>grund af værkets placering tæt ved det danske hovedstadsområde vil </P>  \r\n\r\n<P>kunne få endog meget alvorlige sundhedsmæssige, økonomiske og </P>  \r\n\r\n<P>sociale konsekvenser for det danske samfund. Hvor alvorlige </P>  \r\n\r\n<P>konsekvenser et uheld kan få, er vanskeligt at vurdere. </P>  \r\n\r\n<P>Hovedstadens funktionsdygtighed vil være væsentlig nedsat i en </P>  \r\n\r\n<P>periode. Dette vil medføre, at det danske samfund vil have svært </P>  \r\n\r\n<P>ved at fungere. Hertil kommer alvorlige konsekvenser for dansk </P>  \r\n\r\n<P>landbrugsproduktion og eksport.' (Brev af 24. marts 1982 fra </P>  \r\n\r\n<P>miljøminister Erik Holst til arbejdsminister Ingemar Eliassen). </P>  \r\n\r\n<P>Barsebaeckværket har fået installeret et såkaldt filtreringsanlæg </P>  \r\n\r\n<P>&#187;Filtra&#171;. Den dansk-svenske Barsebaeckkomite skriver om  \r\n\r\n filteret: </P>  \r\n\r\n<P>&#187;Visse hændelser, som Filtra primært ikke er beregnet for, og som  \r\n\r\n</P>  \r\n\r\n<P>Filtra ikke kan klare, udgør restrisici. Eksempler på sådanne </P>  \r\n\r\n<P>hændelser er et stort brud på selve reaktortanken eller visse ydre </P>  \r\n\r\n<P>påvirkninger på anlægget. En speciel type havarier er havarier, </P>  \r\n\r\n<P>hvor en forudsat hurtignedlukning af reaktoren ikke finder sted. </P>  \r\n\r\n<P>Filtra klarer dog visse sådanne havarier.&#171; (Rapport fra den </P>  \r\n\r\n<P>dansk-svenske komite 1983-84 om Barsebaeckværket, side 171). </P>  \r\n\r\n<P>Den danske delegation påpeger i sin særudtalelse: </P>  \r\n\r\n<P>&#187;Den danske delegation finder imidlertid, at der ikke kan ses bort  \r\n\r\n</P>  \r\n\r\n<P>fra, at der kan ske uheld med store udslip, og lægger afgørende </P>  \r\n\r\n<P>vægt på, at sådanne udslip kan få konsekvenser af et uoverskueligt </P>  \r\n\r\n<P>omfang med hensyn til sundhedsmæssige, økonomiske, psykologiske </P>  \r\n\r\n<P>skader, sammenbrud i kommunikationssystemer m.v. og med hensyn til </P>  \r\n\r\n<P>myndighedernes funktionsmuligheder.&#171; (Rapporten, side 16). </P>  \r\n\r\n<P>Den svenske energiminister har meddelt, at den første svenske </P>  \r\n\r\n<P>atomreaktor skal afvikles i slutningen af 1990erne. Noget </P>  \r\n\r\n<P>afviklingstidspunkt specielt for Barsebaeckværket er ikke nævnt. </P>  \r\n\r\n<P>Forslagsstillerne ønsker, at den svenske regering tager </P>  \r\n\r\n<P>Barsebaeckværket ud af den øvrige afviklingsplanlægning og gør </P>  \r\n\r\n<P>dette atomkraftværk til genstand for særbehandling. Dette ville </P>  \r\n\r\n<P>være i overensstemmelse med holdningen hos den danske delegation i </P>  \r\n\r\n<P>den svensk-danske Barsebaeckkomite. Delegationen skriver i sin </P>  \r\n\r\n<P>særudtalelse: </P>  \r\n\r\n<P>&#187;Delegationen finder, at Barsebaeckværkets placering i forhold til  \r\n\r\n</P>  \r\n\r\n<P>Danmark, og navnlig den danske hovedstad, bør tillægges en </P>  \r\n\r\n<P>afgørende betydning ved den sikkerhedsvurdering, som ifølge den </P>  \r\n\r\n<P>svenske riksdagsbeslutning skal være bestemmende for den </P>  \r\n\r\n<P>rækkefølge, hvori de svenske kernekraftværker nedlægges. Dette må </P>  \r\n\r\n<P>efter delegationens opfattelse indebære, at spørgsmålet om valg af </P>  \r\n\r\n<P>tidspunkt for Barsebaeckreaktorernes lukning må undergives en </P>  \r\n\r\n<P>selvstændig vurdering, og at denne må føre til en væsentlig </P>  \r\n\r\n<P>fremrykning af disse reaktorers nedlæggelse i forhold til, hvad </P>  \r\n\r\n<P>der ellers ville blive tilfældet - således at </P>  \r\n\r\n<P>Barsebaeckreaktorerne bliver blandt de første, som nedlægges. </P>  \r\n\r\n<P>Delegationen indstiller, at denne vurdering og dermed værkets </P>  \r\n\r\n<P>nedlæggelse fremmes mest muligt.&#171; (Rapporten, side 14). </P>  \r\n\r\n<P>På denne baggrund finder forslagsstillerne, at den svenske regering </P>  \r\n\r\n<P>bør lukke atomkraftværket ved Barsebaeck. Den danske regering </P>  \r\n\r\n<P>pålægges hermed så hurtigt som muligt at rette henvendelse til den </P>  \r\n\r\n<P>svenske regering herom. </P>  \r\n\r\n<P>Desuden ønsker forslagsstillerne, at regeringen sætter undersøgelser </P>  \r\n\r\n<P>i gang vedrørende andre atomkraftværker, herunder ikke mindst </P>  \r\n\r\n<P>Greifswaldværket ved Rostock, der er placeret sådan, at et uheld </P>  \r\n\r\n<P>kan berøre dansk område. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00139"
        },
        {
            "displayName": "Entydig dokumentidentifikation",
            "displayValue": "CL005738"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "139"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}