{
    "id": 108742,
    "title": "1995 BTL 184   BETÆNKNING OVER FORSLAG TIL LOV OM DET CENTRALE VIRKSOMHEDSREGISTER    NR L 184 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 184",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 184 </P>  \r\n\r\n<P></P>  \r\n\r\n<P>Betænkning over Forslag til lov om Det Centrale Virksomhedsregister <BR>  \r\n\r\n Nr L 184 1995-96, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19960418 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til økonomiministeren og landbrugs- og fiskeriministeren, som disse  \r\n\r\n har besvaret skriftligt og mundtligt. </P>  \r\n\r\n<P>Endvidere har udvalget modtaget skriftlige/mundtlige henvendelser fra:  \r\n\r\n</P>  \r\n\r\n<P>Foreningen af Registrerede Revisorer, </P>  \r\n\r\n<P>Dun &amp; Bradstreet International A/S og </P>  \r\n\r\n<P>Handelskammeret. </P>  \r\n\r\n<P>Et af udvalgets spørgsmål til økonomiministeren og landbrugs- og  \r\n\r\n fiskeriministeren samt disses svar herpå er optrykt som bilag til  \r\n\r\n betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Et mindretal inden for flertallet (Enhedslistens medlem af udvalget)  \r\n\r\n mener, at et centralt registreringssystem bør indeholde alle offentligt  \r\n\r\n tilgængelige oplysninger om virksomheder. CVR åbner mulighed for en udvidelse  \r\n\r\n af erhvervs- og brancheanalyser og for en skarpere overvågning og forfølgelse  \r\n\r\n af økonomisk kriminalitet. For at styrke dette bør omfanget af tilgængelige  \r\n\r\n data udvides yderligere bl.a. med offentliggjorte regnskabsoplysninger,  \r\n\r\n ejerforhold, navne på bestyrelsesmedlemmer m.m., i det omfang det er oplyst  \r\n\r\n over for Erhvervs- og Selskabsstyrelsen. Enhedslisten kan dog stemme for  \r\n\r\n forslaget, da det er et skridt i den rigtige retning. </P>  \r\n\r\n<P>Lissa Mathiasen (S) fmd. <I>Ole Vagn Christensen (S) Sonja Mikkelsen (S)  \r\n\r\n Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Svend  \r\n\r\n Heiselberg (V) Pia Larsen (V) Erik Larsen (V) Kai Dige Bach (KF)</I> nfmd.  \r\n\r\n<I>Pernille Sams (KF) Flemming Hansen (KF) Kirsten Jacobsen (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til økonomiministeren og landbrugs- og  \r\n\r\n fiskeriministeren og </P>  \r\n\r\n<P>disses svar herpå </P>  \r\n\r\n<P> <I>Spørgsmål 23:</I>  </P>  \r\n\r\n<P>&#187;Ad samrådsspørgsmål A og B, jf. L 184 - bilag 12. Ministrene bedes  \r\n\r\n tilstille udvalget talepapirerne&#171;. </P>  \r\n\r\n<P> <B>Økonomiministerens svar:</B>  </P>  \r\n\r\n<P> <I>Spørgsmål A:</I>  </P>  \r\n\r\n<P>&#187;Ministrene bedes redegøre for, hvordan lovforslaget hænger sammen  \r\n\r\n med målsætningen om at lempe og forenkle de administrative byrder i forhold  \r\n\r\n til landbrugserhvervet.&#171; </P>  \r\n\r\n<P> <I>Svar:</I>  </P>  \r\n\r\n<P>Lovforslaget tilsigter at lempe og forenkle de administrative byrder for  \r\n\r\n hele erhvervslivet og dermed også for landbrugserhvervet. Indførelsen af det  \r\n\r\n fælles entydige CVR-nummer, som alle offentlige myndigheder forpligtes til at  \r\n\r\n anvende som identifikationsnummer, vil gøre det langt lettere for offentlige  \r\n\r\n myndigheder at genbruge hinandens data, fordi de kan udveksles via  \r\n\r\n elektroniske medier, selv om dataene ikke er placeret i et enkelt centralt  \r\n\r\n register. </P>  \r\n\r\n<P>Eksempelvis udarbejdes i dag en væsentlig del af den officielle statistik,  \r\n\r\n der publiceres af Danmarks Statistik, på grundlag af data, der overføres fra  \r\n\r\n de offentlige myndigheders registre, kombineret med oplysninger om branche og  \r\n\r\n beliggenhed m.v. fra det nuværende Centrale Erhvervsregister. </P>  \r\n\r\n<P>Det entydige CVR-nummer vil lette dataoverførelsen fra endnu flere  \r\n\r\n offentlige myndigheder til Danmarks Statistik samt mellem de administrative  \r\n\r\n myndigheder indbyrdes, samtidig med at der tilvejebringes en højere kvalitet  \r\n\r\n på grund af en forøget sikkerhed ved identifikation af virksomhederne. </P>  \r\n\r\n<P>Dertil kommer, at det foreslåede register med forbedrede grunddata vil  \r\n\r\n gøre det muligt at begrænse antallet af virksomheder, der indgår i  \r\n\r\n stikprøveundersøgelser, uden at den statistiske sikkerhed forringes. </P>  \r\n\r\n<P>Der er således god overensstemmelse mellem lovforslaget og målsætningen om  \r\n\r\n at lette de administrative byrder for landbrugserhvervene. </P>  \r\n\r\n<P> <I>Spørgsmål B:</I>  </P>  \r\n\r\n<P>&#187;Kan ministeren bekræfte, at virkningen af lovforslaget er, at 20.000  \r\n\r\n landmænd hvert år skal aflevere de samme oplysninger til to forskellige  \r\n\r\n offentlige myndigheder?&#187; </P>  \r\n\r\n<P> <I>Svar:</I>  </P>  \r\n\r\n<P>De data, der er medtaget i det foreliggende lovforslag, er forholdsvis  \r\n\r\n begrænsede og er af interesse for en bred kreds af dels offentlige  \r\n\r\n myndigheder og institutioner, dels private personer, virksomheder og  \r\n\r\n organisationer. CVR indeholder alene såkaldte grunddata, dvs. oplysninger,  \r\n\r\n der tjener til at identificere og karakterisere virksomhederne, som f.eks.  \r\n\r\n navn, postadresse, geografisk beliggenhed, ejerforhold og branche.  \r\n\r\n Hovedparten af disse data findes i forvejen i edb-registre hos offentlige  \r\n\r\n myndigheder, hvorfra de opdateres ad elektronisk vej og samles i CVR.  \r\n\r\n Virkningen af lovforslaget bliver derfor ikke, at de i spørgsmålet nævnte  \r\n\r\n 20.000 landmænd skal aflevere de samme oplysninger til to forskellige  \r\n\r\n offentlige myndigheder. </P>  \r\n\r\n<P>Tværtimod vil indførelsen af det entydige CVR-nummer - som nævnt i  \r\n\r\n forbindelse med spørgsmål A - forbedre mulighederne for, at Danmarks  \r\n\r\n Statistik eller en administrativ myndighed kan genbruge oplysninger, der  \r\n\r\n allerede er indsamlet af en anden myndighed. </P>  \r\n\r\n<P>Det må imidlertid understreges, at dette forudsætter, at de oplysninger,  \r\n\r\n der i forvejen er til rådighed hos en anden myndighed, også er af en sådan  \r\n\r\n detaljeringsgrad og en sådan kvalitet samt er til rådighed på et så tidligt  \r\n\r\n tidspunkt, at de opfylder de krav, som EU-lovgivning og danske love stiller  \r\n\r\n til den administrative eller statistiske myndighed, der skal genbruge de  \r\n\r\n pågældende oplysninger. </P>  \r\n\r\n<P>Landbrugs- og Fiskeriministeriet og Danmarks Statistik har et tæt og meget  \r\n\r\n udbytterigt samarbejde, der fører til en mindskelse af de administrative  \r\n\r\n krav, der stilles til erhvervet. Med hensyn til den konkrete sag vil jeg  \r\n\r\n henvise til landbrugs- og fiskeriministerens redegørelse. </P>  \r\n\r\n<P> <B>Landbrugs- og fiskeriministerens svar</B>  </P>  \r\n\r\n<P> <I>Spørgsmål A:</I>  </P>  \r\n\r\n<P>Ministrene bedes redegøre for, hvordan lovforslaget hænger sammen med  \r\n\r\n målsætningen om at lempe og forenkle de administrative byrder i forhold til  \r\n\r\n landbrugserhvervet. </P>  \r\n\r\n<P> <I>Talepunkt ad A:</I>  </P>  \r\n\r\n<P>Jeg vil gerne tilføje, at vi i Landbrugs- og Fiskeriministeriet lægger  \r\n\r\n stor vægt på at udnytte den moderne informationsteknologi til at lette og  \r\n\r\n smidiggøre landbrugernes samspil med det offentlige. </P>  \r\n\r\n<P>Det er med dette for øje, at Landbrugs- og Fiskeriministeriet i 1993 har  \r\n\r\n etableret det såkaldte Generelle Landbrugsregister (GLR/CHR). Dette register  \r\n\r\n er fælles for hele ministeriet og skal sikre, at de oplysninger, vi har  \r\n\r\n registreret om landbrugsbedrifterne, bliver genbrugt, så vi undgår at spørge  \r\n\r\n landmændene om dem flere gange. </P>  \r\n\r\n<P>Det er med det samme sigte, at vi på langt den største af vore  \r\n\r\n støtteordninger - nemlig hektarstøtteordningen - udsender ansøgningsskemaer  \r\n\r\n til landmændene, hvor en række oplysninger er fortrykte, således at de kun  \r\n\r\n skal udfyldes igen, hvis der er sket ændringer. </P>  \r\n\r\n<P>Samtidig henter vi så vidt muligt oplysningerne til GLR/CHR fra andre  \r\n\r\n offentlige registre som f.eks. Erhvervsregisteret og ejendoms- og  \r\n\r\n matrikelregistrene. Landbrugs- og Fiskeriministeriet er derfor stærkt  \r\n\r\n afhængig af, at disse offentlige grundregistre er velfungerende og har en høj  \r\n\r\n datakvalitet. Derfor ser vi frem til at kunne benytte CVR, når det er  \r\n\r\n etableret. </P>  \r\n\r\n<P>Landbrugs- og Fiskeriministeriet er således meget optaget af - og til  \r\n\r\n stadighed opsat på - at lempe og forenkle de administrative byrder i forhold  \r\n\r\n til landbrugserhvervet. </P>  \r\n\r\n<P> <I>Spørgsmål B:</I>  </P>  \r\n\r\n<P>Kan ministrene bekræfte, at virkningen af lovforslaget er, at 20.000  \r\n\r\n landmænd hvert år skal aflevere de samme oplysninger til to forskellige  \r\n\r\n offentlige myndigheder? </P>  \r\n\r\n<P> <I>Talepunkt ad B:</I>  </P>  \r\n\r\n<P>Jeg har forstået, at dette spørgsmål udspringer af diskussionen om,  \r\n\r\n hvorvidt det er nødvendigt, at landbrugerne fortsat afleverer  \r\n\r\n afgrødeoplysninger til Danmarks Statistik. Denne sag har for så vidt ikke  \r\n\r\n noget at gøre med CVR, men drejer sig om, at landmændene i forbindelse med  \r\n\r\n ansøgning om hektarstøtte skal indsende oplysninger om deres afgrøder til  \r\n\r\n EF-direktoratet til brug ved beregning af støttebeløbet, hvorimod Danmarks  \r\n\r\n Statistik indhenter oplysninger hos landmændene til brug for udarbejdelse af  \r\n\r\n landbrugsstatistik. </P>  \r\n\r\n<P>Oplysningerne skal altså bruges til to helt forskellige formål. Det er  \r\n\r\n derfor heller ikke helt de samme oplysninger, der er brug for.  \r\n\r\n EF-direktoratet beder som udgangspunkt kun om de oplysninger, der er  \r\n\r\n nødvendige for at kunne administrere hektarstøtten. Danmarks Statistik har  \r\n\r\n til statistikken også brug for oplysninger om afgrøder, der ikke ydes  \r\n\r\n hektarstøtte til, ligesom der til statistikken også skal bruges oplysninger  \r\n\r\n om maskiner, anlæg og besætninger. </P>  \r\n\r\n<P>Det er dog samtidig oplagt, at flere af hektarstøtteoplysningerne  \r\n\r\n ligeledes kan bruges til statistik, så landmændenes indberetninger til dette  \r\n\r\n formål kan begrænses til de oplysninger, der ikke allerede er afleveret i  \r\n\r\n hektarstøtteansøgningen. </P>  \r\n\r\n<P>Det arbejder Danmarks Statistik og Landbrugs- og Fiskeriministeriet også  \r\n\r\n på, idet man har iværksat et pilotprojekt, der skal reducere  \r\n\r\n besvarelsesbyrden på landbrugsområdet. I 1995 er der som forsøg givet  \r\n\r\n mulighed for, at et antal af de adspurgte landmænd kun skal aflevere de  \r\n\r\n oplysninger, der ikke allerede er afgivet på hektarstøtteansøgningen. </P>  \r\n\r\n<P>Jeg har forstået, at Danmarks Statistik i 1996 vil udvide denne ordning  \r\n\r\n til at omfatte alle 20.000 landmænd, der indgår i deres stikprøve. Det  \r\n\r\n skønnes, at flertallet af disse landmænd efter denne ordning kun skal opgive  \r\n\r\n tal for meget få afgrøder til Danmarks Statistik. </P>  \r\n\r\n<P>Vi vil fortsat vurdere, om der kan opnås yderligere forenklinger bl.a. ved  \r\n\r\n at tage endnu flere af de oplysninger, som Danmarks Statistik har brug for,  \r\n\r\n med på ansøgningsskemaet til hektarstøtte. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/04/1996"
        },
        {
            "displayName": "Accession",
            "displayValue": "199514K00184"
        },
        {
            "displayName": "Entydig dokumentidentifikation",
            "displayValue": "CL006338"
        },
        {
            "displayName": "Dato for førstegangsindlæggelse",
            "displayValue": "26/04/1996"
        },
        {
            "displayName": "Dato for indlæggelse",
            "displayValue": "26/04/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "184"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}