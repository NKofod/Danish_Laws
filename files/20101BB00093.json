{
    "id": 136441,
    "title": "Forslag til folketingsbeslutning om automatisk frakendelse af retten til at have med dyr at gøre i sager om dyremishandling og grovere uforsvarlig behandling af dyr",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 93",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 29. marts 2011 af Marlene Harpsøe (DF), Pia Adelsteen (DF), René Christensen (DF), Kim Christiansen (DF), Kristian Thulesen Dahl (DF), Pia Kjærsgaard (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om automatisk frakendelse af retten til at have med dyr at gøre i sager om dyremishandling og grovere uforsvarlig behandling af dyr</p>\r\n<p>Folketinget pålægger regeringen inden udgangen af dette kalenderår at fremsætte et lovforslag, der får den virkning, at personer, der dømmes for dyremishandling eller grovere uforsvarlig behandling af dyr, f.eks. ved vanrøgt, automatisk mister retten til at have med dyr at gøre for bestandig.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Indeværende forslag er en uændret genfremsættelse af beslutningsforslag nr. B 177 fra folketingssamlingen 2009-10, »Forslag til folketingsbeslutning om automatisk frakendelse af retten til at have med dyr at gøre i sager om dyremishandling og grovere uforsvarlig behandling af dyr«. Forslaget blev fremsat den 26. marts 2010, men blev ikke førstebehandlet.</p>\r\n<p>Der følger et stort ansvar med, når man ejer eller passer dyr. Forslagsstillerne ønsker, at respekten for dyr som levende væsener skal indtænkes i de forhold, vi byder de dyr, som udgør en ressource for menneskeheden. Hvad enten det gælder landbruget, pelsindustrien eller lægemiddelindustrien, er det altafgørende, at dyrene behandles ordentligt ud fra deres naturlige behov, og at eventuelle gener holdes på et absolut minimum.</p>\r\n<p>Dyremishandling er desværre stadig væk en del af dagligdagen i Danmark, og myndighederne har ikke taget det alvorligt nok. Det skal der ændres på. Vedtages indeværende beslutningsforslag, vil personer, der én gang er dømt for at have mishandlet dyr eller på anden vis har handlet groft uansvarligt over for et dyr, få vanskeligere ved at gentage deres handlinger. Forslaget skal således sikre, at der bliver udstedt forbud mod at have med dyr at gøre, hvis man bliver dømt for at have mishandlet eller vanrøgtet dyr.</p>\r\n<p>Af dyreværnsloven § 29 om frakendelse af retten til at have med dyr at gøre fremgår: »Den, der ved dom findes skyldig i mishandling eller grovere uforsvarlig behandling af dyr, kan ved dommen for bestandig eller for et nærmere fastsat tidsrum frakendes retten til at eje, bruge, passe eller slagte eller i det hele beskæftige sig personligt med dyr. Det samme gælder den, der efter tidligere at have gjort sig skyldig i uforsvarlig behandling af dyr på ny findes skyldig i sådan overtrædelse. Forbuddet kan begrænses til at angå bestemte arter af dyr. Overtrædelse af forbuddet straffes med bøde eller fængsel indtil 6 måneder.«</p>\r\n<p>Hvis man én gang er blevet dømt for grov dyremishandling eller anden grovere uforsvarlig behandling af dyr, som f.eks. grov vanrøgt, så har man en gang for alle vist sig uegnet til at have med dyr at gøre. Det er således forslagsstillernes holdning, at uanset om man vil have med dyr at gøre som beskæftigelse eller have dem som kæledyr, bør man ikke have ret til dette, hvis man er dømt for grov dyremishandling eller grov vanrøgt.</p>\r\n<p>Forslaget vil ramme alle, der dømmes for grov dyremishandling og anden grovere uforsvarlig behandling af dyr, f.eks. grov vanrøgt. Det betyder bl.a., at en person, der beskæftiger sig med dyr ved selvstændig virksomhed, og som begår grov dyremishandling, vil miste retten til at have med dyr at gøre og dermed muligheden for at have den pågældende virksomhed. Forslaget vil således også ramme personer, som ønsker at passe venners dyr, når vennerne er på ferie, samt mange andre tænkelige eksempler.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Marlene Harpsøe</span> (DF)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om automatisk frakendelse af retten til at have med dyr at gøre i sager om dyremishandling og grovere uforsvarlig behandling af dyr.</p>\r\n<p class=\"ForslagsNummer\">(Beslutningsforslag nr. B 93)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 93",
            "stateLabel": "Bortfaldet",
            "references": [
                {
                    "shortName": "2010/1 BSF 93",
                    "title": "Forslag til folketingsbeslutning om automatisk frakendelse af retten til at have med dyr at gøre i sager om dyremishandling og grovere uforsvarlig behandling af dyr",
                    "presentationName": "Beslutningsforslag som fremsat",
                    "documentTypeId": 480,
                    "documentId": 136441,
                    "eliUri": "/eli/ft/20101BB00093",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b93/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/03/2011"
        },
        {
            "displayName": "Accession",
            "displayValue": "20101BB00093"
        },
        {
            "displayName": "Entydig dokumentidentifikation",
            "displayValue": "AX013081"
        },
        {
            "displayName": "Dato for førstegangsindlæggelse",
            "displayValue": "30/03/2011"
        },
        {
            "displayName": "Dato for indlæggelse",
            "displayValue": "30/03/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "93"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}