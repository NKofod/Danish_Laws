{
    "id": 143133,
    "title": "Skrivelse om bekendtgørelse om begrænsning af indsattes ret til at ryge i eget opholdsrum og besøgsrum",
    "documentTypeId": "200",
    "isSagsforlobPeriodValid": true,
    "shortName": "SKR nr 67 af 05/09/2012",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om bekendtgørelse om begrænsning af indsattes ret til at ryge i eget opholdsrum og besøgsrum</p>\r\n<p class=\"Tekst\">Vedlagt sendes bekendtgørelse om begrænsning af indsattes ret til at ryge i eget opholdsrum og besøgsrum. Bekendtgørelsen er en ændring af den tidligere bekendtgørelse om begrænsning af indsattes ret til at ryge i eget opholdsrum m.v. Ændringen er sket som følge af lov nr. 607 af 18. juni 2012 om ændring af lov om røgfri miljøer.</p>\r\n<p class=\"Tekstoverskrift\">Besøgslokaler</p>\r\n<p class=\"Tekst\">Efter ændringen af loven gælder, at der for institutionens ledelse er mulighed for at forbyde rygning i besøgsrum (nyt 2. pkt. i lovens § 14, stk. 2). I bemærkningerne til lovforslaget er det forudsat, at der altid skal være mindst ét besøgsrum, der er permanent røgfrit, og dette følger nu af bekendtgørelsens § 2, stk. 1.</p>\r\n<p class=\"Tekst\">Dette medfører, at der f.eks. i arresthuse, hvor der kun er ét besøgsrum, ikke er mulighed for at have besøgsrum til rygere, og at der i institutioner, hvor der er mere end ét besøgsrum, skal være mindst ét besøgsrum, hvor rygning ikke er tilladt. Er der mere end ét besøgsrum, skal der også være et besøgsrum, hvor rygning er tilladt. Herudover er det op til lederen af den enkelte institution at fastsætte antallet af henholdsvis røgfri og ikke røgfri besøgsrum. De såkaldte børneaktivitetsrum, som er omtalt i direktoratets skrivelse af 24. maj 2011, er ikke omfattet af reglerne og er således fortsat røgfri. Besøgslejligheder skal også være røgfri.</p>\r\n<p class=\"Tekst\">Selv om der må ryges i et besøgsrum, er det ikke tilladt at ryge, hvis personale opholder sig i rummet, f.eks. fordi besøget er overvåget af personale, eller fordi en ansat og en indsat afholder samtale i besøgsrummet, jf. bekendtgørelsens § 2, stk. 2.</p>\r\n<p class=\"Tekst\">Er et besøgsrum gjort røgfrit, skal der informeres herom ved synlig skiltning. Herudover bør de indsatte informeres om muligheden for at ryge i institutionens besøgsrum.</p>\r\n<p class=\"Tekstoverskrift\">Opholdsrum</p>\r\n<p class=\"Tekst\">Den hidtidige retstilstand for så vidt angår rygning i den indsattes eget opholdsrum opretholdes uændret, jf. bekendtgørelsens § 1.</p>\r\n<p class=\"Tekst\">For så vidt angår dobbeltceller bemærkes det særligt, at det påhviler ledelsen at sammensætte de indsatte således, at ingen ufrivilligt udsættes for passiv rygning. Hvis det ikke er muligt i den enkelte institution at sammensætte de indsatte således, må der ikke ryges i opholdsrum, som deles af flere indsatte.</p>\r\n<p class=\"Tekstoverskrift\">Observations- og sikringsceller</p>\r\n<p class=\"Tekst\">Den hidtidige retstilstand på dette område opretholdes ligeledes uændret.</p>\r\n<p class=\"Tekst\">Observations- og sikringsceller sidestilles således med den indsattes opholdsrum i det tidsrum, hvor anbringelsen finder sted. Det medfører, at der er mulighed for at tilbyde den indsatte en cigaret, men at cigaretten skal tændes af personalet og ryges under opsyn af personalet. Observationen kan ske gennem glasset ind til cellen, således at personalet ikke bliver udsat for passiv rygning. Den indsatte bør ikke have adgang til tændstikker eller lighter m.v. Såfremt der er noget i situationen, der tilsiger det, kan udgangspunktet om, at den indsattes rygning i eget opholdsrum skal ske bag lukket dør, fraviges, jf. undtagelsesbestemmelsen i bekendtgørelsens § 1, 2. pkt. Det kan f.eks. være særlige forhold vedrørende den indsattes tilstand.</p>\r\n<p class=\"Tekst\">Det skal i alle tilfælde konkret vurderes, om det er forsvarligt med ovennævnte fremgangsmåde. Såfremt dette ikke er tilfældet, bør den indsatte ikke tilbydes at ryge.</p>\r\n<p class=\"Tekstoverskrift\">Øvrige forhold</p>\r\n<p class=\"Tekst\">Rygeloven forudsætter, at der sker udluftning, når et opholdsrum fraflyttes. Tilsvarende gælder for observations- og sikringscellerne, såfremt der er blevet røget derinde.</p>\r\n<p class=\"Tekst\">Skrivelse af 18. december 2007 vedrørende bekendtgørelse om begrænsning af indsattes ret til at ryge i eget opholdsrum m.v. bortfalder.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, Direktoratet for Kriminalforsorgen, den 5. september 2012</p><p class=\"Sign1\" align=\"center\">Susanne Norman Andersen</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/2012"
        },
        {
            "displayName": "Accession",
            "displayValue": "C20120006754"
        },
        {
            "displayName": "Entydig dokumentidentifikation",
            "displayValue": "AA006666"
        },
        {
            "displayName": "Dato for førstegangsindlæggelse",
            "displayValue": "08/09/2012"
        },
        {
            "displayName": "Dato for indlæggelse",
            "displayValue": "08/09/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "05/09/2012"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. SSK 11-50-0007"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}