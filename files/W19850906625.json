{
    "id": 156560,
    "title": "Ankestyrelsens principafgørelse O-58-85 om boligindretning - vilkår for ydelse af hjælp - lån i Vanførefonden",
    "documentTypeId": "240",
    "isSagsforlobPeriodValid": true,
    "shortName": "KEN nr 9066 af 01/10/1985",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-58-85 om boligindretning - vilkår for ydelse af hjælp - lån i Vanførefonden</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Hjælp til boligindretning ydet i form af et rente- og afdragsfrit lån med pant i ansøgerens ejendom, kunne ikke gøres betinget af, at ansøgeren samtidig optog et 20-årigt rentebærende lån i Vanførefonden.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 637 af 27. september 1989 - § 59, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære nr. 210 af 4. november 1975 - pkt. 50</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ansøger fik i september 1980 bevilget hjælp til boligindretning efter bistandslovens § 59, stk. 1. Hjælpen udgjorde 235.000 kr. og blev ydet som et rente- og afdragsfrit lån med pant i ansøgers ejendom. Lånet forfaldt ved ejerskifte. Socialudvalget havde samtidigstillet som betingelse for ydelse af lånet, at ansøger optog et 20 årigt rentebærende lån i Vanførefonden.</p>\r\n<p>Amtsankenævnet fandt, at den ydede hjælp til boligindretning kunne ydes i form af et rente- og afdragsfrit lån.</p>\r\n<p>Nævnet fandt imidlertid, at socialudvalget ved fastsættelsen af størrelsen af et sådant lån burde foretage en vurdering af, hvilken værdiforøgelse af den faste ejendom den omhandlede boligindretning havde medført, og fastsætte låneandelen til et beløb svarende til denne værdiforøgelse.</p>\r\n<p>Nævnet pålagde derfor socialudvalget at indfri lånet optaget i Vanførefonden samt at foretage en vurdering af den værdiforøgelse, boligindretningen havde medført, til brug for fastsættelsen af den samlede låneandel af den ydede hjælp til boligindretning.</p>\r\n<p>Socialudvalget anførte, at nødvendig boligindretning kunne have været afhjulpet med en udgift i henhold til bistandslovens § 59, stk. 1, på 150.000 kr. Herved ville ejendommen ikke have været forbedret i salgsøjemed, og der ville ikke have været oprettet et pantebrev i ejendommen. Ansøgeren ønskede imidlertid ikke denne løsning. Udvalget hjalp ansøgeren til at få realiseret eget ombygningsforslag ved at formidle kontakt til boligudvalget for bevægelseshæmmede, for at ansøgeren kunne opnå et rimeligt lån gennem Vanførefonden, idet der i ansøgerens projekt var indeholdt boligmæssige foranstaltninger, som alene havde karakter af modernisering, og derved ikke kunne ydes i henhold til bistandslovens § 59, stk. 1. Lovgrundlaget var bistandslovens § 59, stk. 1, og Socialministeriets cirkulære nr. 210 af 4. november 1975 som ændret ved Socialministeriets bekendtgørelse nr. 470 af 22. oktober 1980, pkt. 50.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at de lånevilkår, socialudvalget havde fastsat, ikke var i overensstemmelse med bistandslovens § 59, stk. 1, jf. pkt. 50 i Socialministeriets ovennævnte cirkulære.</p>\r\n<p>Ankestyrelsen tiltrådte derfor amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19850906625"
        },
        {
            "displayName": "Entydig dokumentidentifikation",
            "displayValue": "BS009351"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9066"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "01/10/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21305-84"
        },
        {
            "displayName": "Stikord",
            "displayValue": "O-58-85"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}