{
    "id": 143181,
    "title": "Strakspåbud om at sikre, at arbejde i krybekælder tilrettelægges og udføres på en sådan måde, at det i videst muligt omfang sikres, at de ansatte og virksomhedens omgivelser ikke udsættes eller kan blive udsat for støv fra asbest eller asbestholdige materialer",
    "documentTypeId": "240",
    "isSagsforlobPeriodValid": true,
    "shortName": "KEN nr 9463 af 26/04/2012",
    "documentHtml": "<div class=\"bjelke\">Den fulde tekst</div><p class=\"Titel2\">Strakspåbud om at sikre, at arbejde i krybekælder tilrettelægges og udføres på en sådan måde, at det i videst muligt omfang sikres, at de ansatte og virksomhedens omgivelser ikke udsættes eller kan blive udsat for støv fra asbest eller asbestholdige materialer</p>\r\n<div class=\"Resume\">\r\n   <p class=\"TekstGenerel\">Arbejdstilsynet gav efter tilsynsbesøg på en byggeplads strakspåbud om, at virksomheden skulle sikre mod risiko for asbestforurenet luft ved arbejde i krybekælder.</p>\r\n   <p class=\"TekstGenerel\">Arbejdsmiljøklagenævnet fastholdt påbuddet om, at virksomheden skulle sikre, at arbejde i krybekælderen på byggepladsen tilrettelægges og udføres på en sådan måde, at det i videst muligt omfang sikres, at de ansatte og virksomhedens omgivelser ikke udsættes eller kan blive udsat for støv fra asbest eller asbestholdige materialer.</p>\r\n   <p class=\"TekstGenerel\">Arbejdsmiljøklagenævnet lagde vægt på, at Arbejdstilsynet ved tilsynsbesøget konstaterede, at de ansatte, der arbejdede i krybekælderen på byggepladsen kunne udsættes for asbeststøv, idet der var forekomster af ikke forseglede asbeststrimler mellem betondæk og jernrammer i krybekælderen og forekomster af asbeststrimler på 4-6 cm frithængende ned fra loft i krybekælderen.</p>\r\n</div>\r\n<p>[Adressat udeladt]</p>\r\n<p>Arbejdsmiljøklagenævnet har på møde den 24. april 2012 behandlet virksomhedens klage over Arbejdstilsynets afgørelse af 27. juni 2011, hvor virksomheden fik påbud om straks at sikre mod risiko for asbestforurenet luft ved arbejde i krybekælder.</p>\r\n<p>Nævnet traf følgende</p>\r\n<p style=\"text-align: center;\">A F G Ø R E L S E</p>\r\n<p>Arbejdsmiljøklagenævnet fastholder Arbejdstilsynets afgørelse af 27. juni 2011 således, at [navn udeladt] skulle sikre, at arbejde i krybekælder på byggepladsen [navn udeladt] tilrettelægges og udføres på en sådan måde, at det i videst muligt omfang sikres, at de ansatte og virksomhedens omgivelser ikke udsættes eller kan blive udsat for støv fra asbest eller asbestholdige materialer.</p>\r\n<p>Nævnet er enig i, at påbuddet skulle efterkommes straks.</p>\r\n<p style=\"text-align: center;\">B E G R U N D E L S E</p>\r\n<p>Arbejdsmiljøklagenævnet har lagt vægt på, at Arbejdstilsynet ved tilsynsbesøget den 21. juni 2011 konstaterede, at de ansatte, der arbejdede i krybekælderen på byggepladsen kunne udsættes for asbeststøv, idet der var forekomster af ikke forseglede asbeststrimler mellem betondæk og jernrammer i krybekælderen og forekomster af asbeststrimler på 4-6 cm frithængende ned fra loft i krybekælderen.</p>\r\n<p>Det fremgår af asbestbekendtgørelsen, at arbejdet skal tilrettelægges og udføres på en sådan måde, at det i videst muligt omfang sikres, at de ansatte og virksomhedens omgivelser ikke udsættes eller kan blive udsat for støv fra asbest eller asbestholdige materialer.</p>\r\n<p>Der er efter asbestbekendtgørelsen ikke nogen nedre grænse for forureningsgraden.</p>\r\n<p>Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist. Dette fremgår af arbejdsmiljøloven.</p>\r\n<p>Arbejdsmiljøklagenævnet finder, at det arbejde, som vvs-firmaet skulle udføre, ikke er omfattet af lovens § 48, som efter sin ordlyd omfatter stoffer m.v., som anvendes ved arbejdsprocesser og metoder, idet vvs-firmaet ikke skal asbestsanere, men udføre vvs-arbejde i krybekælderen, hvor der er asbestforurening.</p>\r\n<p>Arbejdsmiljøklagenævnet finder, at forholdet er omfattet af § 38 i arbejdsmiljøloven. Efter § 38 skal arbejdet planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>Det fremgår af § 1 i asbestbekendtgørelsen, at bekendtgørelsen omfatter ethvert arbejde, der er forbundet med fare for påvirkning fra støv fra asbest eller asbestholdige materialer.</p>\r\n<p>Arbejdsmiljøklagenævnet finder ikke, at den forkerte henvisning til § 48 i stedet for § 38 er en væsentlig hjemmelsmangel, idet § 7 i asbestbekendtgørelsen efter sin formulering ikke kan give parten tvivl om, at arbejdet er omfattet.</p>\r\n<p>[navn udeladt] har i klagen anført, at der samme dag, som Arbejdstilsynet var på tilsynsbesøg, var givet grønt lys for arbejde i krybekælderen.</p>\r\n<p>Virksomheden har endvidere anført, at det påhviler bygherren at udbedre de faktiske forhold.</p>\r\n<p>Arbejdsmiljøklagenævnet skal hertil bemærke, at det fremgår af arbejdsmiljøloven, at det er arbejdsgiverens ansvar at sikre arbejdsmiljøet på virksomheden og for virksomhedens ansatte. En arbejdsgiver har således i den konkrete arbejdssituation ansvaret for at sikre, at ansatte kan arbejde sikkerheds- og sundhedsmæssigt forsvarligt på de steder, hvor de bliver sendt til. Dette gælder selv om et eventuelt ansvar for asbestsanering og sikring af, at sanering er sket korrekt, ligger hos bygherren.</p>\r\n<p>Arbejdsklagenævnets afgørelse er truffet af et enigt nævn.</p>\r\n<p style=\"text-align: center;\">R E G L E R</p>\r\n<p>Arbejdsmiljøklagenævnet henviser til</p>\r\n<p>\r\n   <p class=\"Liste1\">\r\n      <span class=\"Liste1Nr\">•</span> §§ 38-39 og § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010, og</p>\r\n   <p class=\"Liste1\">\r\n      <span class=\"Liste1Nr\">•</span> §§ 1 og 7, i Arbejdstilsynets bekendtgørelse nr. 1502 af 21. december 2004 om asbest.</p>\r\n</p>\r\n<p>Reglerne kan læses på de følgende sider.</p>\r\n<p style=\"text-align: center;\">O P L Y S N I N G E R N E  I  S A G E N</p>\r\n<p>Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p style=\"text-align: center;\">På klagenævnets vegne</p>\r\n<p style=\"text-align: center;\">[navn udeladt]</p>\r\n<p>\r\n   <span class=\"Bold\">Kopi til:</span>\r\n</p>\r\n<p>[navn udeladt]</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n   <span class=\"Bold\">Lov om arbejdsmiljø, jf. lovbekendtgørelse nr. 1072 af 7. september 2010</span>\r\n</p>\r\n<p style=\"text-align: center;\">\r\n   <span class=\"Bold\">Kapitel 4</span>\r\n</p>\r\n<p style=\"text-align: center;\">\r\n   <span class=\"Bold\">Almindelige pligter</span>\r\n</p>\r\n<p>. . .</p>\r\n<p>\r\n   <span class=\"Bold\">§ 15.</span> Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige. Der henvises her særligt til</p>\r\n<p>kapitel 5 om arbejdets udførelse,</p>\r\n<p>kapitel 6 om indretning af arbejdsstedet,</p>\r\n<p>kapitel 7 om tekniske hjælpemidler m.v.,</p>\r\n<p>kapitel 8 om stoffer og materialer.</p>\r\n<p>…</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p>…</p>\r\n<p>\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt</p>\r\n<p>\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p>\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2.</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3.</span> opslag eller egnet markering.</p>\r\n</p>\r\n<p>\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>…</p>\r\n<p>\r\n   <span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n<p>\r\n   <span class=\"Italic\">Stk. 2.</span> <span class=\"Italic\">…</span></p>\r\n<p>…</p>\r\n<p>\r\n   <span class=\"Bold\">Arbejdstilsynets bekendtgørelse nr. 1502 af 21. december 2004 om asbest</span>\r\n</p>\r\n<p>\r\n   <span class=\"Bold\">SAMMENSKRIVNINGEN</span> omfatter bekendtgørelse</p>\r\n<p>nr. 1502 af 21. december 2004, der trådte i kraft den 1. januar 2005</p>\r\n<p>nr. 356 af 28. april 2009, som trådte i kraft den 12. maj 2009 og</p>\r\n<p>nr. 1092 af 28. november 2011, som trådte i kraft den 1. januar 2012.</p>\r\n<p>I medfør af § 17, stk. 3, § 22, stk. 1, § 35, § 39, § 41, § 43, § 46, § 49, § 49a, § 49b, § 49c, § 57, § 59, stk. 3, § 63 og § 84 i lov om arbejdsmiljø samt efter bemyndigelse i henhold til § 73 i lov om arbejdsmiljø, jf. lovbekendtgørelse nr. 784 af 11. oktober 1999, som ændret ved lov nr. 331 af 16. maj 2001 og ved lov nr. 425 af 9. juni 2004, fastsættes:</p>\r\n<p style=\"text-align: center;\">\r\n   <span class=\"Bold\">Kapitel 1</span>\r\n</p>\r\n<p style=\"text-align: center;\">\r\n   <span class=\"Bold\">Område og definitioner</span>\r\n</p>\r\n<p>\r\n   <span class=\"Bold\">§ 1.</span> Bekendtgørelsen omfatter fremstilling, import, anvendelse og bortskaffelse af asbest eller asbestholdigt materiale, ethvert arbejde hermed, samt ethvert arbejde i øvrigt, der kan være forbundet med fare for påvirkning fra støv fra asbest eller asbestholdige materialer.</p>\r\n<p>\r\n   <span class=\"Italic\">Stk. 2.</span> <span class=\"Italic\">….</span></p>\r\n<p>\r\n   <span class=\"Italic\">Stk. 3.</span> <span class=\"Italic\">….</span></p>\r\n<p>. . .</p>\r\n<p>\r\n   <span class=\"Bold\">§ 7.</span> Arbejdet skal tilrettelægges og udføres på en sådan måde, at det i videst muligt omfang sikres, at personer på arbejdspladsen og i omgivelserne ikke udsættes for eller kan blive udsat for støv fra asbest eller asbestholdige materialer. Antallet af personer, der udsættes for eller kan blive udsat for støv fra asbest eller asbestholdigt materiale skal begrænses til et minimum.</p>\r\n<p>\r\n   <span class=\"Italic\">Stk. 2.</span> <span class=\"Italic\">…</span></p>\r\n<p>. . .</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/09/2012"
        },
        {
            "displayName": "Accession",
            "displayValue": "W20120946325"
        },
        {
            "displayName": "Entydig dokumentidentifikation",
            "displayValue": "BE005174"
        },
        {
            "displayName": "Dato for indlæggelse",
            "displayValue": "26/09/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9463"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "26/04/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000254-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}