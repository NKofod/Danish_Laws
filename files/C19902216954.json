{
    "id": 76404,
    "title": "Skrivelse om aftale af 25. september 1990 vedrørende optagelser m.v. af Danmarks Radios og TV-2's radio- og fjernsynsudsendelser til brug inden for undervisning på handelsskoler og tekniske skoler (* 1) (Til alle handelsskoler og tekniske skoler,    amtscentraler m.fl.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22169 af 01/10/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om aftale af 25. september 1990  \r\n\r\n vedrørende optagelser m.v. af Danmarks Radios og TV-2's radio- og  \r\n\r\n fjernsynsudsendelser til brug inden for undervisning på handelsskoler og  \r\n\r\n tekniske skoler (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle handelsskoler og tekniske  \r\n\r\n skoler, amtscentraler m.fl.) </P>  \r\n\r\n<BR>  \r\n\r\n<P>Som meddelt i skrivelse herfra af 19. juli 1989 er &#187;Aftale vedr.  \r\n\r\n optagelser m.v. af Danmarks Radios radio- og fjernsynsudsendelser til brug  \r\n\r\n inden for undervisning på folkeskole- og gymnasieniveau samt 2-årige kursus  \r\n\r\n til HF&#171; og den hertil knyttede tillægsaftale vedrørende handelsskoler og  \r\n\r\n tekniske skoler udløbet med udgangen af skoleåret 1988/89 (ultimo juli 1989).  \r\n\r\n</P>  \r\n\r\n<P>Samtidig meddeltes i ovennævnte skrivelse: </P>  \r\n\r\n<P>&#187;Til foreløbig orientering kan ad den nye aftale oplyses: </P>  \r\n\r\n<P>- Aftalen omfatter både udsendelser fra Danmarks Radio og TV-2. </P>  \r\n\r\n<P>- Abonnementsordningen bortfalder, og skoler, der tilslutter sig  \r\n\r\n ordningen, skal i stedet betale et fast årligt beløb pr. klasse/hold,  \r\n\r\n hvorefter alle optagelser vil kunne benyttes uden nogen begrænsning (dog ikke  \r\n\r\n spillefilm). </P>  \r\n\r\n<P>- Den nye betalingsordning omfatter både undervisnings- og ikke  \r\n\r\n undervisningsudsendelser. Undervisningsudsendelser inden for 4-års fristen er  \r\n\r\n dog fortsat frie og falder uden for betalingsordningen. </P>  \r\n\r\n<P>- Skolernes egen rapportering til COPY-DAN bortfalder. </P>  \r\n\r\n<P>- &#187;Frikøbsordningen&#171; ophører, men allerede frikøbte bånd vil  \r\n\r\n fortsat kunne benyttes uden betaling. </P>  \r\n\r\n<P>- Betalingen pr. klasse/hold er ikke endeligt fastlagt, men ud over en  \r\n\r\n pristalsregulering kan forventes en forhøjelse på grund af TV-2's  \r\n\r\n tilslutning.' </P>  \r\n\r\n<P>Betalingen er nu fastsat som anført i protokollatets § 1 svarende til en  \r\n\r\n forhøjelse på 40%, dækkende både udvidelsen med TV-2 og pristalsregulering. I  \r\n\r\n stedet for klasse/hold anvendes nu antallet af årselever. </P>  \r\n\r\n<P>Det bemærkes, at aftalen kun omfatter udsendelser fra Danmarks Radio og  \r\n\r\n TV-2 (samt dennes regionale stationer), og at der endnu ikke er truffet nogen  \r\n\r\n aftalemæssig ordning med hensyn til betaling for optagelser mv. af andre  \r\n\r\n udsendelser (regional- og lokalradioer, private TV-selskaber samt udsendelser  \r\n\r\n fra udenlandske radio- og TV-selskaber), hvorfor skoler m.fl. - hvis de  \r\n\r\n foretager optagelser fra disse udsendelser - i givet fald vil kunne blive  \r\n\r\n stillet over for krav om særskilt betaling herfor. </P>  \r\n\r\n<P>P.m.v. </P>  \r\n\r\n<P>e.b. </P>  \r\n\r\n<P>Erik Metz </P>  \r\n\r\n<P>eksp.sekr. </P>  \r\n\r\n<P>Bilag </P>  \r\n\r\n<P>Aftale vedrørende optagelser m.v. af Danmarks Radios og TV-2's radio- og  \r\n\r\n fjernsynsudsendelser til brug inden for undervisning på handelsskoler og  \r\n\r\n tekniske skoler. </P>  \r\n\r\n<P>Aftalen indgås mellem Undervisnings- og Forskningsministeriet (i det  \r\n\r\n følgende betegnet som &#187;brugerne&#171;) på den ene side og de  \r\n\r\n forvaltningssektoren &#187;§ 17-kopier&#171; tilsluttede organisationer (i  \r\n\r\n det følgende betegnet som &#187;COPY-DAN&#171;) på den anden side. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Aftalen omfatter optagelse samt benyttelse og  \r\n\r\n opbevaring af Danmarks Radios og TV-2's radio- og fjernsynsudsendelser til  \r\n\r\n brug ved undervisning på handelsskoler og tekniske skoler. </P>  \r\n\r\n<P> Stk. 2. Aftalen omfatter det i ophavsretslovens § 17, stk. 2, nævnte  \r\n\r\n vederlag for optagelse, benyttelse og opbevaring af de af Danmarks Radio og  \r\n\r\n TV-2 udsendte værker og præstationer, der gengives i andre udsendelser end  \r\n\r\n undervisningsudsendelser, til brug inden for undervisningsvirksomhed. </P>  \r\n\r\n<P> Stk. 3. Aftalen omfatter den fortsatte benyttelse og opbevaring af  \r\n\r\n Danmarks Radios og TV-2's undervisningsudsendelser ud over den i § 8 i  \r\n\r\n Kulturministeriets bekendtgørelse nr. 152 af 6. april 1979 fastsatte frie  \r\n\r\n benyttelses- og opbevaringsfrist på 4 år. </P>  \r\n\r\n<P> Stk. 4. Aftalen omfatter ikke optagelser af fjernsynsudsendte filmværker,  \r\n\r\n som indgår i biografernes almindelige repertoire af spillefilm, med mindre  \r\n\r\n der ved udsendelsen i fjernsyn kun er benyttet mindre dele af værket. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Udvælgelse, optagelse og opbevaring af Danmarks  \r\n\r\n Radios og TV-2's udsendelser i medfør af § 1, stk. 1, 2 og 3, foretages af  \r\n\r\n den enkelte undervisningsinstitution eller af centraler, der som led i den  \r\n\r\n pædagogiske virksomhed foretager optagelse og distribution af radio- og  \r\n\r\n fjernsynsudsendelser. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Optagelserne skal foretages direkte fra radio-  \r\n\r\n og fjernsynsudsendelsen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Optagelserne eller senere kopier heraf skal være  \r\n\r\n af en forsvarlig teknisk kvalitet, og der må ikke foretages ændringer,  \r\n\r\n tilføjelser eller forkortelser i optagelserne. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Undervisningsinstitutioner, som ønsker at  \r\n\r\n benytte sig af denne aftale, skal gennem betaling af vederlaget, jf.  \r\n\r\n protokollatet § 1, tilmelde sig COPY-DAN. Tilmelding kan ske fra maj/juni  \r\n\r\n måned for det kommende skoleår. Tilmelding i løbet af skoleåret kan kun finde  \r\n\r\n sted mod betaling af det fulde vederlagsbeløb. </P>  \r\n\r\n<P> Stk. 2. Hjemlån fra centralerne kan kun ske efter forudgående tilmelding  \r\n\r\n til aftalen. COPY-DAN orienterer centralerne om de tilmeldte institutioner.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Efter nærmere aftale mellem aftaleparterne  \r\n\r\n udvælges for hvert skoleår et mindre antal repræsentative centraler  \r\n\r\n (amtscentraler og båndcentraler mv.), der skal rapportere om udlån, der er  \r\n\r\n foretaget af de enkelte udsendelseskopier i det forløbne skoleår. Ovennævnte  \r\n\r\n rapportering tilgår COPY-DAN kvartalsvis. </P>  \r\n\r\n<P> Stk. 2. Rapporteringen skal indeholde de programoplysninger, der er  \r\n\r\n nødvendige for COPY-DANs administration af aftalen i forhold til  \r\n\r\n rettighedshaverne. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Som vederlag for de i medfør af § 1 opnåede  \r\n\r\n rettigheder betaler institutionen efter følgende regler: </P>  \r\n\r\n<P>De enkelte institutioners vederlag for et skoleår beregnes på grundlag af  \r\n\r\n antallet af årselever opgjort pr. 1. januar i det forudgående skoleår eller -  \r\n\r\n hvis dette ikke foreligger - det senest oplyste skoleår. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Fordelingen af vederlaget mellem  \r\n\r\n rettighedshaverne foretages af COPY-DAN i overensstemmelse med denne  \r\n\r\n institutions vedtægter. Spørgsmål vedrørende denne fordeling er brugerne  \r\n\r\n uvedkommende. </P>  \r\n\r\n<P> Stk. 2. COPY-DAN holder aftaleparterne løbende orienteret om ændringer i  \r\n\r\n vedtægterne for forvaltningssektoren. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Parterne forpligter sig til at udsende cirkulære  \r\n\r\n til samtlige undervisningsinstitutioner, hvoraf det fremgår, at  \r\n\r\n institutionerne, såfremt de ønsker at tilslutte sig aftalen, er forpligtet  \r\n\r\n til at overholde de i aftalen givne regler. </P>  \r\n\r\n<P> Stk. 2. COPY-DAN udsender et informationsmateriale til de omfattede  \r\n\r\n undervisningsinstitutioner. Udkastet til det materiale, der agtes udsendt,  \r\n\r\n sendes forud til parterne til udtalelse. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I tilfælde af, at udenforstående  \r\n\r\n rettighedshavere måtte fremsætte krav over for en bruger eller en af § 5  \r\n\r\n omfattet undervisningsinstitution om vederlag for optagelse, benyttelse og  \r\n\r\n opbevaring af et værk eller en præstation, der indgår i et program, som  \r\n\r\n omfattes af aftalen, er COPY-DAN forpligtet til at yde den pågældende  \r\n\r\n vederlag efter COPY-DANs almindelige regler. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Aftaleperioden fremgår af protokollatet. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Hvis der foretages ændringer af de nugældende  \r\n\r\n bestemmelser i ophavsretslovens § 17, ophører aftalen at gælde fra  \r\n\r\n tidspunktet for ikrafttrædelsen af ændringer i ophavsretslovens § 17.  \r\n\r\n Vederlaget efter § 7 beregnes i så fald forholdsmæssigt indtil  \r\n\r\n ikrafttrædelsestidspunktet, og der vil være at optage forhandling mellem  \r\n\r\n parterne om det fremtidige vederlag samt eventuelle andre bestemmelser i  \r\n\r\n aftalen, som forudsætter de nugældende bestemmelser i ophavsretslovens § 17.  \r\n\r\n Ifald enighed mellem parterne ikke kan opnås, afgøres tvivlsspørgsmålene i  \r\n\r\n overensstemmelse med reglerne i ophavsretslovens § 54. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Parterne er enige om det som bilag vedhæftede  \r\n\r\n protokollat, der skal tjene til regulering af de ophavsretlige problemer i  \r\n\r\n forbindelse med denne aftale. </P>  \r\n\r\n<P>Protokollat til aftale vedrørende optagelser mv. af Danmarks Radios og  \r\n\r\n TV-2's radio- og fjernsynsudsendelser til brug inden for undervisning på  \r\n\r\n handelsskoler og tekniske skoler. </P>  \r\n\r\n</DIV>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den i § 7 omtalte betaling udgør 3,70 kr. pr.  \r\n\r\n årselev for såvel undervisningsåret 1989/90 som undervisningsåret 1990/91.  \r\n\r\n</P>  \r\n\r\n<P>Antallet af årselever beregnes på grundlag af det faktiske antal elever og  \r\n\r\n uddannelsesopholdets længde. </P>  \r\n\r\n<P>Aftalen gælder fra 1. august 1989 til 31. juli 1991. Parterne forpligter  \r\n\r\n sig til at optage forhandlinger om eventuel forlængelse af aftalen senest 15.  \r\n\r\n januar 1991. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved &#187;undervisningsudsendelser&#171; forstås  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) fjernsynsudsendelser, der annonceres som undervisningsudsendelser med  \r\n\r\n angivelse af den programafdeling i fjernsynsforetagendet, der har produceret  \r\n\r\n udsendelsen, og </LI>  \r\n\r\n<LI>2) radioudsendelser, der skriftligt i programoversigter eller lignende  \r\n\r\n annonceres som undervisningsudsendelser. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved dette protokollat overlader COPY-DAN de  \r\n\r\n nødvendige rettigheder til at administrere optagelser af radio- og  \r\n\r\n fjernsynsudsendelser til skolerne i samme omfang, som forvaltningssektoren  \r\n\r\n disponerer herover. </P>  \r\n\r\n<P> Stk. 2. COPY-DANs forvaltningssektor skal være åben for alle  \r\n\r\n organisationer, der forvalter ophavsrettigheder og disse nærtstående  \r\n\r\n rettigheder, jf. dog stk. 1. Endvidere skal forvaltningssektoren være åben  \r\n\r\n for individuel tilslutning for tilsvarende rettighedshavere. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Danmarks Radio og TV-2 har vederlagsfrit givet  \r\n\r\n deres samtykke efter ophavsretsloven og fotografiloven til den af aftalen  \r\n\r\n omfattede benyttelse og opbevaring som forudsat i aftalen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Rettighedshaverne er berettiget til at forlange,  \r\n\r\n at der i de årlige båndkataloger optages en kort meddelelse om, at en  \r\n\r\n udsendelse indeholder forældede sekvenser. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 25. september 1990. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>For Undervisningsministeriet: </P>  \r\n\r\n<P ALIGN=CENTER>Helge Thomsen </P>  \r\n\r\n<P CLASS=MINISTER ALIGN=RIGHT>/Erik Metz </P>  \r\n\r\n<P>For COPY-DAN: </P>  \r\n\r\n<P>Kirsten Kierkegaard </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "Undervisningsministeriet er ikke medunderskriver af den nye aftale, og ændringer er derfor ikke medtaget her. Den nye aftale kan fås ved henvendelse til COPY-DAN, Ryesgade 53 B, 3., 2100 København Ø. Fremtidige ændringer vil af samme årsag heller ikke blive medtaget.",
        "(* 2) Den gældende aftale af 25. september 1990 med tilhørende protokollat er blevet ændret.",
        "(* 1) Med aftalen og protokollat til aftalen som bilag."
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19902216954"
        },
        {
            "displayName": "Entydig dokumentidentifikation",
            "displayValue": "CM035610"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22169"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "01/10/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Juridisk- og Uddannelsespolitisk Sekretariat"
        },
        {
            "displayName": "Ressortministeriets journalnummer",
            "displayValue": "1990-141-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}