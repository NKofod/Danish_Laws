{
    "id": 45915,
    "title": "Vejledning om behandling af sager vedrørende Færøerne ",
    "documentTypeId": "180",
    "isSagsforlobPeriodValid": false,
    "shortName": "VEJ nr 24 af 01/03/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om behandling af sager vedrørende  \r\n\r\n Færøerne </H1>  \r\n\r\n<P></P>  \r\n\r\n<BR>  \r\n\r\n<P>Almindelige oplysninger </P>  \r\n\r\n<P CLASS=PUNKT> <B>1.</B> Grundlaget for  <I>Færøernes hjemmestyre</I>  er  \r\n\r\n lov nr. 137 af 23. marts 1948 om Færøernes hjemmestyre. Hjemmestyrets  \r\n\r\n lovgivningsvirksomhed varetages af lagtinget og dets administration af  \r\n\r\n landsstyret. Landsstyrets formand benævnes lagmand, de øvrige medlemmer  \r\n\r\n landsstyresmænd. </P>  \r\n\r\n<P>Med hjemmel i hjemmestyreloven har hjemmestyret overtaget en række  \r\n\r\n sagsområder som  <I>særanliggender,</I>  dvs. at hjemmestyret har den  \r\n\r\n lovgivende og administrative kompetence på det pågældende område.  \r\n\r\n Overtagelsen af et sagsområde medfører, at de udgifter, der er forbundet med  \r\n\r\n varetagelse af området, påhviler hjemmestyret. Ikke-overtagne sagsområder  \r\n\r\n varetages af rigsmyndighederne som  <I>fællesanliggender</I> . Nogle  \r\n\r\n fællesanliggender administreres dog af hjemmestyret i overensstemmelse med  \r\n\r\n hjemmestyrelovens § 9 (navnlig sygehusvæsen, sociale anliggender og  \r\n\r\n undervisningsvæsen). Visse særanliggender administreres af statslige  \r\n\r\n myndigheder på hjemmestyrets vegne (f.eks. førelse af visse registre). </P>  \r\n\r\n<P>I hjemmestyreloven er foretaget en angivelse af de sagsområder, der uden  \r\n\r\n videre kan overtages af hjemmestyret (liste A) og sagsområder, om hvilke der  \r\n\r\n skal forhandles, før der tages stilling til, om og i hvilket omfang de kan  \r\n\r\n overtages af hjemmestyret (liste B). </P>  \r\n\r\n<P>Sagsfordelingen mellem hjemmestyret og rigsmyndighederne fremgår af  \r\n\r\n<I>Årbog for Færøerne</I> , der udgives af Færøernes landsstyre og  \r\n\r\n rigsombudsmanden på Færøerne. Følgende sagsområder er indtil nu overtaget som  \r\n\r\n særanliggender af hjemmestyret: </P>  \r\n\r\n<P>Liste A-sager. </P>  \r\n\r\n<P CLASS=PUNKT> <B>1.</B> Færøernes egen styrelsesordning. </P>  \r\n\r\n<P CLASS=PUNKT> <B>2.</B> Kommunale forhold. </P>  \r\n\r\n<P CLASS=PUNKT> <B>3.</B> Bygningssager m.v. Folkeregister. </P>  \r\n\r\n<P CLASS=PUNKT> <B>4.</B> Apotekervæsen, sundhedsvedtægter (miljøsager). </P>  \r\n\r\n<P CLASS=PUNKT> <B>5.</B> Lovpligtig ulykkesforsikring, arbejdsforhold m.v.  \r\n\r\n</P>  \r\n\r\n<P CLASS=PUNKT> <B>6.</B> Direkte og indirekte skatter. </P>  \r\n\r\n<P CLASS=PUNKT> <B>7.</B> Finansvæsen. </P>  \r\n\r\n<P CLASS=PUNKT> <B>8.</B> Godkendelse af havneafgifter. </P>  \r\n\r\n<P CLASS=PUNKT> <B>9.</B> Gymnasiet og HF-kurser, folkehøjskoler,  \r\n\r\n navigationsskoler. Færøernes akademi. </P>  \r\n\r\n<P CLASS=PUNKT> <B>10.</B> Arkiver, biblioteker, museer. </P>  \r\n\r\n<P CLASS=PUNKT> <B>11.</B> Bygningsfredning, naturfredning. </P>  \r\n\r\n<P CLASS=PUNKT> <B>12.</B> Trafikvæsen m.v. bortset fra havne og  \r\n\r\n telegrafvæsen. </P>  \r\n\r\n<P CLASS=PUNKT> <B>13.</B> Landbrug, fiskeri m.v. </P>  \r\n\r\n<P CLASS=PUNKT> <B>14.</B> Teaterbevillinger m.v. </P>  \r\n\r\n<P CLASS=PUNKT> <B>15.</B> Produktion, handel m.v. </P>  \r\n\r\n<P CLASS=PUNKT> <B>16.</B> Overformynderi, tinglysning m.v. </P>  \r\n\r\n<P>Liste B-sager. </P>  \r\n\r\n<P CLASS=PUNKT> <B>3.</B> Radio med undtagelse af sager med relation til  \r\n\r\n internationale aftaler. </P>  \r\n\r\n<P CLASS=PUNKT> <B>4.</B> Jordfonden. </P>  \r\n\r\n<P CLASS=PUNKT> <B>5.</B> Import- og eksportkontrol. </P>  \r\n\r\n<P>I tvivlstilfælde foretages den nærmere afgrænsning af de overtagne områder  \r\n\r\n efter drøftelse mellem hjemmestyret og rigsmyndighederne. </P>  \r\n\r\n<P CLASS=PUNKT> <B>2.</B> Rigsombudsmanden er rigets øverste repræsentant på  \r\n\r\n Færøerne. Rigsombudsmanden hører under statsministeriet. </P>  \r\n\r\n<P>Rigsmyndighedernes  <I>kontakt med hjemmestyret</I>  skal foregå gennem  \r\n\r\n<I>rigsombudsmandens kontor</I> , medmindre andet er aftalt med  \r\n\r\n statsministeriet eller rigsombudet. Rigsombudets adresse er (* 1) postboks  \r\n\r\n 12, 3800 Torshavn, tlf. (042) 11040. Telex nr. 81225. Sager med særlige  \r\n\r\n politiske aspekter i forhold til hjemmestyret forelægges dog gennem  \r\n\r\n<I>statsministeriet</I> . Statsministeriet bør underrettes om Færøsager af  \r\n\r\n større betydning, f.eks. principielle lovændringer. </P>  \r\n\r\n<P CLASS=PUNKT> <B>3.</B> Under statsministeriet er nedsat et permanent  \r\n\r\n<I>rådgivende udvalg vedrørende Færøerne</I> . Udvalget skal følge den  \r\n\r\n økonomiske udvikling på Færøerne og afgive beretninger herom til  \r\n\r\n statsministeren. Statens myndigheder skal holde Det rådgivende udvalg  \r\n\r\n underrettet om alle foranstaltninger af betydning for de økonomiske forhold  \r\n\r\n på Færøerne, og udvalgets udtalelse skal indhentes, inden bevilling søges til  \r\n\r\n gennemførelse af sådanne foranstaltninger, herunder planlagt  \r\n\r\n investeringsvirksomhed. Udvalgets adresse er Det rådgivende udvalg vedrørende  \r\n\r\n Færøerne, statsministeriet, Christiansborg, 1218 København K. </P>  \r\n\r\n<P>Forelæggelse af love, traktater m.v. for hjemmestyret </P>  \r\n\r\n<P CLASS=PUNKT> <B>4.</B> Efter hjemmestyrelovens § 7, stk. 1, skal  \r\n\r\n<I>regeringslovforslag</I> , der indeholder bestemmelser, der udelukkende  \r\n\r\n vedrører Færøerne, forelægges for hjemmestyret, inden de fremsættes for  \r\n\r\n folketinget. Dette gælder bl.a. for særlige &#187;love for Færøerne&#171;,  \r\n\r\n der anvendes, hvor der er tale om principielle forskelle mellem den færøske  \r\n\r\n ordning og ordningen i den øvrige del af riget. </P>  \r\n\r\n<P>Efter § 7 skal rigslove, der også vedrører lokale færøske forhold,  \r\n\r\n forelægges for hjemmestyret, før de sættes i kraft på Færøerne. I visse  \r\n\r\n tilfælde vil denne forelæggelsespligt kunne opfyldes i forbindelse med den  \r\n\r\n særlige kundgørelsesprocedure, jfr. nedenfor under punkt 7. </P>  \r\n\r\n<P>I tilfælde, hvor der må forudses ønsker fra hjemmestyret om afvigelser i  \r\n\r\n forhold til den danske ordning, eller hvor ressortministeriet ønsker loven  \r\n\r\n gennemført på Færøerne med sådanne afvigelser, vil det være hensigtsmæssigt,  \r\n\r\n at det i loven bestemmes, at denne kan sættes i kraft på Færøerne ved kgl.  \r\n\r\n anordning med de afvigelser, som de særlige færøske forhold tilsiger. Loven  \r\n\r\n forelægges derefter for hjemmestyret, eventuelt i forbindelse med udkast til  \r\n\r\n ikrafttrædelsesanordning. </P>  \r\n\r\n<P>Hvis en  <I>lov ikke skal gælde for Færøerne</I> , f.eks. fordi der er  \r\n\r\n tale om et særanliggende, angives det udtrykkeligt, at loven ikke gælder for  \r\n\r\n Færøerne. Dette er dog ikke nødvendigt, når det af lovens indhold tydeligt  \r\n\r\n fremgår, at den ikke omfatter færøske forhold, eller loven er en ændringslov  \r\n\r\n til en lov, der ikke gælder for Færøerne. </P>  \r\n\r\n<P>Også  <I>anordninger og bekendtgørelser</I> , der udelukkende vedrører  \r\n\r\n Færøerne eller i øvrigt vedrører lokale færøske forhold, skal forelægges for  \r\n\r\n hjemmestyret. I visse tilfælde vil denne forelæggelsespligt kunne opfyldes i  \r\n\r\n forbindelse med den særlige kundgørelsesprocedure, jfr. nedenfor under punkt  \r\n\r\n 7. </P>  \r\n\r\n<P CLASS=PUNKT> <B>5.</B> Efter hjemmestyrelovens § 7, stk. 2, skal  \r\n\r\n<I>traktater</I>  og andre internationale overenskomster, der kræver  \r\n\r\n folketingets samtykke, og som berører særlige færøske interesser, forelægges  \r\n\r\n for hjemmestyret. Ved indgåelse af aftaler med andre lande bør  \r\n\r\n rigsmyndighederne i hvert enkelt tilfælde være opmærksomme på spørgsmålet om  \r\n\r\n den pågældende aftales eventuelle gyldighed for Færøerne. </P>  \r\n\r\n<P>Hvis en traktat m.v. berører et færøsk særanliggende eller et  \r\n\r\n fællesanliggende af betydning for Færøerne, bør der enten foretages en  \r\n\r\n forudgående forelæggelse for hjemmestyret eller tages forbehold i traktaten  \r\n\r\n for så vidt angår Færøerne. Hvis der i ressortministeriet opstår spørgsmål i  \r\n\r\n forbindelse hermed, bør disse forelægges for udenrigsministeriets  \r\n\r\n retsafdeling, der i en vejledning om traktatindgåelse har beskrevet forholdet  \r\n\r\n til Færøerne (og Grønland). </P>  \r\n\r\n<P>Når en traktat er bekendtgjort i Lovtidende C, påhviler det  \r\n\r\n ressortministeriet snarest at sende bekendtgørelsen til rigsombudsmanden på  \r\n\r\n Færøerne, der efter forelæggelse for hjemmestyret sørger for kundgørelse på  \r\n\r\n Færøerne, jfr. nedenfor under punkt 7. </P>  \r\n\r\n<P CLASS=PUNKT> <B>6.</B> For at lette og fremskynde hjemmestyrets  \r\n\r\n stillingtagen til lovforslag, love, anordninger, bekendtgørelser, traktater  \r\n\r\n m.v., jfr. foran under punkt 4 og 5, bør bestemmelserne være ledsaget af et  \r\n\r\n<I>resumee</I>  over indholdet. I øvrigt bør rigsmyndighederne, hvis der  \r\n\r\n fremsættes ønske herom, bistå hjemmestyret f.eks. med udarbejdelse af  \r\n\r\n redegørelser, deltagelse i møder og lignende. </P>  \r\n\r\n<P>Kundgørelse af love m.v. på Færøerne </P>  \r\n\r\n<P CLASS=PUNKT> <B>7.</B> Regler om  <I>kundgørelse</I>  på Færøerne af love,  \r\n\r\n anordninger, traktater m.v. findes i lov nr. 51 af 1. april 1896. For at en  \r\n\r\n lov m.v. kan have gyldighed på Færøerne, skal titel og udstedelsesdag  \r\n\r\n bekendtgøres af rigsombudsmanden i den færøske avis Dimmalætting. Hvis ikke  \r\n\r\n andet er bestemt, træder retsforskriften i kraft på Færøerne 4 uger efter den  \r\n\r\n dag, hvor det pågældende nummer af Dimmalætting er udkommet. Det påhviler  \r\n\r\n ressortministeriet at sende de pågældende love m.v. til rigsombudsmanden med  \r\n\r\n henblik på en sådan kundgørelse. Efter fast praksis sker kundgørelsen først  \r\n\r\n efter forelæggelse for hjemmestyret. </P>  \r\n\r\n<P>Cirkulærer fra rigsmyndighederne kundgøres ikke særskilt på Færøerne. </P>  \r\n\r\n<P CLASS=PUNKT> <B>8.</B> Ved fastsættelse af  <I>ikrafttrædelsesdato</I>  i  \r\n\r\n bestemmelser for Færøerne bør der tages hensyn til de særlige  \r\n\r\n ikrafttrædelsesprocedurer, således at bekendtgørelse på Færøerne kan ske  \r\n\r\n inden den ikrafttrædelsesdato, som er fastsat i den pågældende bestemmelse.  \r\n\r\n</P>  \r\n\r\n<P>Oplysning om færøske forhold </P>  \r\n\r\n<P CLASS=PUNKT> <B>9.</B> Rigsombudsmanden bistår myndigheder i Danmark med  \r\n\r\n fremskaffelse af oplysninger om færøske forhold samt med oversættelser fra  \r\n\r\n færøsk til dansk. Endvidere bistår Færøernes Repræsentationskontor i  \r\n\r\n København med oplysninger om færøske forhold. Kontorets adresse er Højbro  \r\n\r\n Plads 7,2, 1200 København K, tlf. (01) 14 08 66. Telex nr. 15677. </P>  \r\n\r\n<P CLASS=PUNKT> <B>10.</B> Færøernes landsstyre og rigsombudsmanden på  \r\n\r\n Færøerne udgiver &#187;Færøsk lovregister&#171;, der indeholder de for  \r\n\r\n Færøerne gældende retsforskrifter. Lovregisteret kan købes gennem boghandelen  \r\n\r\n eller bestilles direkte på rigsombudet. </P>  \r\n\r\n<P>---------- </P>  \r\n\r\n<P CLASS=PUNKT> <B>11.</B> Denne vejledning afløser statsministeriets  \r\n\r\n skrivelser af 23. juli 1948, 12. juni 1950, 1. april 1957 og 26. marts 1971,  \r\n\r\n alle vedrørende Færøerne. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsministeriet, den 1. marts 1985 </I>  \r\n\r\n</P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>PETER WIESE </P>  \r\n\r\n<P CLASS=MINISTER ALIGN=RIGHT>/Inger Skydsgaard </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Rigsombudets adresse og telefonnr. er ændret til postboks 12, FR 110 Torshavn, tlf. 009 - 298 - 11040."
    ],
    "alternativeMedia": [],
    "ressort": "Statsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/06/1985"
        },
        {
            "displayName": "Accession",
            "displayValue": "C19850002460"
        },
        {
            "displayName": "Entydig dokumentidentifikation",
            "displayValue": "CM004534"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/12/2000"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "01/03/1985"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Statsmin. j.nr. 4013-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}