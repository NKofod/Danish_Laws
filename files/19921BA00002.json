{
    "id": 106741,
    "title": "1992 BSF 2   FORSLAG TIL FOLKETINGSBESLUTNING OM FORENKLET KLAGESAGSBEHANDLING OG   MAKSIMAL VENTETID FOR KLAGESAGSBEHANDLING I SUNDHEDSVÆSENETS PATIENTKLAGENÆVN  ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 2",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 2 </P>  \r\n\r\n<P></P>  \r\n\r\n<P>Forslag til folketingsbeslutning om forenklet klagesagsbehandling og  \r\n\r\n maksimal ventetid for klagesagsbehandling i Sundhedsvæsenets Patientklagenævn  \r\n\r\n</P>  \r\n\r\n<P></P>  \r\n\r\n<P>Fremsat af Tove Lindbo Larsen (S) Hanne Andersen (S) Torben Lund (S) Dorte  \r\n\r\n Bennedsen (S) Martin Glerup (S) Anna-Marie Hansen (S) Qvist Jørgensen (S)  \r\n\r\n Lone Møller (S) Ingrid Rasmussen (S) </P>  \r\n\r\n<P></P>  \r\n\r\n<P>den 7. oktober 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen med henblik på at forkorte og  \r\n\r\n effektivisere sagsbehandlingen i sager, der afgøres af Patientklagenævnet,  \r\n\r\n således at sagerne kan afsluttes inden for 3 måneder, samt for at sikre  \r\n\r\n parternes adgang til gennem partsoffentlighed at få adgang til det faglige  \r\n\r\n grundlag for sagernes sundhedsfaglige vurderinger og konklusioner inden den  \r\n\r\n 1. juli 1993 at træffe følgende foranstaltninger: </P>  \r\n\r\n<P>1. Den samlede sagsbehandlingstid fra klagens modtagelse til  \r\n\r\n Patientklagenævnets afgørelse må højst udgøre 3 måneder. I komplicerede sager  \r\n\r\n må sagsbehandlingstiden højst udgøre 6 måneder. Der skal indføres tidsfrister  \r\n\r\n for afgivelse af udtalelser fra medicinalpersonalet og høringer i  \r\n\r\n Sundhedsstyrelsen/Retslægerådet. </P>  \r\n\r\n<P>2. Den centrale administrative forberedelse af klagesagerne henlægges  \r\n\r\n fuldt ud til Patientklagenævnets eget sekretariat, der i nødvendigt omfang  \r\n\r\n styrkes med lægelig konsulentbistand. </P>  \r\n\r\n<P>3. Sagsgangen ændres, således at embedslægeinstitutionerne efter at have  \r\n\r\n oplyst sagerne fremsender dem direkte til Patientklagenævnet. Endvidere skal  \r\n\r\n embedslægeinstitutionernes opgaver med behandling af klagesagerne  \r\n\r\n tilbageføres til ordningen inden den 1. september 1992, således at  \r\n\r\n embedslægeinstitutionerne udfærdiger en indstilling i de ukomplicerede sager.  \r\n\r\n</P>  \r\n\r\n<P>4. Sagerne i Patientklagenævnet, der har været forelagt  \r\n\r\n Sundhedsstyrelsen/Retslægerådet, skal indeholde alle sundhedsfaglige  \r\n\r\n oplysninger, der er indgået i sagens vurdering i de pågældende instanser,  \r\n\r\n herunder udtalelser fra f.eks. Sundhedsstyrelsens særlige sagkyndige,  \r\n\r\n specialister, litteraturreferencer m.v. </P>  \r\n\r\n<P>5. Sundhedsstyrelsen udarbejder retningslinier, der pålægger  \r\n\r\n embedslægeinstitutionerne at foretage en løbende, direkte indberetning til  \r\n\r\n Sundhedsstyrelsen af sager, der f.eks. vedrører gentagne alvorlige eller mere  \r\n\r\n principielle forhold. Den samme forpligtelse pålægges Patientklagenævnet.  \r\n\r\n</P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Borgere, der klager over behandling i sundhedsvæsenet, har en indlysende  \r\n\r\n ret til en hurtig, effektiv og gennemskuelig behandling af klagesagen. </P>  \r\n\r\n<P>Beslutningsforslaget fremsættes med henblik på, at der sker en omlægning  \r\n\r\n af sagsbehandlingen af klagesagerne i Sundhedsvæsenets Patientklagenævn,  \r\n\r\n således at denne effektiviseres og forkortes og bliver mere gennemskuelig  \r\n\r\n vedrørende de lægelige ekspertudtalelser. </P>  \r\n\r\n<P>I en længere årrække, stort set siden Sundhedsvæsenets Patientklagenævn  \r\n\r\n blev oprettet den 1. januar 1988, har der været problemer med at opnå en  \r\n\r\n tilfredsstillende sagsbehandlingstid, først og fremmest fordi sagerne ophobes  \r\n\r\n i Sundhedsstyrelsen. Der har endvidere været tale om dobbeltadministration og  \r\n\r\n uklare administrative principper, bl.a. ved, at den administrative  \r\n\r\n sagsforberedelse af sagerne har været delt i en juridisk-administrativ  \r\n\r\n behandling i Patientklagenævnets sekretariat og en lægelig-juridisk  \r\n\r\n behandling i Sundhedsstyrelsen. </P>  \r\n\r\n<P> <I>Bemærkninger til beslutningsforslagets enkelte punkter</I>  </P>  \r\n\r\n<P>Til nr. 1 </P>  \r\n\r\n<P>Det må være ønskeligt såvel set fra klagerens som fra indklagede  \r\n\r\n medicinalpersoners synsvinkel, at sagerne afgøres hurtigst muligt. De fleste  \r\n\r\n sager bør således kunne afsluttes inden for tre måneder, men i mere  \r\n\r\n komplicerede sager, hvor der f.eks. skal gennemføres flere høringsrunder af  \r\n\r\n involverede medicinalpersoner, eller hvor der kræves mere omfattende  \r\n\r\n ekspertudsagn, kan det være nødvendigt med en noget længere  \r\n\r\n sagsbehandlingstid, der dog aldrig må overskride 6 måneder. </P>  \r\n\r\n<P>Ud over en mere rationel sagsgang bør der indføres svarfrister på f.eks.  \r\n\r\n 14 dage til medicinalpersoner, som høres. Ved Patientklagenævnets  \r\n\r\n forelæggelse af sager for eksperter bør svarfristen være højst 1 måned. </P>  \r\n\r\n<P>Til nr. 2 </P>  \r\n\r\n<P>Den nuværende sagsgang bør ændres således, at Patientklagenævnets  \r\n\r\n sekretariat pålægges at gennemføre den samlede administrative forberedelse af  \r\n\r\n sagerne. Patientklagenævnet skal fortsat have adgang til at indhente  \r\n\r\n sundhedsfaglige ekspertudtalelser i Sundhedsstyrelsen/Retslægerådet. I  \r\n\r\n tilknytning til den igangværende behandling af Retslægerådets fremtidige  \r\n\r\n struktur og funktion skal det overvejes, om Patientklagenævnet i fremtiden  \r\n\r\n ikke skal indhente sine ekspertudtalelser gennem Sundhedsstyrelsen, men  \r\n\r\n derimod gennem Retslægerådet. </P>  \r\n\r\n<P>Med henblik på at styrke det sundhedsfaglige grundlag for nævnets  \r\n\r\n afgørelser skal der i Patientklagenævnets sekretariat ansættes lægelig  \r\n\r\n konsulentbistand med henblik på at bistå nævnet med at indhente  \r\n\r\n sundhedsfaglige ekspertudtalelser. Bistanden skal endvidere være  \r\n\r\n tilstrækkelig til at sikre, at den sundhedsfaglige oplysning af sager er  \r\n\r\n velargumenteret og forståelig for ikke sundhedsfagligt uddannede medlemmer af  \r\n\r\n nævnet. Endelig skal de lægelige konsulenter medvirke ved formuleringen af  \r\n\r\n spørgsmål, der forelægges til udtalelse hos sundhedsfaglige eksperter m.v.  \r\n\r\n</P>  \r\n\r\n<P>Til nr. 3 </P>  \r\n\r\n<P>Med henblik på at forenkle, afkorte og smidiggøre sagsgangen skal  \r\n\r\n embedslægerne fremsende sagerne med indhentede bilag og indstilling direkte  \r\n\r\n til Patientklagenævnet. Sundhedsministeriets beslutning om, at  \r\n\r\n embedslægeinstitutionerne pr. 1. september 1992 ikke mere skal afgive  \r\n\r\n indstilling i de ukomplicerede sager, skal således ændres, og de ressourcer,  \r\n\r\n der i tilknytning hertil blev fjernet fra embedslægeinstitutionerne, skal  \r\n\r\n tilbageføres. </P>  \r\n\r\n<P>Ved at embedslægeinstitutionerne foretager en indstilling i ukomplicerede  \r\n\r\n sager, opnår man ud over at forkorte tiden for sagsbehandlingen, at  \r\n\r\n embedslægeinstitutionernes lokale overvågning af sundhedstilstanden styrkes.  \r\n\r\n En mere aktiv involvering i sagsbehandlingen i embedslægeinstitutionerne  \r\n\r\n forbedrer muligheden for den direkte kontakt til såvel patienten, der klager,  \r\n\r\n som til behandlingspersonalet. Herved må det forventes, at en række  \r\n\r\n misforståelser pga. utilstrækkelig kommunikation mellem parterne afbødes.  \r\n\r\n</P>  \r\n\r\n<P>Den faglige vejledning af embedslægeinstitutionerne bør endvidere styrkes  \r\n\r\n med henblik på at sikre et højt og ensartet niveau for sagsbehandlingen i  \r\n\r\n embedslægeinstitutionerne, f.eks. gennem afholdelse af kurser, regelmæssige  \r\n\r\n møder mellem Patientklagenævnets sekretariat og embedslægeinstitutionerne  \r\n\r\n m.v. </P>  \r\n\r\n<P>Til nr. 4 </P>  \r\n\r\n<P>Principper om partsindsigt, jf. lov om offentlighed i forvaltningen, har  \r\n\r\n været vanskelige eller umulige at opfylde, idet bl.a. udtalelser fra  \r\n\r\n Sundhedsstyrelsens særligt sagkyndige af Sundhedsstyrelsen har været opfattet  \r\n\r\n som interne sagsakter, der ikke har været tilgængelige for sagens parter. For  \r\n\r\n nævnets medlemmer har den manglende adgang til at se samtlige  \r\n\r\n ekspertudtalelser fra Sundhedsstyrelsens sagkyndige rådgivere vanskeliggjort  \r\n\r\n en selvstændig vurdering i nævnet pga. manglende eller uklare præmisser for  \r\n\r\n Sundhedsstyrelsens indstilling/konklusion. </P>  \r\n\r\n<P>Der skal indføres fuld adgang for sagens parter til at få forelagt  \r\n\r\n ekspertudsagn i deres fulde ordlyd. Uklare høringssvar skal kunne uddybes  \r\n\r\n bl.a. gennem inddragelse af Patientklagenævnets sekretariats lægelige  \r\n\r\n konsulenter. </P>  \r\n\r\n<P>Klare høringssvar og Patientklagenævnets fulde indsigt i ekspertudsagnene  \r\n\r\n er en forudsætning for, at nævnet kan afgive begrundede afgørelser til såvel  \r\n\r\n klager som til påklagede medicinalpersoner. Dette er også en nødvendighed,  \r\n\r\n når indstillingen sendes til høring/kommentar hos klager og  \r\n\r\n medicinalpersoner, før nævnet træffer afgørelse i sagen. </P>  \r\n\r\n<P>Til nr. 5 </P>  \r\n\r\n<P>For at sikre gennemførelsen af Sundhedsstyrelsens tilsynsopgaver i henhold  \r\n\r\n til sundhedsvæsenets centralstyrelseslovs § 4 foreslås det, at  \r\n\r\n Sundhedsstyrelsen udarbejder nærmere retningslinier, der pålægger  \r\n\r\n embedslægeinstitutionerne at foretage en direkte orientering af styrelsen i  \r\n\r\n f.eks. sager, der vedrører gentagelsestilfælde, særlig alvorlige eller  \r\n\r\n principielle forhold m.v., samt at embedslægerne i en årlig indberetning  \r\n\r\n oversigtsmæssigt redegør til Sundhedsstyrelsen for de rejste sager. </P>  \r\n\r\n<P>Der bør foretages en tilsvarende løbende indberetning fra  \r\n\r\n Patientklagenævnet af de særlige sager, der har interesse for  \r\n\r\n Sundhedsstyrelsens varetagelse af sine tilsynsopgaver. </P>  \r\n\r\n<P>Økonomi </P>  \r\n\r\n<P>Det forudsættes, at embedslægevæsenet får tilbageført de ressourcer, der  \r\n\r\n er overført til Sundhedsstyrelsen pr. 1. september 1992. Omkostningerne i  \r\n\r\n forbindelse med nedbringelsen af sagsbehandlingstiden anslås til 4 årsværk  \r\n\r\n eller ca. 1,1 mio kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/02/1993"
        },
        {
            "displayName": "Accession",
            "displayValue": "19921BA00002"
        },
        {
            "displayName": "Entydig dokumentidentifikation",
            "displayValue": "CL001752"
        },
        {
            "displayName": "Dato for førstegangsindlæggelse",
            "displayValue": "26/02/1993"
        },
        {
            "displayName": "Dato for indlæggelse",
            "displayValue": "26/02/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}