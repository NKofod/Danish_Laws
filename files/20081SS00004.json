{
    "id": 124545,
    "title": "Beretning om braklægning",
    "documentTypeId": "370",
    "isSagsforlobPeriodValid": true,
    "shortName": "2008/1 BR 4",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Europaudvalget den 24. april 2009</p>\r\n      <p class=\"TitelPrefiks1\">Beretning</p>\r\n      <p class=\"TitelPrefiks2\">om</p>\r\n      <p class=\"Titel2\">braklægning</p>\r\n      <p class=\"Tekst\">Fødevareministeren har på Danmarks vegne tilsluttet sig en ophævelse af braklægningsordningen under den fælles landbrugspolitik i EU. Med »sundhedstjekket« er denne ophævelse gjort permanent. Virkningerne i Danmark har været markante. Godt 80.000 hektar er igen kommet under plov – herunder mange værdifulde naturområder. Samtidig har ordningen medført en stigning i landbrugets anvendelse af pesticider såvel som kunstgødning.</p>\r\n      <p class=\"Tekst\">Fødevareministeren har fået tilslutning til denne ophævelse af EU’s braklægning i Europaudvalget ved et mandat afgivet den 21. september 2007. Tilslutningen skete imidlertid under den bestemte forudsætning, at de negative virkninger på dansk natur og miljø blev neutraliseret, som det også fremgår af referatet fra Europaudvalgets møde den 21. september 2007. Fødevareministeren har flere gange gentaget og understreget dette tilsagn i løbet af efteråret 2008, bl.a. i samråd med Europaudvalget den 24. oktober og den 12. december 2008. Samtidig har ministeren lovet, at neutraliseringen ville ske ved regeringens bebudede plan for »grøn vækst«, der skulle foreligge i januar 2009.</p>\r\n      <p class=\"Tekst\">Ved Europaudvalgets behandling af regeringens forhandlingsoplæg angående »sundhedstjekket« den 24. oktober 2008 har flertallet lagt afgørende vægt på, at der blev afsat rigelige finansielle ressourcer til naturpleje m.v. I de vedtagne ændringer under »sundhedstjekket« lykkedes det at give mulighed for en ambitiøs dansk indsats.</p>\r\n      <p class=\"Tekst\">Imidlertid har udvalget ikke fået forelagt de nødvendige forslag fra fødevareministerens side. Planen om »grøn vækst« kom ikke i januar. Den kom heller ikke i februar eller i marts. Udvalget indkaldte derfor på ny fødevareministeren til samråd den 20. marts 2009, og ministeren lovede, at allersenest den 17. april 2009 ville der komme konkrete forslag fra regeringen, så de negative virkninger af ophævelse af braklægningsordningen blev neutraliseret.</p>\r\n      <p class=\"Tekst\">Den 17. april 2009 forelå der stadig ingen konkret plan til opfyldelse af ministerens løfter.</p>\r\n      <p class=\"Tekst\">Et <span class=\"Italic\">flertal</span> i udvalget (Socialdemokratiet, Dansk Folkeparti, Socialistisk Folkeparti, Det Radikale Venstre og Enhedslisten) må udtrykke sin stærke kritik af dette forløb. Det er ikke tilfredsstillende, at denne vigtige sag er blevet trukket i langdrag, og at udvalget derfor ikke får den fornødne tid til at vurdere, om forslagene er tilstrækkelige til at neutralisere virkningerne af ophævelse af braklægningen. Fødevareministeren bærer det fulde ansvar for denne kritisable sagsbehandling.</p>\r\n      <p class=\"Tekst\">Et <span class=\"Italic\">mindretal</span> i udvalget (Venstre og Det Konservative Folkeparti) mener, at spørgsmålet om ophævelse af brakudtagningen skal ses i sammenhæng med en række andre miljøforpligtelser. V og K finder det afgørende, at de komplicerede spørgsmål om landbrugets miljøpåvirkning undersøges nøje med henblik på at komme med bud på bæredygtige løsninger. Løsningerne skal være bæredygtige fra såvel en miljømæssig som en økonomisk synsvinkel, hvorfor det er afgørende, at de relevante ministerier arbejder sammen under inddragelse af den nødvendige fagekspertise om det kommende Grøn Vækst-udspil. Den økonomiske krise har sent i processen givet anledning til at genoverveje konsekvenserne af regeringens udspil. V og K har tillid til, at regeringens udspil vil komme med et realistisk og gennemarbejdet bud på de udfordringer, vi står over for.</p>\r\n      <p class=\"SIGN0\">P.u.v.Svend AukenFormand</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/04/2009"
        },
        {
            "displayName": "Accession",
            "displayValue": "20081SS00004"
        },
        {
            "displayName": "Entydig dokumentidentifikation",
            "displayValue": "AX011086"
        },
        {
            "displayName": "Dato for førstegangsindlæggelse",
            "displayValue": "25/04/2009"
        },
        {
            "displayName": "Dato for indlæggelse",
            "displayValue": "25/04/2009"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}