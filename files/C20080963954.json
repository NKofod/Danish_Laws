{
    "id": 121346,
    "title": "Skrivelse om meddelelse om virkningstidspunkt for SKM2008.565.SKAT og SKM2008.566.SKAT om genoptagelse og fastsættelse af retningslinjer for ejendomsværdiskat eller lejeværdi af egen bolig i udlandet",
    "documentTypeId": "200",
    "isSagsforlobPeriodValid": true,
    "shortName": "SKR nr 9639 af 16/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om meddelelse om virkningstidspunkt for SKM2008.565.SKAT og SKM2008.566.SKAT om genoptagelse og fastsættelse af retningslinjer for ejendomsværdiskat eller lejeværdi af egen bolig i udlandet</p>\r\n      <p class=\"TekstV\">Baggrunden for denne meddelelse</p>\r\n      <p class=\"TekstV\">Efter offentliggørelsen af SKM2008.565.SKAT d. 25. juni 2008 om fastsættelse af retningslinjer for løbende beskatning af faste ejendomme i udlandet og SKM2008.566.SKAT om genoptagelse i disse situationer på grundlag af EF-dommen om Theodor Jäger er der rejst spørgsmål om virkningstidspunktet for meddelelsen SKM2008.565.SKAT i forhold til den tidligere meddelelse om samme emne SKM2008.320.SKAT, der blev offentliggjort d. 4. april 2008. Virkningstidspunktet har betydning dels for anmodninger om genoptagelse og dels for indgivelse af selvangivelse i 2008.</p>\r\n      <p class=\"TekstV\">Vedrørende genoptagelsesanmodninger</p>\r\n      <p class=\"TekstV\">Det fremgår af SKM2008.565.SKAT og SKM2008.566.SKAT, at indholdet af SKM2008.565.SKAT erstatter den tidligere meddelelse SKM2008.320.SKAT.</p>\r\n      <p class=\"TekstV\">Dette er ensbetydende med, at alle genoptagelsesanmodninger skal behandles på grundlag af retningslinjerne i SKM2008.565.SKAT, uanset om en skattepligtig måtte blive stillet gunstigere efter retningslinjerne i SKM2008.320.SKAT. Dette er ikke i konflikt med princippet om, at bebyrdende praksisændringer kun kan gennemføres med fremtidig virkning, idet et eventuelt køb af en udenlandsk ejendom efter d. 4. april 2008 i tillid til indholdet af retningslinjerne i SKM2008.320.SKAT ikke vil have betydning for tidligere års skatteansættelser.</p>\r\n      <p class=\"TekstV\">Hvis SKAT har modtaget en anmodning, der er udarbejdet i henhold til retningslinjerne i SKM2008.320.SKAT, vil der således være grundlag for at foretage eventuelle korrektioner afledt af retningslinjerne i SKM2008.565.SKAT, f.eks. hvis den skattepligtige selv anmoder om korrektion. Hvis den skattepligtige selv anmoder om korrektion af genoptagelsesanmodningen på grundlag af SKM2008.565.SKAT, skal ansættelserne for efterfølgende indkomstår korrigeres tilsvarende.</p>\r\n      <p class=\"TekstV\">Vedrørende selvangivelse for indkomstårene 2007 og 2008</p>\r\n      <p class=\"TekstV\">Eftersom SKM2008.565.SKAT først blev offentliggjort d. 25. juni 2008, dvs. umiddelbart inden fristen for indgivelse af selvangivelse for indkomståret 2007, vil selvangivelser for indkomståret 2007 udarbejdet på grundlag af retningslinjerne i SKM2008.320.SKAT være korrekt indgivet. Uanset dette kan skatteansættelsen ændres i overensstemmelse med retningslinjerne i SKM2008.565.SKAT, såfremt der anmodes herom. Det tilføjes, at selvangivelse for indkomståret 2008 skal ske på grundlag af retningslinjerne i SKM2008.565.SKAT.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>SKAT, den 16. september 2008</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/2008"
        },
        {
            "displayName": "Accession",
            "displayValue": "C20080963954"
        },
        {
            "displayName": "Entydig dokumentidentifikation",
            "displayValue": "AN009343"
        },
        {
            "displayName": "Dato for førstegangsindlæggelse",
            "displayValue": "18/09/2008"
        },
        {
            "displayName": "Dato for indlæggelse",
            "displayValue": "18/09/2008"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9639"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "16/09/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-118970"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}