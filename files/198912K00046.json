{
    "id": 110052,
    "title": "1989 LSF 46   FORSLAG TIL LOV OM FRØ OG PLANTER ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 46",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 46 </P>  \r\n\r\n<P></P>  \r\n\r\n<P>Forslag til Lov om frø og planter </P>  \r\n\r\n<P></P>  \r\n\r\n<P>Fremsat af landbrugsministeren (Tørnæs) </P>  \r\n\r\n<P></P>  \r\n\r\n<P>den 1. november 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Landbrugsministeren kan fastsætte bestemmelser om produktion og </P>  \r\n\r\n<P>salg af frø samt levende planter og plantedele og herunder fastsætte </P>  \r\n\r\n<P>bestemmelser til gennemførelse af forskrifter herom fastsat af De </P>  \r\n\r\n<P>Europæiske Fællesskaber. </P>  \r\n\r\n<P>Stk. 2. Landbrugsministeren kan ved fastsættelse af bestemmelser efter  \r\n\r\n stk. 1 fastsætte regler om </P>  \r\n\r\n<P>1) registrering af produktions- og salgsvirksomheder, </P>  \r\n\r\n<P>2) afprøvning, godkendelse og navngivning af sorter af landbrugsplante- og  \r\n\r\n havebrugsarter og om oprettelse af officielle fortegnelser over godkendte  \r\n\r\n sorter, </P>  \r\n\r\n<P>3) godkendelse og afprøvning af formeringsmateriale af slægter og arter af  \r\n\r\n træer, der finder forstlig anvendelse, og om oprettelse af en officiel  \r\n\r\n fortegnelse over godkendt materiale, </P>  \r\n\r\n<P>4) klassificering og godkendelse til salg på grundlag af oprindelse,  \r\n\r\n anvendelse, sundhed, kvalitet, behandling m.m., </P>  \r\n\r\n<P>5) indførsel og udførsel, </P>  \r\n\r\n<P>6) pakning og mærkning, </P>  \r\n\r\n<P>7) regnskab over lager og salg, </P>  \r\n\r\n<P>8) kontrol med overholdelsen af de fastsatte bestemmelser og </P>  \r\n\r\n<P>9) gebyrer til dækning af udgifterne ved afprøvning, godkendelse og  \r\n\r\n kontrol. </P>  \r\n\r\n<P>Stk. 3. I bestemmelser fastsat efter stk. 1 kan der fastsættes regler om  \r\n\r\n udbud til salg, fordeling, levering eller anden form for overdragelse. </P>  \r\n\r\n<P>Stk. 4. Der er udpantningsret for gebyrer fastsat efter stk. 2, nr. 9.  \r\n\r\n</P>  \r\n\r\n<P>§ 2. Landbrugsministeren eller den, ministeren bemyndiger hertil, har mod  \r\n\r\n behørig legitimation og uden retskendelse adgang til private ejendomme og  \r\n\r\n bedrifter, hvor det er påkrævet af hensyn til kontrollen med overholdelsen af  \r\n\r\n bestemmelser fastsat efter § 1, og kan vederlagsfrit udtage prøver til  \r\n\r\n undersøgelse. </P>  \r\n\r\n<P>Stk. 2. Registrerede virksomheder skal efter anmodning give ministeren de  \r\n\r\n oplysninger, der er nødvendige for kontrollen med overholdelsen af de  \r\n\r\n fastsatte bestemmelser, og skal yde fornøden bistand ved gennemførelsen af  \r\n\r\n kontrollen. </P>  \r\n\r\n<P>§ 3. Landbrugsministeren kan fastsætte bestemmelser om adgangen til at  \r\n\r\n klage over afgørelser truffet af direktøren for en styrelse under  \r\n\r\n Landbrugsministeriet, herunder om at de ikke kan indbringes for højere  \r\n\r\n administrativ myndighed. </P>  \r\n\r\n<P>§ 4. Overtrædelse af § 2, stk. 2, straffes med bøde. </P>  \r\n\r\n<P>Stk. 2. I forskrifter fastsat efter § 1 kan der fastsættes straf af bøde  \r\n\r\n for overtrædelse af bestemmelser i forskrifterne. </P>  \r\n\r\n<P>Stk. 3. Er overtrædelsen begået af et aktieselskab, anpartsselskab,  \r\n\r\n andelsselskab eller lignende, kan der pålægges selskabet som sådant  \r\n\r\n bødeansvar. Er overtrædelsen begået af en kommune eller et kommunalt  \r\n\r\n fællesskab, jf. § 60 i lov om kommunernes styrelse, kan der pålægges kommunen  \r\n\r\n eller det kommunale fællesskab bødeansvar. </P>  \r\n\r\n<P>§ 5. Ved overtrædelse af bestemmelser fastsat efter § 1 kan  \r\n\r\n landbrugsministeren under overholdelse af bestemmelserne i retsplejelovens §  \r\n\r\n 930, stk. 1, om indhold af anklageskrift i politisager tilkendegive, at sagen  \r\n\r\n kan afgøres uden retslig forfølgning, hvis den, der har begået overtrædelsen,  \r\n\r\n erkender sig skyldig og erklærer sig rede til inden for en nærmere angivet  \r\n\r\n frist, der efter begæring kan forlænges, at betale en i tilkendegivelsen  \r\n\r\n angivet bøde. </P>  \r\n\r\n<P>Stk. 2. Betales bøde i rette tid, eller bliver den efter stedfunden  \r\n\r\n vedtagelse inddrevet eller afsonet, bortfalder videre forfølgning. </P>  \r\n\r\n<P>§ 6. Loven træder i kraft den 1. januar 1990. </P>  \r\n\r\n<P>Stk. 2. Lov om handel med frø, såsæd, læggekartofler og planter, jf.  \r\n\r\n lovbekendtgørelse nr. 798 af 11. december 1987, og lov om handel med  \r\n\r\n kartofler, jf. lovbekendtgørelse nr. 817 af 11. december 1987, ophæves. </P>  \r\n\r\n<P>Stk. 3. Bestemmelser fastsat i henhold til de love, der er nævnt i stk. 2,  \r\n\r\n forbliver i kraft, indtil de ophæves af landbrugsministeren. </P>  \r\n\r\n<P>§ 7. Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Landbrugsministeren kan fastsætte bestemmelser om produktion og </P>  \r\n\r\n<P>salg af frø samt levende planter og plantedele, og herunder fastsætte </P>  \r\n\r\n<P>bestemmelser til gennemførelse af forskrifter herom fastsat af de </P>  \r\n\r\n<P>Europæiske Fællesskaber. </P>  \r\n\r\n<P>Stk. 2. Landbrugsministeren kan ved fastsættelse af bestemmelser efter  \r\n\r\n stk. 1 fastsætte regler om </P>  \r\n\r\n<P>1) registrering af produktions- og salgsvirksomheder, </P>  \r\n\r\n<P>2) afprøvning, godkendelse og navngivning af sorter af landbrugsplante- og  \r\n\r\n havebrugsarter og om oprettelse af officielle fortegnelser over godkendte  \r\n\r\n sorter, </P>  \r\n\r\n<P>3) godkendelse og afprøvning af formeringsmateriale af slægter og arter af  \r\n\r\n træer, der finder forstlig anvendelse, og om oprettelse af en officiel  \r\n\r\n fortegnelse over godkendt materiale, </P>  \r\n\r\n<P>4) klassificering og godkendelse til salg på grundlag af oprindelse,  \r\n\r\n anvendelse, sundhed, kvalitet, behandling m.m., </P>  \r\n\r\n<P>5) indførsel og udførsel, </P>  \r\n\r\n<P>6) pakning og mærkning, </P>  \r\n\r\n<P>7) regnskab over lager og salg, </P>  \r\n\r\n<P>8) kontrol med overholdelsen af de fastsatte bestemmelser og </P>  \r\n\r\n<P>9) gebyrer til dækning af udgifterne ved afprøvning, godkendelse og  \r\n\r\n kontrol. </P>  \r\n\r\n<P>Stk. 3. I bestemmelser fastsat efter stk. 1 kan der fastsættes regler om  \r\n\r\n udbud til salg, fordeling, levering eller anden form for overdragelse. </P>  \r\n\r\n<P>Stk. 4. Der er udpantningsret for gebyrer fastsat efter stk. 2, nr. 9.  \r\n\r\n</P>  \r\n\r\n<P>§ 2. Landbrugsministeren eller den, ministeren bemyndiger hertil, har mod  \r\n\r\n behørig legitimation og uden retskendelse adgang til private ejendomme og  \r\n\r\n bedrifter, hvor det er påkrævet af hensyn til kontrollen med overholdelsen af  \r\n\r\n bestemmelser fastsat efter § 1, og kan vederlagsfrit udtage prøver til  \r\n\r\n undersøgelse. </P>  \r\n\r\n<P>Stk. 2. Registrerede virksomheder skal efter anmodning give ministeren de  \r\n\r\n oplysninger, der er nødvendige for kontrollen med overholdelsen af de  \r\n\r\n fastsatte bestemmelser, og skal yde fornøden bistand ved gennemførelsen af  \r\n\r\n kontrollen. </P>  \r\n\r\n<P>§ 3. Landbrugsministeren kan fastsætte bestemmelser om adgangen til at  \r\n\r\n klage over afgørelser truffet af direktøren for en styrelse under  \r\n\r\n Landbrugsministeriet, herunder om, at de ikke kan indbringes for højere  \r\n\r\n administrativ myndighed. </P>  \r\n\r\n<P>§ 4. Overtrædelse af § 2, stk. 2, straffes med bøde. </P>  \r\n\r\n<P>Stk. 2. I forskrifter fastsat efter § 1 kan der fastsættes straf af bøde  \r\n\r\n for overtrædelse af bestemmelser i forskrifterne. </P>  \r\n\r\n<P>Stk. 3. Er overtrædelsen begået af et aktieselskab, anpartsselskab,  \r\n\r\n andelsselskab eller lignende, kan der pålægges selskabet som sådant  \r\n\r\n bødeansvar. Er overtrædelsen begået af en kommune eller et kommunalt  \r\n\r\n fællesskab, jf. § 60 i lov om kommunernes styrelse, kan der pålægges kommunen  \r\n\r\n eller det kommunale fællesskab bødeansvar. </P>  \r\n\r\n<P>§ 5. Ved overtrædelse af bestemmelser fastsat efter § 1 kan  \r\n\r\n landbrugsministeren under overholdelse af bestemmelserne i retsplejelovens §  \r\n\r\n 930, stk. 1, om indhold af anklageskrift i politisager tilkendegive, at sagen  \r\n\r\n kan afgøres uden retslig forfølgning, hvis den, der har begået overtrædelsen,  \r\n\r\n erkender sig skyldig og erklærer sig rede til inden for en nærmere angivet  \r\n\r\n frist, der efter begæring kan forlænges, at betale en i tilkendegivelsen  \r\n\r\n angivet bøde. </P>  \r\n\r\n<P>Stk. 2. Betales bøde i rette tid, eller bliver den efter stedfunden  \r\n\r\n vedtagelse inddrevet eller afsonet, bortfalder videre forfølgning. </P>  \r\n\r\n<P>§ 6. Loven træder i kraft den 1. januar 1990. </P>  \r\n\r\n<P>Stk. 2. Lov om handel med frø, såsæd, læggekartofler og planter, jf.  \r\n\r\n lovbekendtgørelse nr. 798 af 11. december 1987, og lov om handel med  \r\n\r\n kartofler, jf. lovbekendtgørelse nr. 817 af 11. december 1987, ophæves. </P>  \r\n\r\n<P>Stk. 3. Bestemmelser fastsat i henhold til de love, der er nævnt i stk. 2,  \r\n\r\n forbliver i kraft, indtil de ophæves af landbrugsministeren. </P>  \r\n\r\n<P>§ 7. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Ved forslaget foretages en revision og modernisering af lov om handel med  \r\n\r\n frø, såsæd, læggekartofler og planter, jf. lovbekendtgørelse nr. 798 af 11.  \r\n\r\n december 1987. </P>  \r\n\r\n<P>Lovens tekst er optaget som bilag 1 til forslaget. </P>  \r\n\r\n<P>Ved lovforslaget opretholdes landbrugsministerens beføjelse efter den  \r\n\r\n gældende lov til at fastsætte bestemmelser om kvalitet og sundhed af det  \r\n\r\n formeringsmateriale (planter, levende plantedele og frø), der produceres i  \r\n\r\n Danmark og bringes i omsætning i Danmark eller inden for de Europæiske  \r\n\r\n Fællesskaber. </P>  \r\n\r\n<P>For så vidt angår såsæd, markfrø, grønsagsfrø, læggekartofler og forstligt  \r\n\r\n formeringsmateriale er der tale om gennemførelse af de  \r\n\r\n harmoniseringsdirektiver, der er vedtaget af de Europæiske Fællesskabers råd,  \r\n\r\n jf. bemærkningerne til § 1, og om opretholdelse af de gældende  \r\n\r\n bekendtgørelser herom, jf. bemærkningerne til § 6, stk. 3. </P>  \r\n\r\n<P>Som led i regeringens fortsatte bestræbelser på at gennemføre en  \r\n\r\n regelsanering er bestemmelserne i § 1 i lov om handel med kartofler, jf.  \r\n\r\n lovbekendtgørelse nr. 817 af 11. december 1987, om bemyndigelse til  \r\n\r\n landbrugsministeren til at fastsætte kvalitetsnormer m.m. for spisekartofler,  \r\n\r\n indarbejdet i det foreliggende lovforslag, mens bestemmelserne i lovens §§  \r\n\r\n 2-6 om autorisation af kartoffeleksportører samt loven i sin helhed foreslås  \r\n\r\n ophævet som led i regeringens bestræbelser på at afbureaukratisere det danske  \r\n\r\n samfund. </P>  \r\n\r\n<P>Lovens tekst er optaget som bilag 2 til forslaget. </P>  \r\n\r\n<P>Bestemmelserne om autorisation af kartoffeleksportører blev indført ved  \r\n\r\n lov nr. 281 af 6. maj 1921 med den begrundelse, at &#187;den stigende  \r\n\r\n udførsel (af kartofler) har dog lidt under, at der i den senere tid er udført  \r\n\r\n partier af så slet kvalitet, at vort marked for kartofler i de pågældende  \r\n\r\n lande er blevet i høj grad skadet. Det synes derfor at være en nødvendighed  \r\n\r\n for oparbejdelsen af en mere stabil kartoffeleksport, at der iværksættes  \r\n\r\n kontrol hermed, således at der kan ydes de udenlandske købere en vis  \r\n\r\n sikkerhed for varernes beskaffenhed. Herved opnår man tillige, at man  \r\n\r\n bortskærer alle de tilfældige personer og firmaer, der kun griber den  \r\n\r\n øjeblikkelige chance og derved skaber uro og utryghedsfølelse, der for tiden  \r\n\r\n hersker inden for kartoffeldyrkernes kreds&#171;. </P>  \r\n\r\n<P>Ordningen blev opretholdt i lov om handel med kartofler, jf.  \r\n\r\n lovbekendtgørelse nr. 817 af 11. december 1987, men blev efter forhandling  \r\n\r\n med EF-Kommissionen ved ændringslov nr. 256 af 8. juni 1977 begrænset til kun  \r\n\r\n at omfatte udførsel af kartofler til tredielande. </P>  \r\n\r\n<P>Med det inden for de seneste år gennemførte kartoffelfremavlsprogram  \r\n\r\n (meristemprogrammet) kan der ikke længere fremføres den ovennævnte kritik af  \r\n\r\n kartoffelkvaliteten, og den oprindelige begrundelse for at kræve autorisation  \r\n\r\n af kartoffeleksportører er derfor ikke længere relevant. </P>  \r\n\r\n<P>Lovforslagets vedtagelse har ingen økonomiske eller personalemæssige  \r\n\r\n konsekvenser for staten eller kommunerne. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>§ 1 svarer til §§ 1-3 i den gældende lov, jf. bilag 1: </P>  \r\n\r\n<P>Der er af de Europæiske Fællesskaber fastsat følgende forskrifter, der er  \r\n\r\n omfattet af den gældende lov og dermed også af lovforslaget: </P>  \r\n\r\n<P>- rådsdirektiv af 14. juni 1966 om handel med bederoefrø (66/400/EØF) </P>  \r\n\r\n<P>- rådsdirektiv af 14. juni 1966 om handel med foderplanter (66/401/EØF)  \r\n\r\n</P>  \r\n\r\n<P>- rådsdirektiv af 14. juni 1966 om handel med såsæd (66/402/EØF) </P>  \r\n\r\n<P>- rådsdirektiv af 14. juni 1966 om handel med læggekartofler (66/403/EØF)  \r\n\r\n</P>  \r\n\r\n<P>- rådsdirektiv af 14. juni 1966 om handel med forstligt  \r\n\r\n formeringsmateriale (66/404/EØF) </P>  \r\n\r\n<P>- rådsdirektiv af 30. juni 1969 om handel med frø af olie- og spindplanter  \r\n\r\n (69/208/EØF) </P>  \r\n\r\n<P>- rådsdirektiv af 29. september 1970 om den fælles sortsliste over  \r\n\r\n landbrugsplantearter (70/457/- </P>  \r\n\r\n<P>EØF) og </P>  \r\n\r\n<P>- rådsdirektiv af 29. september 1970 om handel med grønsagsfrø  \r\n\r\n (70/458/EØF), </P>  \r\n\r\n<P>alle med senere ændringer. </P>  \r\n\r\n<P>Med hjemmel i § 1, stk. 2, i den gældende lov er udstedt  \r\n\r\n Landbrugsministeriets bekendtgørelse nr. 344 af 11. juli 1985 om planter til  \r\n\r\n plantning. Denne ordning er en ren dansk godkendelses- og kontrolordning.  \r\n\r\n</P>  \r\n\r\n<P>Til § 2 </P>  \r\n\r\n<P>§ 2 er ny, men svarer til tilsvarende bestemmelser i en række andre  \r\n\r\n kontrollove under Landbrugsministeriet, f.eks. §§ 4 og 5 i lov nr. 190 af 9.  \r\n\r\n maj 1984 om planteskadegørere. </P>  \r\n\r\n<P>Til § 3 </P>  \r\n\r\n<P>§ 3 er ny, men svarer til tilsvarende bestemmelser i andre kontrollove  \r\n\r\n under Landbrugsministeriet, f.eks. § 12 i lov nr. 190 af 9. maj 1984 om  \r\n\r\n planteskadegørere. </P>  \r\n\r\n<P>Det er hensigten at bemyndige direktøren for Landbrugsministeriets  \r\n\r\n Plantedirektorat, der etableres pr. 1. januar 1990, til at udøve de  \r\n\r\n beføjelser, der tillægges landbrugsministeren ved § 1, § 2, § 5 og § 6, stk.  \r\n\r\n 3. </P>  \r\n\r\n<P>Til § 4 </P>  \r\n\r\n<P>§ 4 svarer til § 4 i den gældende lov, jf. bilag 1. </P>  \r\n\r\n<P>Til § 5 </P>  \r\n\r\n<P>§ 5 er ny og bemyndiger landbrugsministeren eller den, ministeren  \r\n\r\n bemyndiger hertil (Landbrugsministeriets Plantedirektorat) til administrativt  \r\n\r\n at meddele bødeforlæg for overtrædelser fastsat efter loven. </P>  \r\n\r\n<P>Bestemmelsen svarer til tilsvarende bestemmelser i henholdsvis lov nr. 340  \r\n\r\n af 26. juni 1975 om foderstoffer, lov nr. 41 af 26. januar 1977 om handel med  \r\n\r\n gødning og grundforbedringsmidler m.m. og lov om administration af Det  \r\n\r\n europæiske økonomiske Fællesskabs forordninger om markedsordninger for frugt  \r\n\r\n og gartneriprodukter m.v. (lovbekendtgørelse nr. 72 af 11. februar 1988), der  \r\n\r\n helt eller delvist vil blive administreret af Plantedirektoratet. </P>  \r\n\r\n<P>Ved gennemførelse af forslagets § 5 vil der herefter for hele  \r\n\r\n Plantedirektoratets kontrolvirksomhed være samme retsgrundlag for behandling  \r\n\r\n af overtrædelsessager. </P>  \r\n\r\n<P>Til § 6, stk. 3 </P>  \r\n\r\n<P>Følgende bekendtgørelser vil blive opretholdt: </P>  \r\n\r\n<P>- nr. 810 af 11. december 1987 om en sortsliste over landbrugsplanter,  \r\n\r\n</P>  \r\n\r\n<P>- nr. 80 af 2. marts 1984 om gebyr for optagelse af sorter af  \r\n\r\n landbrugsplanter på sortsliste, </P>  \r\n\r\n<P>- nr. 445 af 22. juni 1989 om sædekorn, </P>  \r\n\r\n<P>- nr. 219 af 24. maj 1985 om triticale, </P>  \r\n\r\n<P>- nr. 656 af 21. oktober 1988 om markfrø, </P>  \r\n\r\n<P>- nr. 657 af 21. oktober 1988 om grønsagsfrø, </P>  \r\n\r\n<P>- nr. 795 af 11. december 1987 om læggekartofler, </P>  \r\n\r\n<P>- nr. 150 af 31. marts 1981 om handel med forstligt formeringsmateriale,  \r\n\r\n</P>  \r\n\r\n<P>- nr. 281 af 3. maj 1989 om gebyr for kontrol med forstligt  \r\n\r\n formeringsmateriale, </P>  \r\n\r\n<P>- nr. 344 af 11. juli 1985 om planter til plantning, </P>  \r\n\r\n<P>- nr. 866 af 20. december 1988 om gebyr for plantesundhedskontrol m.m. og  \r\n\r\n</P>  \r\n\r\n<P>- nr. 395 af 29. august 1985 om konsumkartofler. </P>  \r\n\r\n<P>Bilag 1 </P>  \r\n\r\n<P>Landbrugsministeriets lovbekendtgørelse nr. 798 af 11. december 1987 </P>  \r\n\r\n<P>Bilag 2 </P>  \r\n\r\n<P>Landbrugsministeriets lovbekendtgørelse nr. 817 af 11. december 1987 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/12/1989"
        },
        {
            "displayName": "Accession",
            "displayValue": "198912K00046"
        },
        {
            "displayName": "Entydig dokumentidentifikation",
            "displayValue": "CL003610"
        },
        {
            "displayName": "Dato for førstegangsindlæggelse",
            "displayValue": "15/12/1989"
        },
        {
            "displayName": "Dato for indlæggelse",
            "displayValue": "15/12/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}