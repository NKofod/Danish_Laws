{
    "id": 112868,
    "title": "1986 LSF 11   FORSLAG TIL LOV OM ÆNDRING AF LOV OM BOLIGSPAREKONTRAKTER (FREMME AF   OPSPARING TIL BOLIGFORMÅL) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 11",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 11 </P>  \r\n\r\n<P></P>  \r\n\r\n<P>Forslag til Lov om ændring af lov om boligsparekontrakter (Fremme af  \r\n\r\n opsparing til boligformål) </P>  \r\n\r\n<P></P>  \r\n\r\n<P>Fremsat af boligministeren (Thor Pedersen) </P>  \r\n\r\n<P></P>  \r\n\r\n<P>den 7. oktober 1986 </P>  \r\n\r\n<P></P>  \r\n\r\n<P>Vedtaget ved tredjebehandling den 17. oktober 1986 </P>  \r\n\r\n<P></P>  \r\n\r\n<P><a href=\"document.aspx?accn=A19860072130\"> Lov nr. 721 af 23/10/1986</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 215 af 27. maj 1970 om boligsparekontrakter, som ændret </P>  \r\n\r\n<P>ved lov nr. 296 af 14. juni 1974, foretages følgende ændringer: </P>  \r\n\r\n<P>1. I § 2, stk. 1, ændres &#187;18 år&#171; til: &#187;15 år&#171;. </P>  \r\n\r\n<P>2. I § 2, stk. 6, 1. og 2. pkt., ændres &#187;Finansministeren&#171; til:  \r\n\r\n</P>  \r\n\r\n<P>&#187;Boligministeren&#171;. </P>  \r\n\r\n<P>3. § 3 affattes således: </P>  \r\n\r\n<P>&#187;§ 3. Kontraktens bestemmelser skal udformes således, at opspareren i  \r\n\r\n</P>  \r\n\r\n<P>mindst 3 år og højst 10 år i gennemsnit pr. måned indbetaler </P>  \r\n\r\n<P>mindst 100 kr. Indbetalingerne må ikke overstige 10.000 kr. </P>  \r\n\r\n<P>årligt.&#171; </P>  \r\n\r\n<P>4. I § 5, stk. 2, indsættes efter &#187;opsparing&#171;: &#187;inkl.  \r\n\r\n tilskrevne </P>  \r\n\r\n<P>renter&#171;. </P>  \r\n\r\n<P>5. I § 5, stk. 4, ændres &#187;5 år&#171; til: &#187;10 år&#171;. </P>  \r\n\r\n<P>6. § 9 affattes således: </P>  \r\n\r\n<P>&#187;§ 9. Boligministeren kan fastsætte nærmere regler om gennemførelsen  \r\n\r\n</P>  \r\n\r\n<P>af denne lov.&#171; </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft dagen efter bekendtgørelsen i </P>  \r\n\r\n<P>Lovtidende. </P>  \r\n\r\n<P>Stk. 2. Personer, der indbetaler til en boligsparekontrakt efter de </P>  \r\n\r\n<P>hidtidige regler, kan beslutte for fremtiden at øge </P>  \r\n\r\n<P>indbetalingerne og forlænge opsparingsperioden efter reglerne i § </P>  \r\n\r\n<P>3. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 13 § 1 </P>  \r\n\r\n<P>I lov nr. 215 af 27. maj 1970 om boligsparekontrakter, som ændret </P>  \r\n\r\n<P>ved lov nr. 296 af 14. juni 1974 foretages følgende ændringer: </P>  \r\n\r\n<P>1. I § 2, stk. 1, ændres &#187;18 år&#171; til: &#187;15 år&#171;. </P>  \r\n\r\n<P>2. I § 2, stk. 6, 1. og 2. pkt., ændres &#187;Finansministeren&#171; til:  \r\n\r\n</P>  \r\n\r\n<P>&#187;Boligministeren&#171;. </P>  \r\n\r\n<P>3. § 3 affattes således: </P>  \r\n\r\n<P>&#187;§ 3. Kontraktens bestemmelser skal udformes således, at opspareren i  \r\n\r\n</P>  \r\n\r\n<P>mindst 3 år og højst 10 år i gennemsnit pr. måned indbetaler </P>  \r\n\r\n<P>mindst 100 kr. Indbetalingerne må ikke overstige 10.000 kr. </P>  \r\n\r\n<P>årligt.&#171;. </P>  \r\n\r\n<P>4. I § 5, stk. 2, indsættes efter &#187;opsparing&#171;: &#187;inkl.  \r\n\r\n tilskrevne </P>  \r\n\r\n<P>renter&#171;. </P>  \r\n\r\n<P>5. I § 5, stk. 4, ændres &#187;5 år&#171; til: &#187;10 år&#171;. </P>  \r\n\r\n<P>6. § 9 affattes således: </P>  \r\n\r\n<P>&#187;§ 9. Boligministeren kan fastsætte nærmere regler om gennemførelsen  \r\n\r\n</P>  \r\n\r\n<P>af denne lov.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Stk. 2. Personer, der indbetaler til en boligsparekontrakt efter de </P>  \r\n\r\n<P>hidtidige regler, kan beslutte for fremtiden at øge </P>  \r\n\r\n<P>indbetalingerne og forlænge opsparingsperioden efter reglerne i § </P>  \r\n\r\n<P>3. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Lovforslaget er et af elementerne i regeringens initiativer til </P>  \r\n\r\n<P>fremme af opsparingen og nedbringelse af gældsætningen, som omtalt </P>  \r\n\r\n<P>i statsministerens åbningsredegørelse til Folketinget den 7. </P>  \r\n\r\n<P>oktober 1986. </P>  \r\n\r\n<P>Forslaget skal endvidere ses som en forlængelse af de incitamenter </P>  \r\n\r\n<P>til øget opsparing, som allerede udspringer af skattereformens </P>  \r\n\r\n<P>omlægning af kapitalafkastbeskatningen og det kraftige fald i </P>  \r\n\r\n<P>inflationen. </P>  \r\n\r\n<P>Opsparing i form af boligsparekontrakter med skattefri præmiering er </P>  \r\n\r\n<P>indtil begyndelsen af 80erne kun blevet udnyttet i forholdsvis </P>  \r\n\r\n<P>beskedent omfang. Der har således været tale om 5-6.ooo afsluttede </P>  \r\n\r\n<P>kontrakter årligt. Det kraftige fald i inflationstakten og det </P>  \r\n\r\n<P>store rentefald har antageligt været medvirkende til, at der i de </P>  \r\n\r\n<P>seneste år er sket en meget markant vækst i antallet af årligt </P>  \r\n\r\n<P>nyoprettede boligsparekontrakter. </P>  \r\n\r\n<P>Incitamenter til forøgelse i den forudgående opsparing ved køb af </P>  \r\n\r\n<P>ejerbolig og fritidshus eller om- og tilbygningsvirksomhed m.v. </P>  \r\n\r\n<P>vedrørende sådanne er indeholdt i de samtidigt fremsatte forslag </P>  \r\n\r\n<P>til lov om ændring af lov om realkreditinstitutter (Særlige vilkår </P>  \r\n\r\n<P>for lån til ejerboliger m.v.), til lov om ændring af lov om </P>  \r\n\r\n<P>stempelafgift og lov om afgift af renter af forbrugslån. </P>  \r\n\r\n<P>Forslaget skal ses som en yderligere udbygning af den eksisterende </P>  \r\n\r\n<P>ordning med boligsparekontrakter. Den skattefrie præmie på 4 pct. </P>  \r\n\r\n<P>p.a. foreslås således at omfatte et langt større beløb end hidtil. </P>  \r\n\r\n<P>Den forøgede størrelse fremkommer dels ved at foreslå det årlige </P>  \r\n\r\n<P>maksimumbeløb forøget fra 6.000 kr. til 10.000 kr., dels ved at </P>  \r\n\r\n<P>forøge opsparingsperioden fra maksimalt 5 år til maksimalt 10 år. </P>  \r\n\r\n<P>Mens det hidtidige maksimale beløb har været 30.000 kr. plus </P>  \r\n\r\n<P>renter og præmie vil det maksimale beløb fremover blive 100.000 </P>  \r\n\r\n<P>kr. plus renter og præmie. Boligsparekontrakterne med den </P>  \r\n\r\n<P>skattefrie præmie vil herefter indebære mulighed for at kunne </P>  \r\n\r\n<P>finansiere en langt væsentligere del af anskaffelsessummen for en </P>  \r\n\r\n<P>ny ejerbolig eller medvirke væsentligt ved finansieringen af </P>  \r\n\r\n<P>større om- og tilbygningsarbejder m.v. end tilfældet er i dag. </P>  \r\n\r\n<P>Med henblik på at fremme de unges mulighed for at opnå egen bolig </P>  \r\n\r\n<P>foreslås den hidtidige aldersgrænse for første kontraktmæssige </P>  \r\n\r\n<P>indbetaling på en boligsparekontrakt nedsat fra 18 til 15 år. </P>  \r\n\r\n<P>Foretages indbetalingerne på kontrakten af forældre, bedsteforældre </P>  \r\n\r\n<P>eller plejeforældre til kontraktindehaveren skal - efter reglerne </P>  \r\n\r\n<P>i det samtidig fremsatte lovforslag om ændring af </P>  \r\n\r\n<P>kildeskatteloven, arve- og gaveafgiftsloven og ligningsloven - </P>  \r\n\r\n<P>afkast af opsparingen og indskud medregnes ved opgørelsen af </P>  \r\n\r\n<P>barnets/ barnebarnets henholdsvis skattepligtige indkomst og </P>  \r\n\r\n<P>formue, ligesom de indbetalte beløb ikke indgår i det arve- og </P>  \r\n\r\n<P>gaveafgiftsfri beløb på 8.000 kr. </P>  \r\n\r\n<P>Økonomiske og administrative konsekvenser </P>  \r\n\r\n<P>Forslaget om forhøjelse af det årlige maksimum for indbetaling på en </P>  \r\n\r\n<P>boligsparekontrakt og forslaget om, at den maksimale </P>  \r\n\r\n<P>opsparingsperiode forlænges fra 5 til 10 år må på længere sigt </P>  \r\n\r\n<P>forventes at give væsentlige merudgifter til statens </P>  \r\n\r\n<P>præmiebetaling, der udgør 4 pct. p.a. af den til enhver tid </P>  \r\n\r\n<P>foretagne opsparing. Ved maksimal udnyttelse af en </P>  \r\n\r\n<P>boligsparekontrakt vil der således efter 10 år være mulighed for </P>  \r\n\r\n<P>at hæve en skattefri præmie på omkring 25.000 kr. pr. person, mens </P>  \r\n\r\n<P>den maksimale præmie efter 5 års opsparing i dag udgør knap 4.000 </P>  \r\n\r\n<P>kr. Forslaget om nedsættelse af mindstealderen fra 18 til 15 år </P>  \r\n\r\n<P>for personer, der kan tegne en boligsparekontrakt, vil tilsvarende </P>  \r\n\r\n<P>øge tilgangen til ordningen, mens der først på længere sigt vil </P>  \r\n\r\n<P>komme merudgifter. </P>  \r\n\r\n<P>De faktiske præmieudbetalinger afhænger især af, hvor mange </P>  \r\n\r\n<P>kontrakter, der tegnes årligt; hvor stor opsparing, der i </P>  \r\n\r\n<P>gennemsnit foretages pr. kontrakt; samt af hvor længe opsparing </P>  \r\n\r\n<P>foretages. De fremtidige præmieudbetalinger vil således i høj grad </P>  \r\n\r\n<P>afhænge af befolkningens opsparingsadfærd samt af vilkårene for </P>  \r\n\r\n<P>boligfinansiering i øvrigt. Da forslaget er et led i en samlet </P>  \r\n\r\n<P>pakke, der skal skabe incitament til større opsparing herunder ved </P>  \r\n\r\n<P>visse stramninger af reglerne for boligfinansiering, må det </P>  \r\n\r\n<P>forventes, at der fremover vil opstå øget interesse for at tegne </P>  \r\n\r\n<P>boligsparekontrakter, og at den samlede opsparing på disse </P>  \r\n\r\n<P>kontrakter vil blive væsentligt forøget. </P>  \r\n\r\n<P>I 1986 vil der antagelig blive tegnet ca. 60.000 nye kontrakter under </P>  \r\n\r\n<P>den eksisterende ordning. </P>  \r\n\r\n<P>Hvis det forudsættes, at der årligt tegnes 70.000 nye kontrakter - </P>  \r\n\r\n<P>svarende til en årgang 15-årige, og at opsparingsmuligheden på de </P>  \r\n\r\n<P>enkelte kontrakter udnyttes fuldt ud, vil der fra 1997 blive tale </P>  \r\n\r\n<P>om præmieudbetalinger på godt 1,7 mia kr. årligt. Det er dog næppe </P>  \r\n\r\n<P>realistisk at regne med en maksimal udnyttelse af ordningen. Som </P>  \r\n\r\n<P>sammenligning kan nævnes, at udnyttelsesgraden for den enkelte </P>  \r\n\r\n<P>kontrakt i gennemsnit kun er ca. en tredjedel i den nuværende </P>  \r\n\r\n<P>ordning. </P>  \r\n\r\n<P>De første 3 år vil der ikke blive tale om merudgifter til nye </P>  \r\n\r\n<P>kontraktholdere på grund af minimumsbindingsperioden. Derefter vil </P>  \r\n\r\n<P>udgiften være gradvist stigende. Den foreslåede overgangsordning </P>  \r\n\r\n<P>skønnes ligeledes at være nogenlunde udgiftsneutral de første 2 </P>  \r\n\r\n<P>år, hvorefter der vil blive tale om merudgifter. </P>  \r\n\r\n<P>Der må endvidere påregnes et mindre provenutab på indkomstskatten </P>  \r\n\r\n<P>m.v. som følge af det af skatteministeren samtidig fremsatte </P>  \r\n\r\n<P>forslag til lov om ændring af forskellige skatte- og afgiftslove, </P>  \r\n\r\n<P>jfr. ovenfor. </P>  \r\n\r\n<P>I dette lovforslag foreslås det at ændre skattelovgivningen, således </P>  \r\n\r\n<P>at indskud på boligsparekontrakter, der foretages af forældre </P>  \r\n\r\n<P>m.v. efter de foreslåede regler herom, ikke udløser </P>  \r\n\r\n<P>indkomstbeskatning hos barnet, i hvis navn kontoen oprettes. </P>  \r\n\r\n<P>Herefter skal indskud, som forældre m.v. foretager på barnets </P>  \r\n\r\n<P>boligsparekontrakt, ikke medregnes i forældrenes skattepligtige </P>  \r\n\r\n<P>formue, hvorimod beløbet indgår i barnets formue. Skattepligtige </P>  \r\n\r\n<P>renter af indestående medregnes alene i barnets skattepligtige </P>  \r\n\r\n<P>indkomst, ikke i forældrenes. </P>  \r\n\r\n<P>Den foreslåede ændring i skattelovgivningen får navnlig betydning for </P>  \r\n\r\n<P>de boligsparekontrakter, der i kraft af, at aldersgrænsen foreslås </P>  \r\n\r\n<P>nedsat fra 18 år til 15 år, oprettes for disse unge. En del af </P>  \r\n\r\n<P>disse har så beskedne indkomster, at der ikke vil ske beskatning </P>  \r\n\r\n<P>af de tilskrevne renter. </P>  \r\n\r\n<P>Hvis 10.000 i hver årgang af unge mellem 15 og 18 år udnytter </P>  \r\n\r\n<P>opsparingsmuligheden skønnes det, at lovforslaget vil medføre et </P>  \r\n\r\n<P>formentlig provenutab, der i løbet af en kortere årrække vil nå op </P>  \r\n\r\n<P>på omkring 5 mill. kr. </P>  \r\n\r\n<P>Endvidere må der påregnes et mindre provenutab som følge af, at beløb </P>  \r\n\r\n<P>der indsættes på boligsparekontrakter, ikke skal udløse </P>  \r\n\r\n<P>gaveafgift, selv om årets samlede gaver overstiger 8.000 kr. </P>  \r\n\r\n<P>Alt i alt skønnes de budgetmæssige konsekvenser af forslaget med </P>  \r\n\r\n<P>meget betydelig usikkerhed at være som vist i nedenstående tabel. </P>  \r\n\r\n<PRE>  \r\n\r\n mill. kr.                  1987     1988     1989     1990  \r\n\r\n ------------------------------------------------------------  \r\n\r\n                            0        0     + 10     + 20  \r\n\r\n ------------------------------------------------------------  \r\n\r\n</PRE>  \r\n\r\n<P>+ (merudgifter) </P>  \r\n\r\n<P>Ordningen har hidtil været administreret af Finansministeriet. I </P>  \r\n\r\n<P>forbindelse med overførslen af ordningen til Boligministeriet </P>  \r\n\r\n<P>foreslås den daglige administration, dvs. kontrol og </P>  \r\n\r\n<P>præmieudbetaling, varetaget af Kongeriget Danmarks Hypotekbank og </P>  \r\n\r\n<P>Finansforvaltning. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1. </P>  \r\n\r\n<P>Det foreslås, at boligsparekontrakter kan oprettes af personer, der </P>  \r\n\r\n<P>på tidspunktet for den første kontraktmæssige indbetaling er fyldt </P>  \r\n\r\n<P>15 år. Hidtil har denne grænse været 18 år. Oprettes kontrakten af </P>  \r\n\r\n<P>en umyndig forudsættes værgens medvirken herved efter reglerne i </P>  \r\n\r\n<P>myndighedsloven. </P>  \r\n\r\n<P>Til nr. 2 og 6. </P>  \r\n\r\n<P>De foreslåede ændringer er en konsekvens af, at lov om </P>  \r\n\r\n<P>boligsparekontrakter er overført fra Finansministeriets til </P>  \r\n\r\n<P>Boligministeriets ressort. </P>  \r\n\r\n<P>Til nr. 3. </P>  \r\n\r\n<P>Med henblik på at gøre boligsparekontrakter mere attraktive foreslås </P>  \r\n\r\n<P>bestemmelserne i lovens § 3 om opsparingsperiodens længde og de </P>  \r\n\r\n<P>maksimale indbetalinger lempet. Herefter kan opsparingen højst ske </P>  \r\n\r\n<P>i 10 år mod hidtil 5 år, og den maksimale årlige indbetaling kan </P>  \r\n\r\n<P>udgøre 10.000 kr. mod hidtil 6.000 kr. </P>  \r\n\r\n<P>Til nr. 4. </P>  \r\n\r\n<P>Ved den pågældende tilføjelse sikres det, at rentetilskrivningen </P>  \r\n\r\n<P>indgår i grundlaget for beregningen af præmien. Det betyder - ved </P>  \r\n\r\n<P>fuld udnyttelse af loftet for de årlige indbetalinger - at </P>  \r\n\r\n<P>rentetilskrivningen kan overskride dette loft. </P>  \r\n\r\n<P>Til nr. 5. </P>  \r\n\r\n<P>Der er tale om en ændring i konsekvens af forslaget i nr. 3. </P>  \r\n\r\n<P>Til § 2 </P>  \r\n\r\n<P>Forslagets § 2, stk. 2, indeholder en overgangsbestemmelse, hvorefter </P>  \r\n\r\n<P>personer, som har en eksisterende boligsparekontrakt, kan </P>  \r\n\r\n<P>beslutte, at de mere lempelige bestemmelser i loven om </P>  \r\n\r\n<P>opsparingsperiodens længde og højere indbetalinger også skal gælde </P>  \r\n\r\n<P>for den eksisterende kontrakt. </P>  \r\n\r\n<P>BILAG I dette bilag er (markeret med --/ og /-- ) indsat gældende </P>  \r\n\r\n<P>formulering af de bestemmelser, der berøres af lovforslaget </P>  \r\n\r\n<P>§ 1 </P>  \r\n\r\n<P>I lov nr. 215 af 27. maj 1970 om boligsparekontrakter, som ændret ved </P>  \r\n\r\n<P>lov nr. 296 af 14. juni 1974 foretages følgende ændringer: </P>  \r\n\r\n<P>1. I § 2, stk. 1, ændres &#187;18 år&#171; til: &#187;15 år&#171;. </P>  \r\n\r\n<P>2. I § 2, stk. 6, 1. og 2. pkt., ændres &#187;Finansministeren&#171; til:  \r\n\r\n</P>  \r\n\r\n<P>&#187;Boligministeren&#171;. </P>  \r\n\r\n<P>--/ </P>  \r\n\r\n<P>§ 2. Boligsparekontrakter kan kun oprettes af personer, der på tidspunktet  \r\n\r\n for første kontraktmæssige indbetaling er fyldt 18 år. </P>  \r\n\r\n<P>Stk. 2. Hver person kan kun oprette en boligsparekontrakt. </P>  \r\n\r\n<P>Stk. 3. Boligsparekontrakter kan oprettes ved indgåelse af aftale med  \r\n\r\n banker, sparekasser og andelskasser eller med obligationsudstedende  \r\n\r\n foreninger eller institutter, der er godkendt af staten. </P>  \r\n\r\n<P>Stk. 4. Er kontrakten indgået med et pengeinstitut, indsættes opsparingen  \r\n\r\n på en konto til forrentning efter den for det pågældende pengeinstitut til  \r\n\r\n enhver tid gældende højeste indlånsrente. </P>  \r\n\r\n<P>Stk. 5. Er kontrakten indgået med et låneinstitut, anbringes de opsparede  \r\n\r\n beløb i de af instituttet udstedte obligationer. </P>  \r\n\r\n<P>Stk. 6. Finansministeren kan bestemme, at boligsparekontrakter tillige kan  \r\n\r\n oprettes ved indgåelse af aftale med investeringsforeninger, der er  \r\n\r\n undergivet offentligt tilsyn. Finansministeren fastsætter nærmere  \r\n\r\n bestemmelser om anbringelsen af de opsparede beløb. </P>  \r\n\r\n<P>/-- </P>  \r\n\r\n<P>3. § 3 affattes således: </P>  \r\n\r\n<P>&#187;§ 3. Kontraktens bestemmelser skal udformes således, at opspareren i  \r\n\r\n</P>  \r\n\r\n<P>mindst 3 år og højst 10 år i gennemsnit pr. måned indbetaler </P>  \r\n\r\n<P>mindst 100 kr. Indbetalingerne må ikke overstige 10.000 kr. </P>  \r\n\r\n<P>årligt.&#171;. </P>  \r\n\r\n<P>--/ </P>  \r\n\r\n<P>§ 3. Kontraktens bestemmelser skal udformes således, at opspareren i  \r\n\r\n mindst 3 år og højst 5 år i gennemsnit pr. måned indbetaler mindst 100 kr. og  \r\n\r\n højst 500 kr. </P>  \r\n\r\n<P>/-- </P>  \r\n\r\n<P>4. I § 5, stk. 2, indsættes efter &#187;opsparing&#171;: &#187;inkl.  \r\n\r\n tilskrevne </P>  \r\n\r\n<P>renter&#171;. </P>  \r\n\r\n<P>5. I § 5, stk. 4, ændres &#187;5 år&#171; til: &#187;10 år&#171;. </P>  \r\n\r\n<P>--/ </P>  \r\n\r\n<P>§ 5. Det opsparede beløb kan udbetales 3 år efter den første indbetaling.  \r\n\r\n</P>  \r\n\r\n<P>Stk. 2. Når opsparingen udbetales til anvendelse til et af de i § 1 nævnte  \r\n\r\n formål, tilskrives der en præmie, der beregnes som 4 pct. p.a. af den til  \r\n\r\n enhver tid foretagne opsparing. </P>  \r\n\r\n<P>Stk. 3. Såfremt en opsparer inden for det sidste år inden 3 års periodens  \r\n\r\n udløb har haft udgifter til et af de i § 1 nævnte formål, vil det opsparede  \r\n\r\n beløb inklusive præmie, kunne frigives efter bestemmelserne i stk. 1. </P>  \r\n\r\n<P>Stk. 4. Præmieberegningen ophører senest 5 år efter første indbetaling.  \r\n\r\n</P>  \r\n\r\n<P>Stk. 5. Præmiebeløbet afholdes af statskassen. </P>  \r\n\r\n<P>/-- </P>  \r\n\r\n<P>6. § 9 affattes således: </P>  \r\n\r\n<P>&#187;§ 9. Boligministeren kan fastsætte nærmere regler om gennemførelsen  \r\n\r\n</P>  \r\n\r\n<P>af denne lov.&#171; </P>  \r\n\r\n<P>--/ </P>  \r\n\r\n<P>§ 9. Finansministeren fastsætter de nærmere regler for ordenens  \r\n\r\n administration. </P>  \r\n\r\n<P>/-- </P>  \r\n\r\n<P>Bilag 2 </P>  \r\n\r\n<P>Folketingsforhandlinger vedrørende lov om boligsparekontrakter: </P>  \r\n\r\n<P>Om Folketingets behandling af lov nr. 215 af 27. maj 1970 om </P>  \r\n\r\n<P>boligsparekontrakter, som ændret ved lov nr. 296 af 14. juni 1974, </P>  \r\n\r\n<P>henvises til følgende spaltenumre i folketingstidende: </P>  \r\n\r\n<P>Folketingsåret 1969-70: 2295, 2503, 5503, 5752, A 1501, B 913, C 503. </P>  \r\n\r\n<P>Folketingsåret 1973-74: 1546, 2687, A 1279, B 357, C 281. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00011"
        },
        {
            "displayName": "Entydig dokumentidentifikation",
            "displayValue": "CL005357"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}