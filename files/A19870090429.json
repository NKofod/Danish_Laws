{
    "id": 79668,
    "title": "Bekendtgørelse af lov om foranstaltninger til udryddelse af oksebremselarven ",
    "documentTypeId": "30",
    "isSagsforlobPeriodValid": false,
    "shortName": "LBK nr 904 af 15/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om foranstaltninger til  \r\n\r\n udryddelse af oksebremselarven </H1>  \r\n\r\n<P></P>  \r\n\r\n<P CLASS=SUB-TITLE>Hermed bekendtgøres lov nr. 131 af 26. marts 1941 om  \r\n\r\n foranstaltninger til udryddelse af oksebremselarven med de ændringer der  \r\n\r\n følger af lov nr. 213 af 4. juni 1965 </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ministeren for landbrug og fiskeri kan i det  \r\n\r\n omfang, han skønner det påkrævet, påbyde, at enhver kreaturholder sørger for  \r\n\r\n udryddelse af de i hans besætning forekommende oksebremselarver. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ministeren for landbrug og fiskeri kan pålægge  \r\n\r\n kommunalrådene ved dertil beskikkede mænd i ca. 14 dage, forinden kreaturerne  \r\n\r\n i almindelighed udbindes, at foretage eftersyn af alle hornkvægbesætninger i  \r\n\r\n kommunen, samt i det omfang, ministeren finder det fornødent, og på et af  \r\n\r\n ministeren nærmere fastsat tidspunkt at lade foretage et yderligere eftersyn  \r\n\r\n og behandling ved en dyrlæge af de nævnte besætninger. </P>  \r\n\r\n<P CLASS=STK> <I>Stk. 2. </I> En kreaturholder kan dog frigøre sig for de  \r\n\r\n nævnte eftersyn ved at tilsende kommunalrådet attest fra en dyrlæge om, at  \r\n\r\n der ikke i den pågældende besætning kan påvises oksebremselarver, der må  \r\n\r\n antages at være levende. Attesten må ikke være ældre end 8 dage. Såfremt det  \r\n\r\n af ministeren er fastsat, at der skal foretages to eftersyn, skal attest  \r\n\r\n indsendes særskilt for hvert af de to eftersyn. </P>  \r\n\r\n<P CLASS=STK> <I>Stk. 3. </I> Det påhviler kreaturholderne at stille den  \r\n\r\n fornødne medhjælp til rådighed ved de af kommunalrådene foranstaltede  \r\n\r\n eftersyn og behandlinger for oksebremselarver. Er dyrene løsgående i hus  \r\n\r\n eller på græs, er det kreaturholdernes pligt at lade dyrene indfange og  \r\n\r\n binde. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Såfremt det ved et af de i § 2 nævnte eftersyn  \r\n\r\n godtgøres, at en kreaturholder har undladt at udrydde de i hans besætning  \r\n\r\n forekommende oksebremselarver, skal udryddelsen ved det pågældende  \r\n\r\n kommunalråds foranstaltning foretages i overensstemmelse med en af ministeren  \r\n\r\n for landbrug og fiskeri fastsat fremgangsmåde. </P>  \r\n\r\n<P CLASS=STK> <I>Stk. 2. </I> Udgifterne til eftersyn afholdes af kommunens  \r\n\r\n kasse, dog skal udgifterne til såvel eftersyn som den af kommunalrådet  \r\n\r\n foranstaltede udryddelse af oksebremselarven i sådanne besætninger, i hvilke  \r\n\r\n der ved noget eftersyn forefindes oksebremselarver, påhvile de pågældende  \r\n\r\n kreaturholdere og pålignes hver enkelt efter hans antal kreaturer på 1/2 år  \r\n\r\n og derover. De pålignede beløb kan af vedkommende kommune inddrives ved  \r\n\r\n udpantning. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ministeren for landbrug og fiskeri kan påbyde  \r\n\r\n eftersyn og behandling for oksebremselarver ved en dyrlæge, når kreaturer på  \r\n\r\n 1/2 år og derover indsættes på fælles græsgang eller føres til markeder,  \r\n\r\n bortsalg og auktioner over sammenbragte kreaturer eller overføres til øer,  \r\n\r\n der er rensede for oksebremselarven, eller hvor denne kun forekommer i meget  \r\n\r\n ringe omfang. </P>  \r\n\r\n<P CLASS=STK> <I>Stk. 2. </I> Udgifterne til de i henhold til stk. 1  \r\n\r\n foretagne eftersyn og behandlinger påhviler kreaturejeren efter nærmere af  \r\n\r\n ministeren fastsatte regler. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ministeren for landbrug og fiskeri kan pålægge  \r\n\r\n de praktiserende dyrlæger at foretage de i denne lov omhandlede eftersyn og  \r\n\r\n behandlinger samt fastsætte den dyrlægerne herfor tilkommende betaling. De  \r\n\r\n praktiserende dyrlæger er pligtige at holde sig de instrukser efterrettelig,  \r\n\r\n der måtte blive givet dem af ministeren. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Såfremt den foretagne behandling af et kreatur  \r\n\r\n til udryddelse af oksebremselarver måtte medføre dyrets død som umiddelbar  \r\n\r\n følge, og dette er godtgjort ved en af Veterinærdirektoratet godkendt syge-  \r\n\r\n og obduktionserklæring, kan ministeren for landbrug og fiskeri yde erstatning  \r\n\r\n i overensstemmelse med de regler, der gælder ved nedslagning af husdyr, der  \r\n\r\n er angrebet af ondartede smitsomme sygdomme, jf. § 8 i lov nr. 156 af 14.  \r\n\r\n april 1920 om smitsomme sygdomme hos husdyrene. </P>  \r\n\r\n<P CLASS=STK> <I>Stk. 2. </I> Erstatning kan dog ikke ydes, forsåvidt ejeren  \r\n\r\n selv ved uforsigtighed eller ved anvendelse af en uheldig fremgangsmåde er  \r\n\r\n skyld i dyrets død, eller han, såfremt der indtræder faretruende sygdomstegn,  \r\n\r\n har undladt at tilkalde en dyrlæge. For forbigående sygdomstilfælde, der  \r\n\r\n måtte indtræde i tilslutning til behandlingen, ydes der ikke ejeren nogen  \r\n\r\n erstatning. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ministeren for landbrug og fiskeri kan afholde  \r\n\r\n de udgifter, der medgår til bekendtgørelse i lokale blade om de  \r\n\r\n foranstaltninger, der skal træffes i anledning af de i denne lov indeholdte  \r\n\r\n bestemmelser. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> En kreaturholder, der nægter at give de af  \r\n\r\n kommunalrådet udsendte mænd adgang til at foretage eftersyn af sine kreaturer  \r\n\r\n eller til at foretage udryddelse af oksebremselarven, hvor udryddelsen skal  \r\n\r\n ske ved kommunens foranstaltning, straffes med bøde. Overtrædelser i øvrigt  \r\n\r\n af de i medfør af denne lov fastsatte bestemmelser straffes med bøde. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Denne lov, der ikke gælder for Færøerne, træder  \r\n\r\n straks i kraft, og samtidig ophæves lov nr. 50 af 14. marts 1931 om  \r\n\r\n foranstaltninger til udryddelse af oksebremselarven. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 15. december  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>LAURITS TØRNÆS </P>  \r\n\r\n<P CLASS=MINISTER ALIGN=RIGHT>/Sv. E. Nordal Rask </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/01/1988"
        },
        {
            "displayName": "Accession",
            "displayValue": "A19870090429"
        },
        {
            "displayName": "Entydig dokumentidentifikation",
            "displayValue": "CM038881"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "19/01/2023"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "904"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "15/12/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugsmin. 1. afd. 4. kt. j.nr. 87-8800-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}