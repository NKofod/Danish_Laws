{
    "id": 113483,
    "title": "Pressenævnets kendelse i sag 2007-6-573",
    "documentTypeId": "240",
    "isSagsforlobPeriodValid": true,
    "shortName": "KEN nr 10214 af 07/11/2007",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag 2007-6-573</p><div class=\"Resume\"><p class=\"Tekst2\"><div>Resumé</div></p><p class=\"Tekst2\"><div>Klager klagede over en artikel i Se og Hør.</div></p><p class=\"Tekst2\"><div><span class=\"Bold\">Pressenævnets begrundelse og afgørelse:</span></div></p><p class=\"Tekst2\"><div><span class=\"Bold\">Pressenævnet bemærker indledningsvis, at det er Pressenævnets opfattelse, at offentlige personer i forhold til andre må tåle en mere nær­gående og kritisk omtale.</span></div></p><p class=\"Tekst2\"><div><span class=\"Bold\">På baggrund af parternes oplysninger lægger Pressenævnet til grund, at klager har bosat sig i Thailand, at hans anpartsselskab A.F.</span> <span class=\"Bold\">Holding har en gæld på 494.000 kroner, og at medejerskab af Corpus Copenhagen k/s indebærer, at anpartsselskabets nettogæld er 43.000 kroner.</span> <span class=\"Bold\">Pressenævnet finder herefter, at Se og Hør har bragt korrekte oplysninger, og nævnet udtaler ikke kritik heraf.</span></div></p><p class=\"Tekst2\"><div><span class=\"Bold\">Det følger af de vejledende regler for god presseskik, at overskriften og mellemrubrikker i form og indhold skal have dækning i den pågældende artikel, jf. punkt.</span> <span class=\"Bold\">A.6.</span> <span class=\"Bold\">Overskriften og billedteksten til artiklen kan forlede til at antage, at klager har bosat sig i Thailand for at unddrage sine kreditorer betaling af gæld.</span> <span class=\"Bold\">Ordvalget er uheldigt, men det fremgår dog tilstrækkeligt af artiklen, at udsagnene ”flygter” og ”kæmpegæld” er Se og Hørs vurderinger, og nævnet udtaler ikke sin kritik.</span> <span class=\"Bold\">Nævnet har lagt vægt på, at det af artiklen fremgår, at anpartsselskabet A.F.</span> <span class=\"Bold\">Holdings gæld er ca. en halv million kroner, og at medejerskab af Corpus Copenhagen k/s indebærer, at nettogælden er 43.000 kroner.</span> <span class=\"Bold\">Af udsagnet ”[K]s andre selskaber” fremgår det, at Corpus Copenhagen k/s er et af klagers selskaber.</span></div></p><p class=\"Tekst2\"><div><span class=\"Bold\">Pressenævnet finder, at Se og Hør heller ikke i øvrigt har tilsidesat god presseskik.</span></div></p><p class=\"Tekst2\"><div><span class=\"Bold\">Det fremgår af medieansvarsloven § 36, stk. 1, at anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom.</span></div></p><p class=\"Tekst2\"><div><span class=\"Bold\">Pressenævnet finder, at udsagnene ”flygtet” og ”kæmpegæld” er vurderinger og derved ikke oplysninger af faktisk karakter, hvorfor klager ikke er berettiget til at få bragt et genmæle.</span></div></p></div><p class=\"Tekst2\"><div align=\"Left\">[K] har klaget til Pressenævnet over en artikel i Se og Hør den 14. juni 2007, idet han mener, at god presseskik er tilsidesat. [K] har endvidere klaget over, at Se og Hør har afvist at bringe et genmæle.</div></p><p class=\"Tekst2\"><div align=\"Left\"><span class=\"BoldUnderline\">1.</span> <span class=\"BoldUnderline\">Sagsfremstilling</span></div></p><p class=\"Tekst2\"><div align=\"Left\">Se og Hør bragte den 14. juni 2007 en artikel under overskriften <span class=\"Italic\">”Flygter til Thailand” </span>og underoverskriften <span class=\"Italic\">”[K] har bosat sig på ferieøen Phuket, mens hans firma skylder en halv million kroner væk”.</span> Af artiklen fremgik følgende:</div></p><p class=\"Tekst2\"><div align=\"Left\">”Skuespilleren og sangeren [K] flyttede i november sidste år til tropeøen Phuket, og han efterlod sig et firma med en kæmpegæld i Danmark.</div></p><p class=\"Tekst2\"><div align=\"Left\">Den 46-årige entertainer ejer anpartsselskabet A.F. Holding, der skylder næsten en halv million kroner væk. Men takket være medejerskab af det underskudsramte Corpus Copenhagen k/s endte firmaet med et beskedent underskud på 43.000 kr.</div></p><p class=\"Tekst2\"><div align=\"Left\">[K] forlod midt i 1990’erne underholdningsbranchen for at bruge sine kreative evner på at udvikle eksklusivt design inden for kreditholdere, smørbokse og lignende.</div></p><p class=\"Tekst2\"><div align=\"Left\">Også [K]s andre selskaber Corpus Holding ApS og Corpus ApS havde mindre underskud i sidste regnskabsår, men de har til gengæld begge en solid formue.</div></p><p class=\"Tekst2\"><div align=\"Left\">Det har ikke været muligt at få [K] til at kommentere, hvorfor det er gået så galt i A.F. Holding. Telefonnummeret på hans firmas hjemmeside eksisterer ifølge TDC ikke længere.”</div></p><p class=\"Tekst2\"><div align=\"Left\">Til artiklen var indsat et foto af [K] og billedteksten ”<span class=\"Italic\">[K] er flyttet til Thailand og efterlader sig kæmpegæld”.</span></div></p><p class=\"Tekst2\"><div align=\"Left\">Af Se og Hørs mail af 22. juni 2007 til [K] fremgår bl.a. følgende:</div></p><p class=\"Tekst2\"><div align=\"Left\">”Der er dog to punkter, hvor jeg [chefredaktøren] godt kan følge dig:</div></p><p class=\"Tekst2\"><div align=\"Left\">1) Det optimale havde været, at artiklen var ledsaget af en kommentar fra dig.</div></p><p class=\"Tekst2\"><div align=\"Left\">Imidlertid oplyser journalist [A] til mig, at mobilnummeret, som oplyses på din hjemmeside, ikke eksisterer. Det ændrer dog ikke på, at vi burde have gjort mere for at få en kommentar fra dig…</div></p><p class=\"Tekst2\"><div align=\"Left\">2) Overskriften indeholder ordet ”flygter”. Et bedre ord havde været ”flytter”.</div></p><p class=\"Tekst2\"><div align=\"Left\">På denne baggrund kan jeg tilbyde dig en præcisering i førstkommende nummer af Se og Hør, hvor vi beklager at have anvendt ordet ”flygter”.</div></p><p class=\"Tekst2\"><div align=\"Left\">Samtidig trykker vi også gerne dit syn på sagen.”</div></p><p class=\"Tekst2\"><div align=\"Left\"><span class=\"BoldUnderline\">2.</span> <span class=\"BoldUnderline\">Parternes synspunkter</span></div></p><p class=\"Tekst2\"><div align=\"Left\"><span class=\"Bold\">2.1.</span> <span class=\"Bold\">[K]s synspunkter</span></div></p><p class=\"Tekst2\"><div align=\"Left\">[K] har anført, at han efter længere overvejelser er flyttet til Thailand. Han afviser at være ”flygtet”. Det fremstår, som om klager nærmer sig det kriminelle, når bladet insinuerer, at klager flygter fra en ”kæmpegæld”.</div></p><p class=\"Tekst2\"><div align=\"Left\">[K] har videre anført, at han ikke har en ”kæmpegæld”. I det omtalte selskab skyldes 494.000 kroner til et andet af klagers selskaber. Dvs. udtrykket ”kæmpegæld” henviser han til, at de fleste danskere har gæld for en ½ million kroner i hus eller bil.</div></p><p class=\"Tekst2\"><div align=\"Left\">[K] har herudover anført, at journalisten ikke har henvendt sig til ham inden offentliggørelsen, selvom klagers e-mail­adres­se er offentlig, ligesom hans revisor har hans telefonnummer. Mobilnummeret på hjemmesiden er ikke klagers privatnummer, men det private telefonnummer kunne nemt skaffes.</div></p><p class=\"Tekst2\"><div align=\"Left\">[K] har endelig anført, at han har afstået tilbuddet om en præcision, idet han ikke den ene uge vil beskrives med usande vendinger for så ugen efter at være med til at sælge bladet ved at medvirke i en artikel.</div></p><p class=\"Tekst2\"><div align=\"Left\"><span class=\"Bold\">2.2.</span> <span class=\"Bold\">Se og Hørs synspunkter</span></div></p><p class=\"Tekst2\"><div align=\"Left\">Se og Hør har anført, at klager er en offentlig person, hvorfor han må forvente, at forhold som, at han forlader landet, og at hans selskaber har gæld, kan have offentlighedens interesse. Revisoren for det omtalte selskab har i sin revisionspåtegning anført, at ledelsen for selskabet kan ifalde ansvar efter anpartsselskabsloven, idet selskabet har tabt mere end 40 % af anpartskapitalen. Ordvalget i overskriften er således et udtryk for Se og Hørs vurdering af forholdet. I dag anvendes ordet ”flygter” i flere betydninger end den kriminaliserede betydning, ex. man ”tager langt væk for at få det hele lidt på afstand”. Overskriften og udsagnet ”kæmpegæld” indeholder ikke faktiske oplysninger.</div></p><p class=\"Tekst2\"><div align=\"Left\">Se og Hør har videre anført, at bladet forgæves forsøgte at indhente klagers kommentar ved at anvende det telefonnummer, der fremgår af firmaets hjemmeside, og ved hjælp af diverse nummeroplysningssider. Det kan ikke forventes, at bladet skulle have henvendt sig til klagers revisor med henblik på at få hans kontaktoplysninger.</div></p><p class=\"Tekst2\"><div align=\"Left\">Se og Hør har endelig anført, at man tilbød klager en berigtigelse vedrørende brugen af ordet ”flygter”, og bladet afviser på denne baggrund at have tilsidesat god presseskik.</div></p><p class=\"Tekst2\"><div align=\"Left\"><span class=\"BoldUnderline\">3.</span> <span class=\"BoldUnderline\">Pressenævnets begrundelse og afgørelse</span><span class=\"Bold\">:</span></div></p><p class=\"Tekst2\"><div align=\"Left\">I sagens behandling har følgende nævnsmedlemmer deltaget:</div></p><p class=\"Tekst2\"><div align=\"Left\">Axel Kierkegaard, Finn Rowold, Lene Sarup og Marianne Druedahl.</div></p><p class=\"Tekst2\"><div align=\"Left\">Pressenævnet bemærker indledningsvis, at det er Pressenævnets opfattelse, at offentlige personer i forhold til andre må tåle en mere nær­gående og kritisk omtale.</div></p><p class=\"Tekst2\"><div align=\"Left\">På baggrund af parternes oplysninger lægger Pressenævnet til grund, at klager har bosat sig i Thailand, at hans anpartsselskab A.F. Holding har en gæld på 494.000 kroner, og at medejerskab af Corpus Copenhagen k/s indebærer, at anpartsselskabets nettogæld er 43.000 kroner. Pressenævnet finder herefter, at Se og Hør har bragt korrekte oplysninger, og nævnet udtaler ikke kritik heraf.</div></p><p class=\"Tekst2\"><div align=\"Left\">Det følger af de vejledende regler for god presseskik, at overskriften og mellemrubrikker i form og indhold skal have dækning i den pågældende artikel, jf. punkt. A.6. Overskriften og billedteksten til artiklen kan forlede til at antage, at klager har bosat sig i Thailand for at unddrage sine kreditorer betaling af gæld. Ordvalget er uheldigt, men det fremgår dog tilstrækkeligt af artiklen, at udsagnene ”flygter” og ”kæmpegæld” er Se og Hørs vurderinger, og nævnet udtaler ikke sin kritik. Nævnet har lagt vægt på, at det af artiklen fremgår, at anpartsselskabet A.F. Holdings gæld er ca. en halv million kroner, og at medejerskab af Corpus Copenhagen k/s indebærer, at nettogælden er 43.000 kroner. Af udsagnet ”[K]s andre selskaber” fremgår det, at Corpus Copenhagen k/s er et af klagers selskaber.</div></p><p class=\"Tekst2\"><div align=\"Left\">Pressenævnet finder, at Se og Hør heller ikke i øvrigt har tilsidesat god presseskik.</div></p><p class=\"Tekst2\"><div align=\"Left\">Det fremgår af medieansvarsloven § 36, stk. 1, at anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom.</div></p><p class=\"Tekst2\"><div align=\"Left\">Pressenævnet finder, at udsagnene ”flygtet” og ”kæmpegæld” er vurderinger og derved ikke oplysninger af faktisk karakter, hvorfor klager ikke er berettiget til at få bragt et genmæle.</div></p><p class=\"Tekst2\"><div align=\"Left\">Afgjort den 7. november 2007.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/11/2007"
        },
        {
            "displayName": "Accession",
            "displayValue": "W20071021425"
        },
        {
            "displayName": "Entydig dokumentidentifikation",
            "displayValue": "AA003941"
        },
        {
            "displayName": "Dato for indlæggelse",
            "displayValue": "14/11/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10214"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "07/11/2007"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2007-6-573"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}