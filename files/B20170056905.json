{
    "id": 191330,
    "title": "Bekendtgørelse om specialdyrlæger",
    "documentTypeId": "60",
    "isSagsforlobPeriodValid": true,
    "shortName": "BEK nr 569 af 24/05/2017",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#ide9f0c864-f949-4731-9dbd-0262a0c38a44\">Kapitel 1 </a>\r\n      </td>\r\n      <td class=\"IndholdsfortegnelseTekst\">Tilladelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id943c0533-379a-4d62-8f14-15274633f7bd\">Kapitel 2</a>\r\n      </td>\r\n      <td class=\"IndholdsfortegnelseTekst\">Ansøgning om tilladelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf818ba1e-9579-4535-8f39-93a0cd375523\">Kapitel 3</a>\r\n      </td>\r\n      <td class=\"IndholdsfortegnelseTekst\">Strafbestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb6aec83d-a8fd-4c53-a072-ef1d3be91dd4\">Kapitel 4</a>\r\n      </td>\r\n      <td class=\"IndholdsfortegnelseTekst\">Ikrafttrædelses- og overgangsbestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id21489ff6-50e4-44c1-a1d0-828819b64bb3\">Bilag 1</a>\r\n      </td>\r\n      <td class=\"IndholdsfortegnelseTekst\">Case log</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om specialdyrlæger</p>\r\n<p class=\"Indledning2\">I medfør af § 7, i lov om dyrlæger, jf. lovbekendtgørelse nr. 48 af 11. januar 2017, fastsættes efter bemyndigelse i henhold til § 7, stk. 1, nr. 2, og § 10, stk. 1, nr. 2, i bekendtgørelse nr. 511 af 23. april 2015 om Fødevarestyrelsens opgaver og beføjelser:</p>\r\n<p class=\"Kapitel\" id=\"ide9f0c864-f949-4731-9dbd-0262a0c38a44\">\r\n   <span id=\"K1\">\r\n   </span>\r\n   <span id=\"Kap1\">Kapitel 1 </span>\r\n</p>\r\n<p class=\"KapitelOverskrift2\">Tilladelse</p>\r\n<p class=\"Paragraf\" id=\"idc9658ccb-e6da-47a9-b9d1-2b1c0c4741aa\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Fødevarestyrelsen kan meddele en autoriseret dyrlæge tilladelse til at betegne sig som specialdyrlæge.</p>\r\n<p class=\"Stk2\">\r\n   <span class=\"StkNr\" id=\"id8b9897d9-e711-40be-84f4-e8e142e417fa\">Stk. 2.</span> En specialdyrlæge må kun betegne sit speciale med de i § 2 angivne benævnelser.</p>\r\n<p class=\"Paragraf\" id=\"id315d77a7-ecfa-4c57-9e32-b9b0c9e99403\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Det er muligt at anvende betegnelsen specialdyrlæge inden for et af de veterinære specialeområder, der er defineret af European Board of Veterinary Specialisation (EBVS) eller American Board of Veterinary Specialties (ABVS).</p>\r\n<p class=\"Stk2\">\r\n   <span class=\"StkNr\" id=\"id6654d95c-3ac5-4aa7-8607-40492233a2a7\">Stk. 2.</span> Fødevarestyrelsen kan efter ansøgning og på grundlag af en udtalelse fra Københavns Universitet meddele dyrlæger tilladelse til at betegne sig som specialdyrlæge indenfor andre specialeområder end de i stk. 1 nævnte, når det sker for at sikre danske dyrlægers specialistkompetencer på et opdateret nationalt og internationalt grundlag.</p>\r\n<p class=\"Kapitel\" id=\"id943c0533-379a-4d62-8f14-15274633f7bd\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Ansøgning om tilladelse</p>\r\n<p class=\"Paragraf\" id=\"idc70f4e69-930b-41aa-8a6e-498255c03879\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ansøgning om tilladelse til at betegne sig som specialdyrlæge indgives til Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"id573074f8-0c42-4e4f-acd9-cc72a58f63cc\">Stk. 2.</span> Ansøgningen skal indeholde ansøgers autorisationsnummer.</p>\r\n<p class=\"Stk2\">\r\n   <span class=\"StkNr\" id=\"id0332821a-1887-4704-978c-7b951dd80cda\">Stk. 3.</span> Ansøgningen i de i § 4 nævnte sager skal også indeholde dokumentation for at specialeområdet er omfattet af § 2 og for den relevante certificering.</p>\r\n<p class=\"Stk2\">\r\n   <span class=\"StkNr\" id=\"id7ff5257c-0f18-4811-8099-47b1454e38aa\">Stk. 4.</span> Ansøgningen i de i § 5, stk. 1, nævnte sager, skal vedlægges en udtalelse fra Københavns Universitet.</p>\r\n<p class=\"Paragraf\" id=\"id2a737bc9-d767-41db-b6fe-29754a2a26ad\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Fødevarestyrelsen meddeler efter ansøgning en dyrlæge, der har erhvervet certificering indenfor et speciale ved European Board of Veterinary Specialisation (EBVS) eller ved American Board of Veterinary Specialties (ABVS), tilladelse til at anvende betegnelsen specialdyrlæge.</p>\r\n<p class=\"Paragraf\" id=\"id7e9f4f29-a30b-4420-aee2-b463260c180b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Fødevarestyrelsen kan endvidere, efter udtalelse fra Københavns Universitet, meddele en dansk autoriseret dyrlæge tilladelse til at benytte betegnelsen specialdyrlæge, hvis dyrlægen har:</p>\r\n<p class=\"Liste1\">\r\n   <span class=\"Liste1Nr\" id=\"id55557ac9-5ae5-48cb-9f01-d174852650bb\">1)</span> gennemført og bestået en for specialet relevant dansk akkrediteret masteruddannelse eller et efteruddannelsesforløb af mindst 3 års varighed, der kan sidestilles med denne masteruddannelse, og hvori indgår en fagdyrlægeuddannelse forestået af Den Danske Dyrlægeforening eller et arbejds- og uddannelsesforløb, der kan sidestilles med denne fagdyrlægeuddannelse, og</p>\r\n<p class=\"Liste1\">\r\n   <span class=\"Liste1Nr\" id=\"id6fd9385f-e102-426e-9225-23cda66ac2c7\">2)</span> erhvervet mindst 4 års klinisk/praktisk erfaring inden for det pågældende speciale, og</p>\r\n<p class=\"Liste1\">\r\n   <span class=\"Liste1Nr\" id=\"id8d604d70-f84d-4453-9a50-3a50cc1e31b4\">3)</span> erhvervet supplerende praktisk relevant specialviden ved studieophold af samlet 8 ugers varighed, heraf minimum 6 ugers internationalt studieophold, ved et EAEVE eller AVMA akkrediteret udenlandsk universitet, der i væsentligt omfang beskæftiger sig med emner inden for specialet, og hvor der i forbindelse med studieopholdet kan gives direkte supervision af en europæisk (EBVS) eller amerikansk (ABVS) board certificeret diplomat indenfor specialet, eller haft ophold i specialiseret virksomhed, hvor specialet praktiseres og supervision gives af personer, der er anerkendte nationale eller internationale eksperter herunder EBVS diplomater, ABVS diplomater, danske specialdyrlæger eller professorer/lektorer indenfor det ansøgte speciale, og</p>\r\n<p class=\"Liste1\">\r\n   <span class=\"Liste1Nr\" id=\"id56c40cbf-643d-4a1b-8243-5ede9e242044\">4)</span> haft klinisk/praktisk arbejde af betydeligt omfang inden for specialet dokumenteret i form af en case log, og</p>\r\n<p class=\"Liste1\">\r\n   <span class=\"Liste1Nr\" id=\"id0fa09f9c-0da8-4fba-9921-8798eba7e0ff\">5)</span> deltaget i mindst fem specialerelevante internationale kongresser i de seneste 5 år forud for ansøgningstidspunktet, med højest to kongresser pr. år, og</p>\r\n<p class=\"Liste1\">\r\n   <span class=\"Liste1Nr\" id=\"id40cfd6ba-fc01-4eb3-9b47-b51d775f5700\">6)</span> udarbejdet minimum to nationale publikationer i anerkendte tidsskrifter indenfor specialet, heraf den ene med peer review, eller har medvirket på en international publikation i et anerkendt tidsskrift indenfor specialet og i tilknytning hertil udarbejdet en national publikation indenfor specialet med peer review.</p>\r\n<p class=\"Stk2\">\r\n   <span class=\"StkNr\" id=\"ide0610e3f-a40f-43cd-9641-befac386be0d\">Stk. 2.</span> Københavns Universitet påser, om det pågældende specialeområde er omfattet af § 2, og vurderer om kravene i stk. 1, er opfyldt. Til brug for vurderingen af om kravene i stk. 1 er opfyldt, kan universitetet opfordre ansøgeren til at aflægge en prøve. Universitetet afgiver en begrundet udtalelse til ansøgeren om, hvorvidt det kan forventes tilladt, at ansøgeren kan betegne sig som dansk specialdyrlæge.</p>\r\n<p class=\"Stk2\">\r\n   <span class=\"StkNr\" id=\"id9aee56a5-d86c-49a2-a203-c5ac2879306f\">Stk. 3.</span> Københavns Universitet påser, at vurderingen af om kravene i stk. 1 er opfyldt, foretages af personer, der er anerkendte nationale eller internationale eksperter, herunder EBVS diplomater, ABVS diplomater, danske specialdyrlæger eller professorer/lektorer indenfor det ansøgte speciale.</p>\r\n<p class=\"Paragraf\" id=\"idb20158dc-bd2f-45a0-81f9-c9e4ef2ee212\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Eventuelle udgifter forbundet med fremskaffelse af den for en ansøgning fornødne dokumentation og den i § 5 nævnte udtalelse fra Københavns Universitet, er Fødevarestyrelsen uvedkommende.</p>\r\n<p class=\"Kapitel\" id=\"idf818ba1e-9579-4535-8f39-93a0cd375523\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Strafbestemmelser</p>\r\n<p class=\"Paragraf\" id=\"id8682b05b-cef9-43b7-96d5-f5cfbc69dd29\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Overtrædelse af § 1 straffes med bøde, jf. § 38, stk. 1, nr. 2 i lov om dyrlæger, jf. lovbekendtgørelse nr. 48 af 11. januar 2017.</p>\r\n<p class=\"Kapitel\" id=\"idb6aec83d-a8fd-4c53-a072-ef1d3be91dd4\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Ikrafttrædelses- og overgangsbestemmelser</p>\r\n<p class=\"Paragraf\" id=\"id14fe2a7c-61f3-48db-895a-cf18ccca094c\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. juli 2017.</p>\r\n<p class=\"Stk2\">\r\n   <span class=\"StkNr\" id=\"idab7ddf9f-ad1e-4ca0-89b8-7cecfed19969\">Stk. 2.</span> Bekendtgørelse nr. 492 af 1. juni 2007 om specialdyrlæger ophæves, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"id608431b6-8490-4d09-a4de-7224d7cca960\">Stk. 3.</span> Ansøgninger og verserende sager, der er modtaget i Fødevarestyrelsen inden denne bekendtgørelses ikrafttræden, færdigbehandles efter de hidtil gældende regler.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen , den 24. maj 2017</p><p class=\"Sign1\" align=\"center\">P.D.V.<br /> Per Henriksen </p><p class=\"Sign2\" align=\"right\">/ Gülay Öcal</p></div><a id=\"id21489ff6-50e4-44c1-a1d0-828819b64bb3\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Case log</p>\r\n<p class=\"KapitelOverskrift2\">Kapitel 1</p>\r\n<p>En case log skal indeholde en beskrivelse af ansøgerens konkrete sager, som viser og dokumenterer ansøgerens praktiske erfaring og viden inden for det ansøgte specialeområde. Krav til caselog fastsættes for hvert specialeområde af eksperter udpeget af Københavns Universitet.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/06/2017"
        },
        {
            "displayName": "Accession",
            "displayValue": "B20170056905"
        },
        {
            "displayName": "Entydig dokumentidentifikation",
            "displayValue": "CK001294"
        },
        {
            "displayName": "Dato for førstegangsindlæggelse",
            "displayValue": "01/06/2017"
        },
        {
            "displayName": "Dato for indlæggelse",
            "displayValue": "01/06/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "569"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "24/05/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br /> Fødevarestyrelsen,  j.nr. 2014-15-709-00004"
        },
        {
            "displayName": "Stikord",
            "displayValue": "specialdyrlæger "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}