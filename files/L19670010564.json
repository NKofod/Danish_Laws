{
    "id": 48896,
    "title": "Bekendtgørelse af nordisk overenskomst af 8. december 1967 om samarbejde vedrørende kontrol med overholdelse af bestemmelserne om undgåelse af olieforurening af havet. ",
    "documentTypeId": "220",
    "isSagsforlobPeriodValid": false,
    "shortName": "BKI nr 105 af 22/12/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af nordisk overenskomst af 8.  \r\n\r\n december 1967 om samarbejde vedrørende kontrol med overholdelse af  \r\n\r\n bestemmelserne om undgåelse af olieforurening af havet. </H1>  \r\n\r\n<P></P>  \r\n\r\n<BR>  \r\n\r\n<P>Den 8. december 1967 er der i København undertegnet en overenskomst mellem  \r\n\r\n Danmark, Finland, Norge og Sverige om samarbejde med hensyn til kontrollen  \r\n\r\n med overholdelse af de til undgåelse af forurening af havet med olie  \r\n\r\n fastsatte bestemmelser. Overenskomstens ordlyd er som følger: </P>  \r\n\r\n<P> <B>Overenskomst </B></P>  \r\n\r\n<P>mellem Danmark, Finland, Norge og Sverige om samarbejde med hensyn til  \r\n\r\n kontrollen med overholdelse af de til undgåelse af forurening af havet med  \r\n\r\n olie fastsatte bestemmelser. </P>  \r\n\r\n<P>Regeringerne i Danmark, Finland, Norge og Sverige, som gennem samarbejde  \r\n\r\n har til hensigt af fremme kontrollen med overholdelse af den internationale  \r\n\r\n konvention til undgåelse af forurening af havet med olie og de på dette  \r\n\r\n område gældende nationale bestemmelser, er blevet enige om følgende: </P>  \r\n\r\n<P>Artikel 1 </P>  \r\n\r\n<P>En kontraherende stat skal uopholdeligt underrette vedkommende myndighed i  \r\n\r\n anden kontraherende stat om iagttagelse af betydeligere olieforekomst på  \r\n\r\n havet, som kan befrygtes at ville drive mod den anden stat. </P>  \r\n\r\n<P>Artikel 2 </P>  \r\n\r\n<P>En kontraherende stat skal underrette vedkommende myndighed i anden  \r\n\r\n kontraherende stat om konstateret overtrædelse af olieforureningsbestemmelser  \r\n\r\n begået inden for de kontraherende staters søterritorier og tilgrænsende  \r\n\r\n farvande af skib, hjemmehørende i den anden stat. </P>  \r\n\r\n<P>Artikel 3 </P>  \r\n\r\n<P>De kontraherende stater skal yde hinanden bistand med henblik på  \r\n\r\n undersøgelse af formodede overtrædelser af olieforureningsbestemmelserne  \r\n\r\n inden for de kontraherende staters søterritorier og tilgrænsende farvande.  \r\n\r\n</P>  \r\n\r\n<P>Sådan bistand kan omfatte undersøgelse af oliedagbog, skibs- og  \r\n\r\n maskindagbog og udtagelse af olieprøver m.v. </P>  \r\n\r\n<P>Artikel 4 </P>  \r\n\r\n<P>De kontraherende stater skal årlig udveksle oplysninger om inden for den  \r\n\r\n enkelte stats søterritorium konstaterede betydeligere olieforureninger og de  \r\n\r\n forholdsregler, der måtte være taget i det enkelte tilfælde. </P>  \r\n\r\n<P>Artikel 5 </P>  \r\n\r\n<P>De kontraherende stater skal i øvrigt udveksle oplysninger om </P>  \r\n\r\n<UL CLASS=PLAIN-LIST>  \r\n\r\n<LI>a) tilstedeværelsen og oprettelsen af anlæg for modtagelse af olierester  \r\n\r\n fra skibe, </LI>  \r\n\r\n<LI>b) nationale bestemmelser og andre forhold, der er af betydning for  \r\n\r\n bekæmpelsen af olieforurening, og </LI>  \r\n\r\n<LI>c) de myndigheder i de enkelte kontraherende stater, til hvilke  \r\n\r\n meddelelse i overensstemmelse med nærværende overenskomst skal gives. </LI>  \r\n\r\n</UL>  \r\n\r\n<P>Artikel 6 </P>  \r\n\r\n<P>Ønsker en af de kontraherende stater at opsige overenskomsten, skal  \r\n\r\n skriftlig meddelelse herom tilstilles den danske regering, som uopholdeligt  \r\n\r\n skal underrette de øvrige kontraherende stater om opsigelsen og om datoen for  \r\n\r\n meddelelsens modtagelse. </P>  \r\n\r\n<P>Opsigelsen gælder kun den stat, som har afgivet den, og træder i kraft ved  \r\n\r\n udløbet af tolvmånedersdagen efter, at den er modtaget af den danske  \r\n\r\n regering, medmindre opsigelsen selv indeholder en længere frist. </P>  \r\n\r\n<P>Artikel 7 </P>  \r\n\r\n<P>Overenskomsten skal deponeres i det danske udenrigsministerium, og  \r\n\r\n bekræftede afskrifter skal af dette ministerium tilstilles enhver af de  \r\n\r\n kontraherende staters regeringer. </P>  \r\n\r\n<P>Artikel 8 </P>  \r\n\r\n<P>Overenskomsten træder i kraft 1 måned efter undertegnelsen. Til  \r\n\r\n bekræftelse heraf har de respektive befuldmægtigede underskrevet denne  \r\n\r\n overenskomst. </P>  \r\n\r\n<P>Udfærdiget i København den 8. december 1967 i eet eksemplar på dansk,  \r\n\r\n finsk, norsk og svensk, idet alle tekster har samme gyldighed. </P>  \r\n\r\n<P>Overenskomsten træder i medfør af artikel 8 i kraft den 8. januar 1968.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 22. december  \r\n\r\n 1967. </I> </P>  \r\n\r\n<P CLASS=UNDERSKREVET-AF ALIGN=CENTER>H. Tabor. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/1968"
        },
        {
            "displayName": "Accession",
            "displayValue": "L19670010564"
        },
        {
            "displayName": "Entydig dokumentidentifikation",
            "displayValue": "CM007705"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/01/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "22/12/1967"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Miljøministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 56.D.49."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}