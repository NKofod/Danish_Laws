{
    "id": 75929,
    "title": "Skrivelse om anvendelsen af den i bekendtgørelse af 9. oktober 1970 omhandlede karakterskala (Handelsskolerne) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22032 af 26/11/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om anvendelsen af den i bekendtgørelse  \r\n\r\n af 9. oktober 1970 omhandlede karakterskala </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Handelsskolerne) </P>  \r\n\r\n<P>Hoslagt fremsendes skrivelse om anvendelsen af den i bekendtgørelse af 9.  \r\n\r\n oktober 1970 omhandlede karakterskala. </P>  \r\n\r\n<P>Skrivelsen afløser den tidligere skrivelse af 25. november 1970, II-239.  \r\n\r\n</P>  \r\n\r\n<P>Den nu udsendte skrivelse betegner ingen ændringer. </P>  \r\n\r\n<P>En række overgangsbestemmelser, der ikke mere er aktuelle i den tidligere  \r\n\r\n skrivelses slutning, er ikke medtaget. </P>  \r\n\r\n<P>Desuden er der til tydeliggørelse af meningen med skrivelsens bestemmelser  \r\n\r\n om beståelseskriterierne indføjet et par forklarende sætninger herom, der er  \r\n\r\n i overensstemmelse med gældende praksis. </P>  \r\n\r\n<P>For det første bemærkes direkte, at der ved beregning, jf. pkt. 1 og 2,  \r\n\r\n ikke må ske forhøjelser. </P>  \r\n\r\n<P>Desuden ændres formuleringen af, om betingelse 2 er opfyldt, således at nu  \r\n\r\n af ordlyden fremgår, at det kun er ved beregningen af summen af de to laveste  \r\n\r\n karakterer under betingelse 2, man regner eventuelle dobbelttællende  \r\n\r\n karakterer som enkelttællende. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P> <B>Arne Højsteen.</B>  </P>  \r\n\r\n<P>Eks. 1: </P>  \r\n\r\n<P>En elev har følgende 12 karakterer: 10, 6, 03, 9, 00, 11, 13, 9, 10, 9, 8  \r\n\r\n og 10. Summen af de to laveste karakterer er 3, og summen af samtlige 12  \r\n\r\n karakterer er 98. Når summen af de to laveste karakterer er 03, viser  \r\n\r\n tabellen, at summen af samtlige 12 karakterer skal være mindst 103, for at  \r\n\r\n eleven skal bestå. Eleven har altså ikke bestået. </P>  \r\n\r\n<P>Eks. 2: </P>  \r\n\r\n<P>En elev har følgende 12 karakterer: 8, 5, 8, 6, 03, 8, 6, 7, 8, 03, 7, 9.  \r\n\r\n Summen af de to laveste karakterer er 6, og summen af samtlige 12 karakterer  \r\n\r\n er 78. Når summen af de to laveste karakterer er 6, viser tabellen, at summen  \r\n\r\n af samtlige 12 karakterer skal være mindst 76, for at eleven skal bestå.  \r\n\r\n Eleven har altså bestået. </P>  \r\n\r\n<P>Eks. 3: </P>  \r\n\r\n<P>En elev har følgende 9 karakterer: 8, 10, 6, 9, 8, 11, 03, 5 og 6. Summen  \r\n\r\n af de to laveste karakterer er 8, og summen af samtlige karakterer er 66. Når  \r\n\r\n summen af de to laveste karakterer er 8, viser tabellen, at summen af  \r\n\r\n samtlige 9 karakterer skal være mindst 49,5, for at eleven kan bestå. Eleven  \r\n\r\n har altså bestået. </P>  \r\n\r\n<P>Eks. 4: </P>  \r\n\r\n<P>En elev har følgende 9 karakterer: 8, 6, 03, 9, 5, 5, 03, 7 og 8. Summen  \r\n\r\n af de to laveste karakterer er 6, og summen af samtlige 9 karakterer er 54.  \r\n\r\n Når summen af de to laveste karakterer er 6, viser tabellen, at summen af  \r\n\r\n samtlige 9 karakterer skal være mindst 55, for at eleven skal bestå. Eleven  \r\n\r\n har altså ikke bestået. </P>  \r\n\r\n<P>Ved de statskontrollerede fagprøver, højere fagprøver og prøver efter  \r\n\r\n specialkursus skal følgende to betingelser være opfyldt for at prøven er  \r\n\r\n bestået: </P>  \r\n\r\n<UL CLASS=PLAIN-LIST>  \r\n\r\n<LI>1) Summen af samtlige karakterer skal være mindst 5,5 gange karakterernes  \r\n\r\n antal. </LI>  \r\n\r\n<LI>2) Ingen medtællende karakter må være under 5. </LI>  \r\n\r\n</UL>  \r\n\r\n<P>Til vejledning af bedømmerne fremsættes nedenstående bemærkninger om  \r\n\r\n brugen af 13-skalaen, hvor man for nogle af trinenes vedkommende giver en  \r\n\r\n kort karakteristik af de tilsvarende standpunkter og præstationer. Brugen af  \r\n\r\n de ikke beskrevne trin vil med fornøden sikkerhed fremgå som mellemværdier  \r\n\r\n mellem de beskrevne. Da skalaen skal anvendes i skoleformer af forskellige  \r\n\r\n niveauer, må det fremhæves, at de anførte karakterdefinitioner i hver enkelt  \r\n\r\n skoleform selvsagt må anvendes i relation til de krav, som stilles der. </P>  \r\n\r\n<P>Karakteren 6 er placeret lige over bestågrænsen; den svarer derfor til et  \r\n\r\n standpunkt eller en præstation hvor eleven har vist det mindste mål af  \r\n\r\n forståelse, kundskaber og færdigheder, hvormed man kunne bestå, hvis man  \r\n\r\n tænkte sig, at undervisningen eller prøven kun omfattede eet fag. Med hensyn  \r\n\r\n til den viste forståelse og fremstilling samt de viste kundskaber og  \r\n\r\n færdigheder må standpunktets plusser og minusser stå nogenlunde lige. </P>  \r\n\r\n<P>Karakteren 00 gives til den elev, der med hensyn til den pågældende  \r\n\r\n skoleforms undervisningsstof har vist fuldstændig mangel på forståelse og  \r\n\r\n svigtende evne eller svigtende vilje til at tilegne sig det, og den gives for  \r\n\r\n en præstation, hvor eleven under prøven ikke har vist kundskaber eller  \r\n\r\n færdigheder inden for det stof, der kræves tilegnet ved den pågældende prøve.  \r\n\r\n</P>  \r\n\r\n<P>Karakteren 00 må blive ret sjælden. Det kan ikke påregnes, at der i enhver  \r\n\r\n klasse findes elever, der gør sig fortjent til denne karakter. </P>  \r\n\r\n<P>Karakteren 11 er den normale topkarakter. Den kan opnås af en elev, der  \r\n\r\n kan behandle et stof med godt overblik og viser en hurtig opfattelse,  \r\n\r\n forståelse og selvstændig stillingtagen til mindre problemer i tilknytning  \r\n\r\n til det forelagte emne. Det er eksaminators pligt under prøven at give eleven  \r\n\r\n lejlighed til at vise dette. </P>  \r\n\r\n<P>Karakteren 11 kan ikke opnås bare ved en fejlfri gengivelse af  \r\n\r\n undervisningsstoffet. Karakteren skal gives for den fejlfri eller så godt som  \r\n\r\n fejlfri skriftlige besvarelse, medmindre denne røber en sådan overlegenhed  \r\n\r\n over emnet eller en sådan ganske særlig god forståelse, at den gør sig  \r\n\r\n fortjent til karakteren 13. </P>  \r\n\r\n<P>Karakteren 13 er en undtagelseskarakter; den er forbeholdt den helt  \r\n\r\n udsædvanlige præstation eller det suveræne standpunkt, hvis forudsætning er  \r\n\r\n hurtig opfattelse og fuld forståelse af et problem eller et emne, og som  \r\n\r\n viser selvstændig stillingtagen og overblik over større dele af stoffet af  \r\n\r\n disses indbyrdes sammenhæng. Skriftlige besvarelser skal for at svare til  \r\n\r\n denne karakter ikke blot være fejlfri; for de danske stiles vedkommende må  \r\n\r\n kræves en ganske særlig tænksomhed, dispositionsevne og sprogbehandling, for  \r\n\r\n de fremmedsproglige stiles vedkommende ikke bare den forsvarlige udtryksform,  \r\n\r\n men den helt dækkende, som rammer det pågældende sprogs tone bedst, og for  \r\n\r\n regningen og matematikkens vedkommende en særlig udtømmende og hensigtsmæssig  \r\n\r\n behandling af emnet. </P>  \r\n\r\n<P>Karakteren 13 må blive ret sjælden. Den kan ikke påregnes, at der i enhver  \r\n\r\n klasse findes elever, der gør sig fortjent til denne karakter. </P>  \r\n\r\n<P>Hvor opgaven er af en sådan art, at eleverne ikke har lejlighed til at  \r\n\r\n vise kundskaber eller færdigheder ud over det normalt dygtige, fremgår det af  \r\n\r\n ovenstående redegørelse, at eleverne for disse fejlfri besvarelser kun kan  \r\n\r\n opnå karakteren 11. </P>  \r\n\r\n<P>Karakteren 10 gives til den elev, der har vist god forståelse og evne til  \r\n\r\n at tilegne sig undervisningsstoffet med eventuelle tilhørende noter, givet af  \r\n\r\n læreren, og som derudover har vist et ikke ringe overblik og nogen evne til  \r\n\r\n selvstændig stillingtagen til forelagte mindre problemer. </P>  \r\n\r\n<P>Karakteren 8 kan betegnes som den karakter, omkring hvilken gennemsnittet  \r\n\r\n i reglen bør ligge, når der er tale om et stort antal beståede elever. I den  \r\n\r\n enkelte klasse kan gennemsnittet for samtlige beståede elever meget vel  \r\n\r\n afvige ret væsentligt fra 8. </P>  \r\n\r\n<P>Karakteren 03 gives til den elev, som røber en svigtende forståelse og et  \r\n\r\n meget ringe kendskab til stoffet i det prøvede område, og som ydermere i  \r\n\r\n væsentlig grad mangler orientering i stoffet som helhed. Samme karakter  \r\n\r\n meddeles den elev, der under prøven har åbenbaret en sådan usikkerhed, at det  \r\n\r\n derigennem er klarlagt, at elevens kundskaber inden for hele området er  \r\n\r\n særdeles mangelfulde og at forståelse eller overblik stort set mangler. </P>  \r\n\r\n<P>Samtidig ophæves direktoratets skrivelse af 25. november 1970 (II-239).  \r\n\r\n</P>  \r\n\r\n<P>Bilag I til II-419 </P>  \r\n\r\n<P>Anvendelsen af den i bekendtgørelse af 9. oktober 1970 omhandlede  \r\n\r\n karakterskala. </P>  \r\n\r\n<P>Som anført i bekendtgørelsen § 1, stk. 2 skal karakterskalaen anvendes på  \r\n\r\n følgende måde: </P>  \r\n\r\n<P>13: Gives for den usædvanlig selvstændige og udmærkede præstation. </P>  \r\n\r\n<P>11: Gives for den udmærkede og selvstændige præstation. </P>  \r\n\r\n<P>10: Gives for den udmærkede, men noget rutineprægede præstation. 9: Gives  \r\n\r\n for den gode præstation der ligger lidt over middel. 8: Gives for den  \r\n\r\n middelgode præstation. 7: Gives for den ret jævne præstation, de ligger lidt  \r\n\r\n under middel. 6: Gives for den noget usikre, men nogenlunde tilfredsstillende  \r\n\r\n præstation. 5: Gives for den usikre og ikke tilfredsstillende præstation.  \r\n\r\n</P>  \r\n\r\n<P>03: Gives for den meget usikre, meget mangelfulde og utilfredsstillende  \r\n\r\n præstation. </P>  \r\n\r\n<P>00: Gives for den helt uantagelige præstation. </P>  \r\n\r\n<P>Af karakterdefinitionerne fremgår skalaens hovedinddeling i 3 trin. De  \r\n\r\n karakteristiske hovedord er &#187;udmærkede&#171;, &#187;middel&#171; og  \r\n\r\n &#187;usikker&#171;. </P>  \r\n\r\n<P>Ved enhver bedømmelse vil man stå sig ved først at placere standpunktet  \r\n\r\n eller præstationen inden for en af de 3 hovedgrupper og derefter afgøre, om  \r\n\r\n den endelige vurdering skal resultere i øverste, midterste eller nederste  \r\n\r\n trin inden for den pågældende hovedgruppe. </P>  \r\n\r\n<P>Til den midterste af hovedgrupperne må henføres præstationer eller  \r\n\r\n standpunkter, der viser, at eleven er så godt hjemme i sit stof, at det kan  \r\n\r\n siges stort set at være tilegnet. </P>  \r\n\r\n<P>For at blive placeret i den øverste gruppe må eleven derudover vise  \r\n\r\n overblik over stoffet og i større eller mindre grad kunne tage selvstændig  \r\n\r\n stilling til forelagte problemer inden for det pågældende stof. </P>  \r\n\r\n<P>Til den nederste af hovedgrupperne henføres elever, der viser usikkerhed i  \r\n\r\n den forstand, at de ikke har tilegnet sig det krævede stof og viser mangel på  \r\n\r\n kundskaber eller færdigheder inden for stoffet. </P>  \r\n\r\n<P>Det forudsættes, at yderkaraktererne 13 og 00 kun undtagelsesvis benyttes.  \r\n\r\n</P>  \r\n\r\n<P>Når karakterskalaen fremtræder som en ren talskala, sker det for så klart  \r\n\r\n som muligt ved selve vurderingen at fastholde, at det netop kun er en skala.  \r\n\r\n Ord eller symboler vil let i tidens løb påvirkes af en praksis ved  \r\n\r\n anvendelsen, medens det ved en skala er lettere at fastholde begreber som  \r\n\r\n antallet af trin, skalaens midtpunkt osv. Kan disse begreber fastholdes  \r\n\r\n klart, vil en devaluering eller det modsatte kunne undgås. </P>  \r\n\r\n<P>Som det fremgår af bekendtgørelsens § 2, skal følgende to betingelser være  \r\n\r\n opfyldt for at handelsmedhjælpereksamen, handelseksamen eller højere  \r\n\r\n handelseksamen er bestået: </P>  \r\n\r\n<UL CLASS=PLAIN-LIST>  \r\n\r\n<LI>1) Summen af samtlige karakterer skal være mindst 5,5 gange karakterernes  \r\n\r\n antal. </LI>  \r\n\r\n<LI>2) Summen af de to laveste karakterer plus gennemsnittet af de resterende  \r\n\r\n karakterer skal være mindst 13. </LI>  \r\n\r\n</UL>  \r\n\r\n<P>Ved beregning jf. pkt. 1 og 2 må der ikke ske forhøjelser. </P>  \r\n\r\n<P>Ved beregning af summen af de to laveste karakterer under betingelse 2  \r\n\r\n regnes eventuelle dobbelttællende karakterer som enkelttællende. </P>  \r\n\r\n<P>For at fritage skolerne for ekstra regnearbejde anføres nedenstående  \r\n\r\n tabel, i hvis vandrette indgang man finder angivet summen af de to laveste  \r\n\r\n karakterer, og i hvis lodrette indgang står anført antallet af karakterer.  \r\n\r\n Inde i tabellen finder man den laveste sum af samtlige karakterer, med  \r\n\r\n hvilken eleven kan bestå. </P>  \r\n\r\n<PRE>  \r\n\r\n ---------------------------------------------------------------------  \r\n\r\n Antal  \r\n\r\n karak-      Summen af de to laveste karakterer  \r\n\r\n terer      00      03        5         6        7      8  og derover  \r\n\r\n --------------------------------------------------------------------  \r\n\r\n 6          52      43       37        34       33     33  \r\n\r\n ------------------------------------------------------------------  \r\n\r\n  7         65      53       45        41       38,5   38,5  \r\n\r\n  8         78      63       53        48       44     44  \r\n\r\n  9         91      73       61        55       49,5   49,5  \r\n\r\n ---------------------------------------------------------------------  \r\n\r\n 10        104      83       69        62       55     55  \r\n\r\n --------------------------------------------------------------------  \r\n\r\n 11        117      93       77        69       61     60,5  \r\n\r\n 12        130     103       85        76       67     66  \r\n\r\n 13        143     113       93        83       73     71,5  \r\n\r\n ---------------------------------------------------------------------  \r\n\r\n 14        156     123      101        90       79     77  \r\n\r\n 15        169     133      109        97       85     82,5  \r\n\r\n 16        182     143      117       104       91     88  \r\n\r\n ---------------------------------------------------------------------  \r\n\r\n 17        195     153      125       111       97     93,5  \r\n\r\n 18        208     163      133       118      103     99  \r\n\r\n 19        221     173      141       125      109    104,5  \r\n\r\n ---------------------------------------------------------------------  \r\n\r\n 20        234     183      149       132      115    110  \r\n\r\n ---------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19742203254"
        },
        {
            "displayName": "Entydig dokumentidentifikation",
            "displayValue": "CM035135"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "30/05/2005"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22032"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "26/11/1974"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsskoleafdelingen"
        },
        {
            "displayName": "Ressortministeriets journalnummer",
            "displayValue": "31-20-00-04/70"
        },
        {
            "displayName": "Stikord",
            "displayValue": "II-419"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}