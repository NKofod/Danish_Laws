{
    "id": 111977,
    "title": "1997 LSF 147   FORSLAG TIL LOV OM ÆNDRING AF LOV OM STØTTE TIL JORDBRUGETS   STRUKTURUDVIKLING OG TIL ØKOLOGISK PRODUKTION INDEN FOR JORDBRUG OG FISKERI   M.V. (MILJØVENLIGT JORDBRUG SAMT NATURPLEJE M.V., OG FORBEDRING AF VILKÅRENE   FOR HONNINGPRODUKTION) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 147",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 147 </P>  \r\n\r\n<P></P>  \r\n\r\n<P>Forslag til Lov om ændring af lov om støtte til jordbrugets  \r\n\r\n strukturudvikling og til økologisk produktion inden for jordbrug og fiskeri  \r\n\r\n m.v. (Miljøvenligt jordbrug samt naturpleje m.v., og forbedring af vilkårene  \r\n\r\n for honningproduktion) </P>  \r\n\r\n<P></P>  \r\n\r\n<P>Fremsat af fødevareministeren (Henrik Dam Kristensen) </P>  \r\n\r\n<P></P>  \r\n\r\n<P>den 17. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 479 af 12. juni 1996 om støtte til jordbrugets strukturudvikling  \r\n\r\n og til økologisk produktion inden for jordbrug og fiskeri m.v., som ændret  \r\n\r\n ved lov nr. 404 af 10. juni 1997, foretages følgende ændringer: </P>  \r\n\r\n<P> <B>1.</B> Overskriften til <I>Kapitel 2</I> affattes således: </P>  \r\n\r\n<P> <I>&#187;Miljøvenligt jordbrug samt naturpleje m.v.&#171;.</I>  </P>  \r\n\r\n<P> <B>2.</B>  <I>§ 3, stk. 1</I> , affattes således: </P>  \r\n\r\n<P>&#187;Ministeren for fødevarer, landbrug og fiskeri kan yde tilskud til  \r\n\r\n miljøvenligt jordbrug samt naturpleje m.v.&#171;. </P>  \r\n\r\n<P> <B>3.</B> Efter <I>§ 10</I> indsættes som nyt kapitel: </P>  \r\n\r\n<P>&#187;Kapitel 6 a </P>  \r\n\r\n<P> <I>Forbedring af vilkårene for honningproduktion</I>  </P>  \r\n\r\n<P> <B>§ 10 a.</B> Ministeren for fødevarer, landbrug og fiskeri kan yde  \r\n\r\n tilskud til forbedring af vilkårene for honningproduktion. </P>  \r\n\r\n<P> <I>Stk. 2.</I> Ministeren for fødevarer, landbrug og fiskeri kan  \r\n\r\n fastsætte regler om </P>  \r\n\r\n<P>1) de foranstaltninger, der kan ydes tilskud til, </P>  \r\n\r\n<P>2) de betingelser, som skal opfyldes for at opnå tilskud, og </P>  \r\n\r\n<P>3) størrelse og udbetaling af tilskud.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. marts 1998. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Baggrunden for lovforslaget</I>  </P>  \r\n\r\n<P>Med lovforslaget udvides ministeren for fødevarer, landbrug og fiskeris  \r\n\r\n bemyndigelse til at yde tilskud til miljøvenligt jordbrug samt naturpleje  \r\n\r\n m.v. og til at yde tilskud til forbedring af vilkårene for honningproduktion.  \r\n\r\n</P>  \r\n\r\n<P> <I>a. Miljøvenligt jordbrug samt naturpleje m.v.</I>  </P>  \r\n\r\n<P>I marts 1997 gennemførtes en uddelegering af administration af  \r\n\r\n miljøvenligt jordbrug til amterne. Delegationen var forinden blevet godkendt  \r\n\r\n af Europa-Kommissionen, som i sin godkendelse præciserede, at Ministeriet for  \r\n\r\n Fødevarer, Landbrug og Fiskeri (Fødevareministeriet) har det overordnede  \r\n\r\n ansvar for administrationen af det danske program for miljøvenligt jordbrug  \r\n\r\n samt naturpleje m.v. Fødevareministeriet er således ansvarligt for, at  \r\n\r\n administrationen af programmet sker i overensstemmelse med bestemmelserne om  \r\n\r\n administrationen af ordninger finansieret under den europæiske landbrugsfond  \r\n\r\n (EUGFL). </P>  \r\n\r\n<P>Betingelserne i Europa-Kommissionens godkendelse har efterfølgende vist  \r\n\r\n sig at give problemer i forbindelse med de foranstaltninger, der er omfattet  \r\n\r\n af programmet, men som ikke er omfattet af lov nr. 479 af 12. juni 1996, som  \r\n\r\n ændret ved lov nr. 404 af 10. juni 1997. Dette gælder foranstaltninger  \r\n\r\n omfattet af naturbeskyttelsesloven, og som amterne hidtil har kunnet yde  \r\n\r\n tilskud til i overensstemmelse med de almindelige kommunalretlige  \r\n\r\n grundsætninger om amtskommunernes opgaver (kommunalfuldmagten).  \r\n\r\n Fødevareministeriet har på disse områder ikke mulighed for at udøve det  \r\n\r\n tilsyn og meddele de instrukser, der af Europa-Kommissionen er forudsat ved  \r\n\r\n godkendelsen af programmet, og som er en forudsæt-ning for den forudsatte  \r\n\r\n medfinansiering. En lovændring er derfor nødvendig for at tilvejebringe den  \r\n\r\n nødvendige hjemmel hertil. </P>  \r\n\r\n<P> <I>b. Forbedring af vilkårene for honningproduktion</I>  </P>  \r\n\r\n<P>Rådet har den 25. juni 1997 udstedt forordning (EF) nr. 1221/97 om  \r\n\r\n almindelige regler for anvendelsen af foranstaltninger til forbedring af  \r\n\r\n produktionen og afsætningen af honning. </P>  \r\n\r\n<P>Baggrunden for forordningen er et ønske om at forbedre produktions- og  \r\n\r\n afsætningsvilkårene for honning i Fællesskabet gennem etårige nationale  \r\n\r\n programmer, der omfatter faglig bistand, bekæmpelse af varroatose og sygdomme  \r\n\r\n i forbindelse hermed, rationalisering af stadeflytning, drift af regionale  \r\n\r\n biavlscentraler og samarbejde ved forskningsprogrammer vedrørende forbedring  \r\n\r\n af honningens kvalitet. </P>  \r\n\r\n<P>Fællesskabets medfinansiering af de nationale programmer udgør indtil 50  \r\n\r\n pct. af de afholdte udgifter. </P>  \r\n\r\n<P>I Danmark er der allerede iværksat foranstaltninger, der dækker en del af  \r\n\r\n de i forordningens artikel 1 nævnte foranstaltninger. For eventuelt at kunne  \r\n\r\n gennemføre alle de i forordningens artikel 1 nævnte foranstaltninger er  \r\n\r\n yderligere lovhjemmel nødvendig. </P>  \r\n\r\n<P> <I>2. Lovforslagets indhold</I>  </P>  \r\n\r\n<P> <I>a. Miljøvenligt jordbrug samt naturpleje m.v.</I>  </P>  \r\n\r\n<P>Ministeren for fødevarer, landbrug og fiskeris bemyndigelse til at yde  \r\n\r\n tilskud inden for landbrug-/miljøområdet m.v. foreslås udvidet til at omfatte  \r\n\r\n hele anvendelsesområdet for Rådets forordning (EØF) nr. 2078/92. Den  \r\n\r\n myndighedsudøvelse, der er forudsat i særlovgivningen, forbliver i øvrigt  \r\n\r\n uforandret. </P>  \r\n\r\n<P>Ministeren for fødevarer, landbrug og fiskeri kan ifølge den gældende lov  \r\n\r\n yde tilskud til miljøvenlige jordbrugsforanstaltninger og  \r\n\r\n demonstrationsprojekter af betydning for miljøvenlige  \r\n\r\n jordbrugsforanstaltninger samt til økologiske landbrugsmetoder. Disse  \r\n\r\n foranstaltninger berøres ikke af lovforslaget, men bemyndigelsen i lovens  \r\n\r\n kapitel 2 udvides med den bredere formulering til at omfatte alle EUs  \r\n\r\n foranstaltninger, der vedrører miljøvenligt jordbrug samt naturpleje m. v.,  \r\n\r\n og som kan medfinansieres efter Rådets forordning (EØF) nr. 2078/92 om  \r\n\r\n miljøvenlige produktionsmetoder i jordbruget samt naturpleje og eventuelle  \r\n\r\n senere ændringer heraf, idet dog de foranstaltninger, der vedrører økologiske  \r\n\r\n landbrugsmetoder fortsat er indeholdt i lovens kapitel 3. </P>  \r\n\r\n<P>Efter de gældende bestemmelser i Rådets forordning (EØF) nr. 2078/92 vil  \r\n\r\n der således med den foreslåede ændring af lovens § 3, stk. 1, blive skabt  \r\n\r\n hjemmel til at gennemføre initiativer under foranstaltningen om forvaltning  \r\n\r\n af jordbrugsarealer med henblik på adgang for offentligheden og  \r\n\r\n fritidsformål. </P>  \r\n\r\n<P> <I>b. Forbedring af vilkårene for honningproduktion</I>  </P>  \r\n\r\n<P>Med henblik på at kunne udvide aktiviteterne inden for forbedring af  \r\n\r\n vilkårene for honningproduktion ud over de aktiviteter, der efter den  \r\n\r\n gældende lovgivning er hjemmel til, foreslås der skabt hjemmel i lov nr. 479  \r\n\r\n af 12. juni 1996, som ændret ved lov nr. 404 af 10. juni 1997, til at yde  \r\n\r\n tilskud til de foranstaltninger inden for Rådets forordning (EF) nr. 1221/97,  \r\n\r\n som ikke er omfattet af den gældende lovhjemmel. </P>  \r\n\r\n<P>Det er i forordningen fastsat, at medlemslandene for at kunne opnå  \r\n\r\n medfinansiering fra Fællesskabet skal foretage en undersøgelse af strukturen  \r\n\r\n i sektoren såvel i produktions- som afsætningsleddet. Undersøgelsen skal være  \r\n\r\n afsluttet inden den 15. december 1997. Plantedirektoratet er i gang med en  \r\n\r\n sådan undersøgelse og forventer den afsluttet inden for den af  \r\n\r\n Europa-Kommissionen fastsatte frist. </P>  \r\n\r\n<P>Ifølge forordningens artikel 1 kan der ydes støtte til følgende  \r\n\r\n foranstaltninger med henblik på forbedring af vilkårene for honningproduktion  \r\n\r\n</P>  \r\n\r\n<P>- faglig bistand til biavlerne og til biavlersammenslutningernes  \r\n\r\n honningværksteder med henblik på forbedring af produktionen og udvindingen af  \r\n\r\n honning, </P>  \r\n\r\n<P>- bekæmpelse af varroatose og sygdomme i forbindelse hermed samt  \r\n\r\n forbedring af stadebehandlingen, </P>  \r\n\r\n<P>- rationalisering af stadeflytninger, </P>  \r\n\r\n<P>- støtteforanstaltninger for laboratorier, som analyserer honningens  \r\n\r\n fysisk-kemiske egenskaber, og </P>  \r\n\r\n<P>- samarbejde med specialiserede organer om gennemførelse af  \r\n\r\n forskningsprogrammer til forbedring af honningkvaliteten. </P>  \r\n\r\n<P>Det er en betingelse for medfinansieringen, at der udarbejdes etårige  \r\n\r\n nationale programmer i samarbejde med organisationer inden for biavl.  \r\n\r\n Programmerne kan ikke omfatte foranstaltninger, som indgår i de operationelle  \r\n\r\n programmer for regioner, der er omfattet af mål 5b. </P>  \r\n\r\n<P>Europa-Kommissionen har tilkendegivet, at der vil kunne ydes støtte til  \r\n\r\n foranstaltninger, der allerede er indledt i medlemslandene, hvis de opfylder  \r\n\r\n betingelserne for de etårige programmer. </P>  \r\n\r\n<P>Danmark vil således kunne opnå medfinansiering fra Fællesskabet af de  \r\n\r\n udgifter i form af tilskud, der allerede ydes i medfør af lov om tilskud til  \r\n\r\n jordbrugets konsulentvirksomhed til rådgivning af biavlere samt i forbindelse  \r\n\r\n med aktionsplan for bekæmpelse af varroamider. I konsulentåret 1996/97 blev  \r\n\r\n der ydet 235.685 kr. i tilskud til rådgivning af biavlere samt 561.972 kr. i  \r\n\r\n tilskud i forbindelse med aktionsplan for bekæmpelse af varroamider. </P>  \r\n\r\n<P>Europa-Kommissionen har endvidere tilkendegivet, at der kan opnås  \r\n\r\n medfinansiering fra Fællesskabet til afholdelse af udgifter til statsligt  \r\n\r\n finansierede forskningsprojekter. I den forbindelse forventes det, at der kan  \r\n\r\n opnås medfinansiering fra Fællesskabet til de under Danmarks  \r\n\r\n JordbrugsForskning afholdte udgifter til forskning i bekæmpelse af varroatose  \r\n\r\n og sygdomme i forbindelse hermed. Disse statslige udgifter udgjorde i 1997 i  \r\n\r\n alt ca. 1, 9 mill. kr. </P>  \r\n\r\n<P>På finanslovens § 24.22.01 Konsulentvirksomhed i jordbruget, § 24.33.02  \r\n\r\n Forskellige tilskud og § 24.33.03 Danmarks JordbrugsForskning afholdes  \r\n\r\n således allerede udgifter for i alt ca. 2, 7 mill. kr. til faglig rådgivning  \r\n\r\n og forskning inden for områder, der i medfør af forordningen nu kan opnå  \r\n\r\n medfinansiering fra Fællesskabet. </P>  \r\n\r\n<P>Foruden de allerede igangværende aktiviteter, som vil kunne opnå  \r\n\r\n medfinansiering fra Fællesskabet, vil også foranstaltninger inden for  \r\n\r\n biavlen, som er omfattet at den udvidede hjemmel, der foreslås ved  \r\n\r\n lovforslaget, kunne opnå medfinansiering fra Fællesskabet. </P>  \r\n\r\n<P>Fællesskabets medfinansiering er for det enkelte medlemsland begrænset til  \r\n\r\n et beløb svarende til det pågældende medlemslands andel af Fællesskabets  \r\n\r\n bibestand. Som følge heraf har Danmark mulighed for at opnå et bidrag på 1,04  \r\n\r\n pct. af Fællesskabets samlede støttebeløb til forbedring af vilkårene for  \r\n\r\n honningproduktion. Fællesskabet har i 1998 afsat i alt 12 mill. ECU, hvilket  \r\n\r\n betyder, at Danmark maksimalt kan opnå en medfinansiering i 1998 på ca.  \r\n\r\n 936.000 kr. I de efterfølgende år er der af Fællesskabet afsat en pulje på 15  \r\n\r\n mill. ECU, hvilket betyder, at Danmark maksimalt vil kunne opnå en  \r\n\r\n medfinansiering på 156.729 ECU (ca. 1,2 mill. kr.). </P>  \r\n\r\n<P> <I>3. Lovforslagets statsfinansielle og administrative konsekvenser</I>  \r\n\r\n</P>  \r\n\r\n<P> <I>3.1 Statsfinansielle konsekvenser.</I>  </P>  \r\n\r\n<P> <I>a. Miljøvenligt jordbrug samt naturpleje m.v.</I>  </P>  \r\n\r\n<P>Lovforslaget har ingen statsfinansielle konsekvenser, idet forslaget alene  \r\n\r\n sikrer, at det danske program for miljøvenligt jordbrug kan implementeres i  \r\n\r\n overensstemmelse med betingelserne for Europa-Kommissionens godkendelse. </P>  \r\n\r\n<P>Lovforslaget giver amtskommunerne øgede muligheder for EU-medfinansiering.  \r\n\r\n</P>  \r\n\r\n<P>Lovforslaget har ingen finansielle konsekvenser for primærkommunerne. </P>  \r\n\r\n<P> <I>b. Forbedring af vilkårene for honningproduktion</I>  </P>  \r\n\r\n<P>Lovforslaget har ingen statsfinansielle konsekvenser. Når  \r\n\r\n Europa-Kommissionen har godkendt det første etårige danske program, vil der  \r\n\r\n kunne opnås en EU-medfinansiering på 0,9 mill. kr. i 1998 af de igangværende  \r\n\r\n aktiviteter i medfør af lov om tilskud til jordbrugets konsulentvirksomhed  \r\n\r\n vedrørende rådgivning af biavlere samt i forbindelse med aktionsplan for  \r\n\r\n bekæmpelse af varroamider, og vedrørende den forskning inden for bekæmpelse  \r\n\r\n af varroatose og sygdomme i forbindelse hermed, som foregår under Danmarks  \r\n\r\n JordbrugsForskning. Desuden vil der kunne ydes tilskud til foranstaltninger  \r\n\r\n herudover med hjemmel i lovforslagets § 10 a. Det beløb, som  \r\n\r\n medfinansieringen fra Fællesskabet vil indbringe, forudsættes anvendt til at  \r\n\r\n udvide igangværende aktiviteter eller igangsætte nye initiativer. </P>  \r\n\r\n<P>Bevillinger til foranstaltningerne vil blive optaget på de årlige  \r\n\r\n bevillingslove. </P>  \r\n\r\n<P>Lovforslaget har ingen finansielle konsekvenser for amter og  \r\n\r\n primærkommuner. </P>  \r\n\r\n<P> <I>3.2 Administrative konsekvenser.</I>  </P>  \r\n\r\n<P> <I>a. Miljøvenligt jordbrug samt naturpleje m.v.</I>  </P>  \r\n\r\n<P>Ministeren for fødevarer, landbrug og fiskeris bredere tilsyns- og  \r\n\r\n instruktionsbeføjelse forbedrer mulighederne for tilskudsgivning i henhold  \r\n\r\n til Rådets forordning (EØF) nr. 2078/92 uden at medføre nævneværdige  \r\n\r\n administrative meromkostninger. </P>  \r\n\r\n<P>Iværksættelse af ordningen om adgang for offentligheden forventes ikke at  \r\n\r\n medføre administrative konsekvenser for staten. </P>  \r\n\r\n<P>Iværksættelse af ordningen om adgang for offentligheden forventes ikke at  \r\n\r\n medføre nævneværdige meromkostninger for amtskommunerne. Eventuelle  \r\n\r\n meromkostninger vil blive afholdt af amtskommunerne. </P>  \r\n\r\n<P>Lovforslaget har ikke administrative konsekvenser for primærkommunerne.  \r\n\r\n</P>  \r\n\r\n<P> <I>b. Forbedring af vilkårene for honningproduktion</I>  </P>  \r\n\r\n<P>Lovforslaget har ingen administrative konsekvenser for stat, amter eller  \r\n\r\n primærkommuner. </P>  \r\n\r\n<P> <I>4. Lovforslagets erhvervsøkonomiske konsekvenser</I>  </P>  \r\n\r\n<P>På baggrund af det nuværende danske EU-program vedrørende  \r\n\r\n &#187;miljøvenligt jordbrug samt naturpleje m.v.&#171; skønnes forslaget ikke  \r\n\r\n at få mærkbare erhvervsøkonomiske konsekvenser. </P>  \r\n\r\n<P>Effekten af de forskellige aktiviteter inden for lovforslagets hjemmel til  \r\n\r\n visse nye foranstaltninger inden for forbedring af vilkårene for  \r\n\r\n honningproduktion kan på længere sigt forbedre rentabiliteten i  \r\n\r\n honningproduktionen. </P>  \r\n\r\n<P>Det skønnes, at lovforslaget ikke vil medføre administrativt  \r\n\r\n mer-/mindrearbejde for de berørte virksomheder. </P>  \r\n\r\n<P> <I>5. Lovforslagets miljømæssige konsekvenser</I>  </P>  \r\n\r\n<P>Udvidelsen af de EU-medfinansierede foranstaltninger forventes at forbedre  \r\n\r\n amtsrådenes muligheder for at kombinere miljøvenlige produktionsmetoder med  \r\n\r\n en aktiv miljø- og naturbeskyttelse. </P>  \r\n\r\n<P>Forbedring af vilkårene for honningproduktion og dermed på sigt af  \r\n\r\n rentabiliteten i honningproduktionen må forventes at medføre en positiv  \r\n\r\n miljøeffekt. </P>  \r\n\r\n<P> <I>6. Forholdet til EU-retten</I>  </P>  \r\n\r\n<P>Lovforslaget indeholder bestemmelser, der vedrører en række af Det  \r\n\r\n Europæiske Fællesskabs retsakter, herunder forordninger om finansieringen af  \r\n\r\n den fælles landbrugspolitik og mulige senere ændringer heraf. </P>  \r\n\r\n<P>Lovforslaget vil blive tilsendt Europa-Kommissionen til orientering, da  \r\n\r\n det indeholder bemyndigelser til ministeren for fødevarer, landbrug og  \r\n\r\n fiskeri til gennemførelse af foranstaltninger i EU-forordninger. </P>  \r\n\r\n<P> <I>7. Høring</I>  </P>  \r\n\r\n<P>Lovforslaget har været forelagt for Amtsrådsforeningen i Danmark,  \r\n\r\n Kommunernes Landsforening, Dansk Erhvervsfrugtavl, Dansk  \r\n\r\n Erhvervsgartnerforening, Dansk Familielandbrug, De danske Landboforeninger,  \r\n\r\n Landbrugsraadet, Sammenslutningen af Danske Småøer, Danmarks  \r\n\r\n Naturfredningsforening, Foreningen af Registrerede Revisorer, Foreningen af  \r\n\r\n Statsautoriserede Revisorer, Hedeselskabet, Friluftsrådet, Dansk  \r\n\r\n Skovforening, De danske Skovdyrkerforeninger, Danmarks Biavlerforening,  \r\n\r\n Danske Biavleres Landsforening og Sammenslutningen af Danske  \r\n\r\n Erhvervsbiavlere. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Overskriften foreslås ændret, da kapitlet nu kommer til at omfatte et  \r\n\r\n bredere område end hidtil. </P>  \r\n\r\n<P>Til nr. 2 </P>  \r\n\r\n<P>Efter den gældende bestemmelse kan ministeren for fødevarer, landbrug og  \r\n\r\n fiskeri yde tilskud til miljøvenlige jordbrugsforanstaltninger. </P>  \r\n\r\n<P>Ændringen udvider anvendelsesområdet for den gældende lovs kapitel 2 til  \r\n\r\n at omfatte samtlige foranstaltninger under Rådets forordning (EØF) nr.  \r\n\r\n 2078/92 om miljøvenlige produktionsmetoder i landbruget, samt om naturpleje,  \r\n\r\n jf. de almindelige bemærkninger. </P>  \r\n\r\n<P>Ændringen indebærer bl. a., at lovens § 16 finder anvendelse i forbindelse  \r\n\r\n med de foranstaltninger, som ministeren med dette lovforslag får hjemmel til  \r\n\r\n at yde tilskud til. Der sikres hermed det fornødne tilsyn m.v. på  \r\n\r\n foranstaltningen forvaltning af jordbrugsarealer med henblik på adgang for  \r\n\r\n offentligheden og fritidsformål. </P>  \r\n\r\n<P>For nærværende vil den med lovforslaget skabte hjemmel alene blive anvendt  \r\n\r\n til gennemførelse af en tilskudsordning vedrørende adgang for offentligheden.  \r\n\r\n Denne ordning indgår i det af Europa-Kommissionen godkendte danske program  \r\n\r\n for miljøvenligt jordbrug samt naturpleje m.v. i særlig følsomme  \r\n\r\n landbrugsområder (SFL-områder). </P>  \r\n\r\n<P>Til nr. 3 </P>  \r\n\r\n<P>Ministeren for fødevarer, landbrug og fiskeri bemyndiges til at yde  \r\n\r\n tilskud til de foranstaltninger inden for Rådets forordning (EF) nr. 1221/97  \r\n\r\n om almindelige regler for anvendelsen af foranstaltninger til forbedring af  \r\n\r\n produktionen og afsætningen af honning, som der ikke allerede er hjemmel til  \r\n\r\n inden for lov om tilskud til jordbrugets konsulentvirksomhed og inden for  \r\n\r\n forskningsaktiviteter under Danmarks JordbrugsForskning. </P>  \r\n\r\n<P>Det beløb, som medfinansieringen fra Fællesskabet vil indbringe,  \r\n\r\n forudsættes anvendt til at udvide igangværende aktiviteter eller igangsætte  \r\n\r\n nye initiativer. </P>  \r\n\r\n<P> <I>Til § 2</I>  </P>  \r\n\r\n<P>Det har som omtalt i de almindelige bemærkninger været en forudsætning for  \r\n\r\n Europa-Kommissionens godkendelse af det danske program for miljøvenligt  \r\n\r\n jordbrug samt naturpleje m.v., at Ministeriet for Fødevarer, Landbrug og  \r\n\r\n Fiskeri kan udøve det nødvendige tilsyn med administrationen af programmet.  \r\n\r\n Dette tilsyn vil, for så vidt angår ordningen vedrørende offentlighedens  \r\n\r\n adgang, ikke være muligt, førend loven er trådt i kraft, og der er udarbejdet  \r\n\r\n administrative regler for amternes administration. </P>  \r\n\r\n<P>Næste ansøgningsrunde vedrørende miljøvenligt jordbrug samt naturpleje  \r\n\r\n m.v. begynder den 1. april 1998. Da de administrative regler (bekendtgørelse  \r\n\r\n m.v.) skal være udarbejdet inden ansøgningsperiodens begyndelse, er det  \r\n\r\n hensigtsmæssigt, at loven træder i kraft den 1. marts 1998. </P>  \r\n\r\n<P>Skriftlig fremsættelse (17. december 1997) </P>  \r\n\r\n<P> <B>Fødevareministeren</B> (Henrik Dam Kristensen): </P>  \r\n\r\n<P>Hermed skal jeg for det høje Ting fremsætte: </P>  \r\n\r\n<P> <I>Forslag til lov om ændring af lov om støtte til jordbrugets  \r\n\r\n strukturudvikling og til økologisk produktion inden for jordbrug og fiskeri  \r\n\r\n m.v. (Miljøvenligt jordbrug samt naturpleje m.v., og forbedring af vilkårene  \r\n\r\n for honningproduktion).</I> </P>  \r\n\r\n<P>(Lovforslag nr. L 147). </P>  \r\n\r\n<P>Med lovforslaget udvides ministeren for fødevarer, landbrug og fiskeris  \r\n\r\n bemyndigelse til at kunne yde tilskud til alle EU's foranstaltninger, der  \r\n\r\n vedrører miljøvenligt jordbrug samt naturpleje m.v., og som kan  \r\n\r\n medfinansieres efter Rådets forordning (EØF) nr. 2078/92 om miljøvenlige  \r\n\r\n produktionsmetoder i jordbruget samt naturpleje m.v. og eventuelle senere  \r\n\r\n ændringer heraf. </P>  \r\n\r\n<P>Efter de gældende bestemmelser i Rådets forordning (EØF) nr. 2078/92 vil  \r\n\r\n der således med den foreslåede ændring af lovens § 3, stk. 1, blive skabt  \r\n\r\n hjemmel til at gennemføre initiativer under foranstaltningen om forvaltning  \r\n\r\n af jordbrugsarealer med henblik på adgang for offentligheden og  \r\n\r\n fritidsformål. </P>  \r\n\r\n<P>Med lovforslaget skabes der endvidere hjemmel til, at ministeren for  \r\n\r\n fødevarer, landbrug og fiskeri kan yde tilskud til udgifter vedrørende de  \r\n\r\n foranstaltninger inden for Rådets forordning (EF) nr. 1221/97 om almindelige  \r\n\r\n regler for anvendelsen af foranstaltninger til forbedring af produktionen og  \r\n\r\n afsætningen af honning, som der ikke allerede er hjemmel til efter lov om  \r\n\r\n tilskud til jordbrugets konsulentvirksomhed og i forbindelse med  \r\n\r\n forskningsudgifter under Danmarks JordbrugsForskning. </P>  \r\n\r\n<P>Jeg skal i øvrigt oplyse, at jeg samtidig med dette lovforslag fremsætter  \r\n\r\n Forslag til lov om økologi. I nævnte lovforslag foretages en række  \r\n\r\n konsekvensændringer i lov om støtte til jordbrugets strukturudvikling og til  \r\n\r\n økologisk produktion inden for jordbrug og fiskeri m.v. som følge af, at  \r\n\r\n bestemmelserne om Det Økologiske Fødevareråd og reglerne om produktion af  \r\n\r\n økologiske produkter flyttes over i den nye lov om økologi. </P>  \r\n\r\n<P>Idet jeg i øvrigt henviser til lovforslagets bemærkninger, anbefaler jeg  \r\n\r\n lovforslaget til Folketingets hurtige og velvillige behandling. </P>  \r\n\r\n<P> <B>Bilag 1</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I lov nr. 479 af 12. juni 1996 om støtte til jordbrugets strukturudvikling  \r\n\r\n og til økologisk produktion inden for jordbrug og fiskeri m.v., som ændret  \r\n\r\n ved lov nr. 404 af 10. juni 1997, foretages følgende ændringer: </P>  \r\n\r\n<P> <B>1.</B> Overskriften til <I>Kapitel 2</I> affattes således: </P>  \r\n\r\n<P> <I>&#187;Miljøvenligt jordbrug samt naturpleje m.v.&#171;.</I>  </P>  \r\n\r\n<P>Kapitel 2 </P>  \r\n\r\n<P> <I>Miljøvenlige jordbrugsforanstaltninger</I>  </P>  \r\n\r\n<P> <B>2.</B>  <I>§ 3, stk. 1</I> , affattes således: </P>  \r\n\r\n<P>&#187;Ministeren for fødevarer, landbrug og fiskeri kan yde tilskud til  \r\n\r\n miljøvenligt jordbrug samt naturpleje m.v.&#171;. </P>  \r\n\r\n<P> <B>§ 3.</B> Ministeren for fødevarer, landbrug og fiskeri kan yde tilskud  \r\n\r\n til </P>  \r\n\r\n<P>1) miljøvenlige jordbrugsforanstaltninger og </P>  \r\n\r\n<P>2) demonstrationsprojekter af betydning for miljøvenlige  \r\n\r\n jordbrugsforanstaltninger. </P>  \r\n\r\n<P> <I>Stk. 2.</I> Ministeren for fødevarer, landbrug og fiskeri kan  \r\n\r\n fastsætte regler om </P>  \r\n\r\n<P>1) de foranstaltninger, der kan ydes tilskud til, </P>  \r\n\r\n<P>2) de betingelser, som skal opfyldes for at opnå tilskud, og </P>  \r\n\r\n<P>3) størrelse og udbetaling af tilskud. </P>  \r\n\r\n<P> <B>3.</B> Efter <I>§ 10</I> indsættes som nyt kapitel: </P>  \r\n\r\n<P>&#187;Kapitel 6 a </P>  \r\n\r\n<P> <I>Forbedring af vilkårene for honningproduktion</I>  </P>  \r\n\r\n<P> <B>§ 10 a.</B> Ministeren for fødevarer, landbrug og fiskeri kan yde  \r\n\r\n tilskud til forbedring af vilkårene for honningproduktion. </P>  \r\n\r\n<P> <I>Stk. 2.</I> Ministeren for fødevarer, landbrug og fiskeri kan  \r\n\r\n fastsætte regler om </P>  \r\n\r\n<P>1) de foranstaltninger, der kan ydes tilskud til, </P>  \r\n\r\n<P>2) de betingelser, som skal opfyldes for at opnå tilskud, og </P>  \r\n\r\n<P>3) størrelse og udbetaling af tilskud.&#171;. </P>  \r\n\r\n<P> <B>Bilag 2</B>  </P>  \r\n\r\n<P> <B>Folketingets forhandlinger vedrørende lov om støtte til jordbrugets  \r\n\r\n strukturudvikling og til økologisk produktion inden for jordbrug og fiskeri  \r\n\r\n m.v.</B>  </P>  \r\n\r\n<P>Folketingsåret 1995-96 </P>  \r\n\r\n<P>Sp. 1715, 2539, 7050, 7370 </P>  \r\n\r\n<P>A 2625, B 904, C 783 </P>  \r\n\r\n<P>Loven stadfæstet den 12. juni 1996 </P>  \r\n\r\n<P>(Lovtidende nr. 479) </P>  \r\n\r\n<P>Folketingsåret 1996-97 </P>  \r\n\r\n<P>Sp. 5138, 6196, 8037, 8294 </P>  \r\n\r\n<P>A 5121, B 1212, C 887 </P>  \r\n\r\n<P>Loven stadfæstet den 10. juni 1997 </P>  \r\n\r\n<P>(Lovtidende nr. 404) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/12/1997"
        },
        {
            "displayName": "Accession",
            "displayValue": "199712K00147"
        },
        {
            "displayName": "Entydig dokumentidentifikation",
            "displayValue": "CL008212"
        },
        {
            "displayName": "Dato for førstegangsindlæggelse",
            "displayValue": "17/12/1997"
        },
        {
            "displayName": "Dato for indlæggelse",
            "displayValue": "17/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "147"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}