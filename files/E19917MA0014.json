{
    "id": 119926,
    "title": "MOMSVEJL., AFGØRELSER 1991   1328 TSS. ANDEN EGENTLIG SUNDHEDSPLEJE ",
    "documentTypeId": "1490",
    "isSagsforlobPeriodValid": true,
    "shortName": "STV nr 20028 af 01/01/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1328 TSS. Anden egentlig sundhedspleje </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Alternativ helsebehandling under lægeligt tilsyn er undtaget fra  \r\n\r\n momspligten efter momslovens § 2, stk. 3, litra a, som anden egentlig  \r\n\r\n sundhedspleje. <BR>  \r\n\r\n</P>  \r\n\r\n<P>Told- og Skattestyrelsen har på grundlag af retningslinier modtaget fra  \r\n\r\n Sundhedsstyrelsen om bl.a. lægers benyttelse af medhjælp præciseret reglerne  \r\n\r\n for alternative behandleres undtagelse fra momspligten. Retningslinjerne er i  \r\n\r\n sin helhed offentliggjort i Ugeskrift for Læger den 5. marts 1990. <BR>  \r\n\r\n</P>  \r\n\r\n<P>Sundhedsstyrelsen har med de udsendte retningslinjer indskærpet lægers  \r\n\r\n pligt til i henhold til lægelovens § 6, stk. 1, at udvise omhu og  \r\n\r\n samvittighedsfuldhed ved benyttelse af medhjælp og har præciseret kravene til  \r\n\r\n opfyldelse af denne forpligtelse således: <BR>  \r\n\r\n</P>  \r\n\r\n<P>1. Lægen skal i hvert enkelt tilfælde forud for behandlingen undersøge  \r\n\r\n patienten og tage stilling til, hvilken behandling, der skal gives. <BR>  \r\n\r\n</P>  \r\n\r\n<P>2. Lægen skal i fornødent omfang kontrollere patientens tilstand efter  \r\n\r\n behandlingen. <BR>  \r\n\r\n</P>  \r\n\r\n<P>3. Lægen skal sikre sig, at medhjælpen har den fornødne uddannelse i at  \r\n\r\n udføre behandlingen, og at denne nøje er instrueret om, hvilke behandlinger  \r\n\r\n der skal iværksættes i det konkrete tilfælde. Dette forudsætter, at lægen  \r\n\r\n selv har et grundigt kendskab til behandlingen. <BR>  \r\n\r\n</P>  \r\n\r\n<P>4. Lægen skal sikre sig, at medhjælperen er bekendt med og iagttager de  \r\n\r\n hygiejniske foranstaltninger, som den pågældende behandlingsmetode. <BR>  \r\n\r\n</P>  \r\n\r\n<P>5. Lægen skal sikre sig, at medhjælperen er bekendt med muligheden for at  \r\n\r\n tilvejebringe adækvat lægehjælp, fx med henblik på at imødegå og afhjælpe  \r\n\r\n eventuelle komplikationer til behandlingen. <BR>  \r\n\r\n</P>  \r\n\r\n<P>Ved benyttelse af en medhjælp i patientbehandlingen påtager lægen sig det  \r\n\r\n fulde ansvar for behandlingen. Lægen er herunder ansvarlig for diagnostik,  \r\n\r\n indikation for behandlingen, at føre ordnede optegnelser over behandlingen  \r\n\r\n mv. <BR>  \r\n\r\n</P>  \r\n\r\n<P>Hvis kravene opfyldes, kan lægen delegere opgaver fra sit lægelige  \r\n\r\n virksomhedsområde til en ikke-lægelig behandler (medhjælp). <BR>  \r\n\r\n</P>  \r\n\r\n<P>Alternative behandlere kan herefter kun indrømmes momsfritagelse efter  \r\n\r\n undtagelsesbestemmelsen for &quot;anden egentlig sundhedspleje&quot; hvis  \r\n\r\n behandlingen er omfattet af en af følgende betingelser: <BR>  \r\n\r\n</P>  \r\n\r\n<P>1. Foretages af en autoriseret medicinalperson og i henhold til den  \r\n\r\n pågældendes autorisation. Dette medfører, at også behandlinger, som sker på  \r\n\r\n lægens ansvar og foretages af lægens medhjælp, er omfattet. <BR>  \r\n\r\n</P>  \r\n\r\n<P>2. Berettiger til refusion efter den offentlige sygesikringsordning. <BR>  \r\n\r\n</P>  \r\n\r\n<P>I tvivlstilfælde må den alternative behandler kunne dokumenterer, at de  \r\n\r\n behandlinger, der ønskes undtaget fra momspligten efter ovennævnte punkt 1.,  \r\n\r\n udføres efter delegation fra en læge. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19917MA0014"
        },
        {
            "displayName": "Entydig dokumentidentifikation",
            "displayValue": "AN008884"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1991"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}