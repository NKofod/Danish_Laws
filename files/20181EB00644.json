{
    "id": 207071,
    "title": "Beretning over Forslag til folketingsbeslutning om alkoholbehandlingspakke som led i sundhedsreformen",
    "documentTypeId": "510",
    "isSagsforlobPeriodValid": true,
    "shortName": "2018/1 BRB 27",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Sundheds- og Ældreudvalget den 29. januar 2019</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til folketingsbeslutning om alkoholbehandlingspakke som led i sundhedsreformen</p>\r\n<p class=\"Fremsaetter\">[af Stine Brix (EL) og Kirsten Normann Andersen (SF) m.fl.]:</p>\r\n<p class=\"BetaenkningsTekst1\">1. Politiske bemærkninger</p>\r\n<p class=\"TekstGenerel\">Udvalget er enigt i intentionen med beslutningsforslaget i forhold til at sikre de rette kompetencer og en høj og ensartet kvalitet i alkoholbehandlingen, og at personer med alkoholafhængighed ligeledes tilbydes relevant behandling af både somatisk og psykisk sygdom. Borgerne skal kunne regne med at modtage en kvalificeret alkoholbehandling, der udføres af kompetent og uddannet personale, uanset hvor i Danmark de bor.</p>\r\n<p class=\"TekstGenerel\">De tre konkrete elementer i beslutningsforslaget er efter udvalgets opfattelse ikke den rigtige måde at sikre en kompetent alkoholbehandling med høj og ensartet kvalitet på tværs af kommunerne.</p>\r\n<p class=\"TekstGenerel\">Udvalget ønsker, at man undersøger muligheden for at etablere en efteruddannelse i alkoholbehandling på en anerkendt uddannelsesinstitution. Dette ligger i forlængelse af behovet for kompetenceudvikling af personalet i det nære sundhedsvæsen. Det skal sikre en langsigtet og stabil fremtid for uddannelse i alkoholbehandling, som kan afløse Sundhedsstyrelsens kurser i alkoholbehandling. En formaliseret efteruddannelse i alkoholbehandling vil være med til at sikre de rette kompetencer blandt alkoholbehandlere på både offentlige og private behandlingssteder og sikre rekrutteringsgrundlaget for offentlig og privat alkoholbehandling. En egentlig efteruddannelse vil på længere sigt muligvis kunne danne grundlag for en certificering af alkoholbehandlere.</p>\r\n<p class=\"TekstGenerel\">Udvalget noterer sig, at der allerede er igangsat et arbejde, der skal styrke kvaliteten i de kommunale sundhedsindsatser, bl.a. som led i regeringens kommende sundhedsreform, og at det kan overvejes, om alkoholbehandling på sigt bør tages op i dette arbejde.</p>\r\n<p class=\"TekstGenerel\">Udvalget er desuden opmærksomt på, at Sundhedsstyrelsen løbende holder sig orienteret om viden om kvalitet i alkoholbehandling, og at styrelsen videreformidler denne viden til kommuner og private behandlingssteder, eksempelvis med nye, opdaterede nationale kliniske retningslinjer for behandling af alkoholafhængighed fra november 2018 og om udredning og behandling af personer med samtidig alkoholafhængighed og psykisk lidelse fra februar 2016.</p>\r\n<p class=\"TekstGenerel\">Udvalget bakker op om regeringens forslag om at bede Sundhedsstyrelsen om at foretage et servicetjek af alkoholbehandlingsområdet, i erkendelsen af at der på nuværende tidspunkt ikke er overblik over, hvor de reelle udfordringer på alkoholbehandlingsområdet opstår. Servicetjekket skal skabe klarhed over udfordringerne bl.a. i forhold til kvalitet både i forhold til behandling, strukturering, personalets kompetencer og tilbud til unge, der er afhængige af alkohol.</p>\r\n<p class=\"TekstGenerel\">Udvalget er enigt om, at der på baggrund af servicetjekket skal tages stilling til, om der er behov for nye indsatser på alkoholbehandlingsområdet, og hvordan eventuelle nye indsatser skal hænge sammen med den nationale kvalitetsplan. Det forudsættes, at servicetjekket skal være afsluttet med udgangen af tredje kvartal 2019.</p>\r\n<p class=\"TekstGenerel\">Inuit Ataqatigiit, Nunatta Qitornai, Tjóðveldi og Javnaðarflokkurin havde ved beretningsafgivelsen ikke medlemmer i udvalget og dermed ikke adgang til at komme med politiske bemærkninger i beretningen.</p>\r\n<p class=\"BetaenkningsTekst1\">2. Udvalgsarbejdet</p>\r\n<p class=\"TekstGenerel\">Beslutningsforslaget blev fremsat den 6. november 2018 og var til 1. behandling den 10. januar 2019. Beslutningsforslaget blev efter 1. behandling henvist til behandling i Sundheds- og Ældreudvalget.</p>\r\n<p class=\"BetaenkningsTekst2\">Oversigt over beslutningsforslagets sagsforløb og dokumenter</p>\r\n<p class=\"TekstGenerel\">Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet beslutningsforslaget i 2 møder.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 1 bilag på beslutningsforslaget.</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">Liselott Blixt</p>\r\n<p class=\"BeretningsUnderskriverTekst\">formand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 27",
            "stateLabel": "Forkastet",
            "references": [
                {
                    "shortName": "2018/1 BSF 27",
                    "title": "Forslag til folketingsbeslutning om alkoholbehandlingspakke som led i sundhedsreformen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 203734,
                    "eliUri": "/eli/ft/20181BB00027",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b27/index.htm"
                },
                {
                    "shortName": "2018/1 BRB 27",
                    "title": "Beretning over Forslag til folketingsbeslutning om alkoholbehandlingspakke som led i sundhedsreformen",
                    "presentationName": "Beretning over beslutningsforslag",
                    "documentTypeId": 510,
                    "documentId": 207071,
                    "eliUri": "/eli/ft/20181EB00644",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/02/2019"
        },
        {
            "displayName": "Accession",
            "displayValue": "20181EB00644"
        },
        {
            "displayName": "Entydig dokumentidentifikation",
            "displayValue": "AX022714"
        },
        {
            "displayName": "Dato for førstegangsindlæggelse",
            "displayValue": "09/02/2019"
        },
        {
            "displayName": "Dato for indlæggelse",
            "displayValue": "09/02/2019"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}