{
    "id": 40926,
    "title": "Udbytte Datterselskab Udenlandsk ",
    "documentTypeId": "240",
    "isSagsforlobPeriodValid": false,
    "shortName": "KEN nr 18513 af 02/09/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et dansk holdingselskab A havde et svensk datterselskab B, der igen  \r\n\r\n havde et svensk datterselskab C. De svenske selskaber B og C var ikke  \r\n\r\n sambeskattet med A. B og C ønskede at anvende svenske skatteregler, hvorefter  \r\n\r\n der kunne overføres beløb mellem koncernselskaber med den virkning, at  \r\n\r\n beløbet var skattepligtigt for det selskab, der modtog bidraget henholdsvis  \r\n\r\n fradragsberettiget for det bidragsydende selskab. Ligningsrådet fandt, at  \r\n\r\n overførsel af koncernbidrag mellem de svenske selskaber ikke var  \r\n\r\n skattepligtigt for det danske selskab A. Der blev henset til, at overførslen  \r\n\r\n af koncernbidrag, således som sagen var oplyst, var i fuld overensstemmelse  \r\n\r\n med de svenske skatteregler. </I> </P>  \r\n\r\n<P> <I>Der fandtes ikke at foreligge forhold, der indicerede, at andre hensyn  \r\n\r\n - end anvendelse af de svenske skatteregler - lå til grund for ydelsen af  \r\n\r\n koncernbidragene. Der blev ikke ved den bindende forhåndsbesked taget  \r\n\r\n stilling til, om resultatet ville være det samme, hvis koncernbidragene blev  \r\n\r\n overført mellem 2 søsterselskaber. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Udbytte Datterselskab Udenlandsk </H1>  \r\n\r\n<P></P>  \r\n\r\n<P>Ligningsrådet blev spurgt om følgende: </P>  \r\n\r\n<P> <B>Spørgsmål:</B>  </P>  \r\n\r\n<P>1. Vil overførsel af koncernbidrag mellem 2 svenske selskaber B og C, der  \r\n\r\n begge er ejet af det danske holdingselskab A A/S, medføre, at A A/S til den  \r\n\r\n skattepligtige indkomst skal medregne et beløb svarende til koncernbidraget,  \r\n\r\n når hverken selskab B eller selskab C indgår i sambeskatning med A i Danmark?  \r\n\r\n</P>  \r\n\r\n<P>2. Såfremt spørgsmål 1 besvares bekræftende, bedes der afgivet svar på, om  \r\n\r\n Ligningsrådet vil nå til samme resultat, såfremt A A/S har ejerskabet til  \r\n\r\n selskab B og selskab C gennem et svensk holdingselskab, når ingen af de  \r\n\r\n svenske selskaber indgår i dansk sambeskatning med moderselskabet i Danmark?  \r\n\r\n</P>  \r\n\r\n<P> <B>Svar:</B>  </P>  \r\n\r\n<P>1. Nej. </P>  \r\n\r\n<P>2. Bortfalder. </P>  \r\n\r\n<P> <B>Sagsfremstilling og begrundelse:</B>  </P>  \r\n\r\n<P>Det var oplyst, at A A/S gennem flere år havde ejet aktiekapitalen i et  \r\n\r\n datterselskab B i Sverige. Der var senere etableret endnu et selskab C i  \r\n\r\n Sverige. Dette selskab ejedes 100% af det svenske selskab B. </P>  \r\n\r\n<P>Det var videre oplyst, at efter svenske skatteregler kunne selskaber inden  \r\n\r\n for en koncern overføre koncernbidrag mellem selskaberne med den virkning, at  \r\n\r\n bidraget var skattepligtigt for det modtagende selskab henholdsvis  \r\n\r\n fradragsberettiget for det bidragsydende selskab. </P>  \r\n\r\n<P>Det var yderligere oplyst, at der ved ydelse af koncernbidrag ikke ville  \r\n\r\n ske nogen overførsel af midler fra de svenske selskaber til A A/S i Danmark  \r\n\r\n eller andre koncernselskaber omfattet af dansk skattepligt. </P>  \r\n\r\n<P>Landsskatteretten havde i en bindende forhåndsbesked taget stilling til,  \r\n\r\n hvilke skattemæssige konsekvenser det havde for et dansk moderselskab, at der  \r\n\r\n skete overførsel af koncernbidrag mellem 2 svenske datterselskaber, hvor det  \r\n\r\n ene selskab var sambeskattet med sit danske moderselskab. Sagen vedrørte  \r\n\r\n overførsel af koncernbidrag til det sambeskattede svenske datterselskab fra  \r\n\r\n dette selskabs ligeledes svenske datterselskab, jf. TfS 1995.43.  \r\n\r\n Koncernbidraget kunne ikke i sambeskatningsindkomsten behandles som et  \r\n\r\n skattefrit udbytte efter selskabsskattelovens § 13 stk. 3, idet beskatningen  \r\n\r\n af den til grund for bidraget liggende selskabsindkomst i Sverige adskilte  \r\n\r\n sig væsentligt fra tilsvarende beskatning i Danmark. Bidraget skulle således  \r\n\r\n medregnes ved opgørelsen af sambeskatningsindkomsten. </P>  \r\n\r\n<P> <B>Revisionsfirmaet</B> gjorde gældende, at denne afgørelse ikke kunne  \r\n\r\n bruges her, hvor ingen af de nævnte svenske selskaber B og C var inddraget  \r\n\r\n under sambeskatningen med det danske selskab A. </P>  \r\n\r\n<P>Ved ydelsen af koncernbidraget skete der ingen overførsel af midler fra de  \r\n\r\n svenske selskaber til A A/S eller til andre koncernselskaber omfattet af  \r\n\r\n dansk skattepligt. </P>  \r\n\r\n<P>Ved betalingen af koncernbidraget var der alene tale om overførsel af  \r\n\r\n midler mellem 2 svenske selskaber, der set under et ikke førte til nogen  \r\n\r\n likviditetsmæssige forskydninger inden for koncernen. Der var således alene  \r\n\r\n tale om en udskydelse af beskatningstidspunktet for betaling af skatten i  \r\n\r\n Sverige i nøje overensstemmelse med gældende svenske skatteregler. </P>  \r\n\r\n<P>Reglerne om overførsel af koncernbidrag kunne derfor sidestilles med de  \r\n\r\n danske sambeskatningsregler. Ifølge de danske sambeskatningsregler skete der  \r\n\r\n tilsvarende en udligning af de skattepligtige indkomster mellem de  \r\n\r\n sambeskattede selskaber, ligesom de til indkomsten knyttede skatter kunne  \r\n\r\n overføres mellem selskaberne uden skattemæssige konsekvenser. </P>  \r\n\r\n<P> <B>Den kommunale skatteforvaltning</B> udtalte, at da der ikke forelå  \r\n\r\n sambeskatning mellem A A/S og de svenske datterselskaber B og C, ville  \r\n\r\n overførsel af koncernbidrag mellem de svenske selskaber være uden  \r\n\r\n skattemæssige konsekvenser for A A/S. </P>  \r\n\r\n<P> <B>Told- og skatteregionen</B> var af den opfattelse, at i det omfang der  \r\n\r\n ikke blev udloddet udbytte fra det svenske datterselskab B til A A/S, ville  \r\n\r\n overførsel af koncernbidrag mellem de svenske selskaber ikke medføre, at A  \r\n\r\n A/S skulle medregne et tilsvarende beløb til den skattepligtige indkomst.  \r\n\r\n</P>  \r\n\r\n<P>Ved evt. udlodning af udbytte fra det svenske selskab B til A A/S, måtte  \r\n\r\n ligningsmyndigheden vurdere, om den til grund for udbyttet liggende  \r\n\r\n selskabsindkomst i Sverige var beskattet efter regler, der i væsentlig grad  \r\n\r\n afveg fra reglerne i Danmark, jf. § 6, jf. § 7 i bekg.nr. 98 af 1. december  \r\n\r\n 1994, og om udbyttet som følge heraf ikke kunne anses for skattefrit for A  \r\n\r\n A/S. </P>  \r\n\r\n<P> <B>Ligningsrådet</B> var enig med de lokale skattemyndigheder i, at  \r\n\r\n overførsel af koncernbidrag udelukkende mellem de 2 nævnte svenske selskaber  \r\n\r\n ikke påvirkede A A/S's skattepligtige indkomst. Der var herved henset til, at  \r\n\r\n overførslen af koncernbidrag, således som sagen var oplyst, var i fuld  \r\n\r\n overensstemmelse med de svenske skatteregler. Der ansås således ikke at  \r\n\r\n foreligge forhold, der indicerede, at andre hensyn - end anvendelse af de  \r\n\r\n nævnte svenske skatteregler - lå til grund for ønsket om at overføre  \r\n\r\n koncernbidrag. </P>  \r\n\r\n<P>Der blev ved den bindende forhåndsbesked ikke taget stilling til, om  \r\n\r\n udbytteudlodninger fra det svenske selskab B til A A/S vil være skattefrie.  \r\n\r\n Rådet var enig med regionen i, at der ved sådanne udbytteudlodninger konkret  \r\n\r\n måtte tages stilling til, om sådanne udbytteudlodninger kunne være skattefrie  \r\n\r\n efter selskabsskattelovens § 13, stk. 3. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19971851325"
        },
        {
            "displayName": "Entydig dokumentidentifikation",
            "displayValue": "CA008897"
        },
        {
            "displayName": "Dato for indlæggelse",
            "displayValue": "03/09/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18513"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "02/09/1997"
        },
        {
            "displayName": "Ressortministeriets journalnummer",
            "displayValue": "99/97-4339-234"
        },
        {
            "displayName": "Stikord",
            "displayValue": "KONCERNBIDRAG, SVERIGE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}