{
    "id": 121003,
    "title": "Pædagogmedhjælper havde opsagt sit arbejde, men fortsat som morgenåbner - anset som omfattet af personkredsen, som beskæftiget lønmodtager, men fik afslag grundet manglende indtægtstab",
    "documentTypeId": "240",
    "isSagsforlobPeriodValid": true,
    "shortName": "KEN nr 9520 af 13/03/2008",
    "documentHtml": "<div class=\"bjelke\">Den fulde tekst</div><p class=\"Titel2\">Pædagogmedhjælper havde opsagt sit arbejde, men fortsat som morgenåbner - anset som omfattet af personkredsen, som beskæftiget lønmodtager, men fik afslag grundet manglende indtægtstab</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En a-kasse havde meddelt afslag på VEU-godtgørelse til pædagogmedhjælper som havde opsagt sit arbejde for at kunne påbegynde en PGU-merituddannelse.</div>\r\n        </p>\r\n        <p class=\"Tekst2\">\r\n          <div>A-kassen gav afslag med henvisning til, at medlemmet ikke var omfattet af personkredsen til VEU-godtgørelse, idet medlemmet havde sagt sin stilling op og derved ikke var i beskæftigelse ved uddannelsens påbegyndelse.</div>\r\n        </p>\r\n        <p class=\"Tekst2\">\r\n          <div>A-kassens afgørelse blev påklaget af medlemmet, som henviste til, at han efter aftale med arbejdsgiveren var fortsat med at arbejde, som morgenåbner i institutionen 3 gange ugentlig fra 6.00 til 8.00, hvilket ikke forhindrede, at han kunne deltage i PGU-uddannelsen.</div>\r\n        </p>\r\n        <p class=\"Tekst2\">\r\n          <div>Arbejdsmarkedets ankenævn fandt i modsætning til a-kassen, at medlemmet var omfattet af personkredsen, da han var i fortsat beskæftigelse for arbejdsgiveren.</div>\r\n        </p>\r\n        <p class=\"Tekst2\">\r\n          <div>Han kunne dog ikke modtage VEU-godtgørelse, da han ikke led et indtægtstab i forbindelse med sin uddannelse.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 12. marts 2008.</p>\r\n      <p class=\"Tekst\">Nævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">De er ikke berettiget til VEU-godtgørelse under Deres deltagelse i PGU-merituddannelsen ”pædagogik m/psykologi” fra 21. august 2007 til 19. juni 2008.</p>\r\n      <p class=\"Tekst\">Ankenævnet tiltræder således a-kassens afgørelse af den 28. september 2007 om afslag på VEU-godtgørelse.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De siden februar 2005 har arbejdet i X Kommune, Y- SFO og her haft beskæftigelse som pædagogmedhjælper i 22 timer ugentlig tillige med 8 timer som servicemedarbejder (havemand),</p>\r\n        <p class=\"Liste1\"><span class=\"Liste1Nr\">–</span> De i brev af 20. august 2007 opsagde Deres arbejde ved Y- SFO for at kunne deltage på uddannelsen PGU-merit, som De påbegyndte den 21. august 2007,</p>\r\n        <p class=\"Liste1\"><span class=\"Liste1Nr\">–</span> opsigelsen blev accepteret af Deres arbejdsgiver uden opsigelsesvarsel,</p>\r\n        <p class=\"Liste1\"><span class=\"Liste1Nr\">–</span> der forinden Deres opsigelse var indgået aftale med arbejdsgiver om, at De kunne fortsætte som ”morgenåbner, på en anden SFO, som var beliggende lige overfor den, som De normalt var ansat på. Dette kunne lade sig gøre, da De først skulle møde på uddannelsesstedet om formiddagen,</p>\r\n        <p class=\"Liste1\"><span class=\"Liste1Nr\">–</span> det var aftalt, at De skulle være ”morgenåbner” mandag, onsdag og fredag i tidsrummet 6.30 -8.00 og</p>\r\n        <p class=\"Liste1\"><span class=\"Liste1Nr\">–</span> De var i arbejde som ”morgenåbner” den 13., 15., 17. og 20., 22., 24. samt 27. og 29. august 2007.</p>\r\n      </p>\r\n      <p class=\"Tekst\">Efter reglerne kan beskæftigede lønmodtagere, selvstændige erhvervsdrivende og ledige dagpengeberettigede opnå godtgørelse ved deltagelse i erhvervsrettet voksen- og efteruddannelse.</p>\r\n      <p class=\"Tekst\">Nævnet har ved afgørelsen lagt til grund, at De er omfattet af personkredsen (målgruppen) for VEU-godtgørelse som beskæftiget lønmodtager.</p>\r\n      <p class=\"Tekst\">De ophørte i et arbejde som pædagogmedhjælper og servicemedarbejder i én institution, men fortsatte med at arbejde for Deres arbejdsgiver, idet De umiddelbart overgik til ansættelse som ”morgenåbner” i en anden institution i 4,5 timer om ugen fordelt på 3 dage.</p>\r\n      <p class=\"Tekst\">Da De udførte Deres arbejde i kursusperioden, har De imidlertid ikke haft et indtægtstab. De er derfor ikke berettiget til godtgørelse i forbindelse med Deres deltagelse i kurset.</p>\r\n      <p class=\"Tekst\">De har henvist til en tidligere afgørelse truffet af Arbejdsmarkedets Ankenævn vedrørende PGU-merit mv., som De finder ligner Deres sag rigtig meget.</p>\r\n      <p class=\"Tekst\">Ankenævnet skal i den anledning bemærke, at forholdene i den sag, som De henviser til, ikke kan overføres til Deres sag, som er afgjort på grundlag af de konkrete forhold, som har foreligget i Deres sag.</p>\r\n      <p class=\"Tekst\">Det bemærkes, at nævnet ved afgørelsen ikke har taget stilling til eventuel ret til befordringstilskud, da dette spørgsmål ikke er en del af a-kassens afgørelse. Ankenævnet har derfor ikke truffet afgørelse herom.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 1, § 2, stk. 1, nr. 1 og nr. 3, litra a, i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007,</p>\r\n        <p class=\"Liste1\"><span class=\"Liste1Nr\">–</span> § 2, stk. 1, nr. 1, stk. 4, nr. 1 og 2, i bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra a-kassen samt oplysningerne i Deres breve til ankenævnet.</p>\r\n      <p class=\"Tekstoverskrift\">På ankenævnets vegne</p>\r\n      <p class=\"Tekstoverskrift\">Sign.</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A-kasse</p>\r\n      <p class=\"Tekstoverskrift\"><span class=\"Bold\">Regler</span></p>\r\n      <p class=\"Tekstoverskrift\"><span class=\"Bold\">Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007:</span></p>\r\n      <p class=\"Tekst\"><span class=\"Bold\">§ 1.</span> Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau. Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.</p>\r\n      <p class=\"Tekst\"><span class=\"Bold\">§ 2.</span> Den personkreds, der kan opnå ydelser efter § 1, omfatter:</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte,</p>\r\n        <p class=\"Liste1\"><span class=\"Liste1Nr\">2)</span> selvstændige erhvervsdrivende og</p>\r\n        <p class=\"Liste1\"><span class=\"Liste1Nr\">3)</span> ledige, der er berettigede til dagpenge efter § 55 i lov om arbejdsløshedsforsikring m.v. og</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> er fyldt 25 år, og som inden for de første 9 måneders sammenlagt ledighed efter eget valg deltager i uddannelse, der er nævnt i § 3, nr. 1-7, dog højst i en periode på 6 uger, eller</p>\r\n            <p class=\"Liste2\"><span class=\"Liste2Nr\">b)</span> endnu ikke er fyldt 25 år, og som inden for de første 6 måneders sammenlagt ledighed efter eget valg deltager i uddannelse, der er nævnt i § 3, nr. 1-7, dog højst i en periode på 6 uger.</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekstoverskrift\"><span class=\"Bold\">Bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse:</span></p>\r\n      <p class=\"Tekst\"><span class=\"Bold\">§ 2.</span> Deltagere, der kan opnå godtgørelse efter denne bekendtgørelse, er</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte, jf. dog § 3,</p>\r\n        <p class=\"Liste1\"><span class=\"Liste1Nr\">2)</span> selvstændige erhvervsdrivende, jf. dog § 3, og</p>\r\n        <p class=\"Liste1\"><span class=\"Liste1Nr\">3)</span> ledige, som er berettigede til dagpenge efter § 55 i lov om arbejdsløshedsforsikring m.v., og</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> er fyldt 25 år, og som befinder sig inden for de første 12 måneders sammenlagt ledighed og efter eget valg deltager i uddannelse, der er nævnt i § 1, stk. 2, nr. 1-7, dog højst i en periode på 6 uger, eller</p>\r\n            <p class=\"Liste2\"><span class=\"Liste2Nr\">b)</span> endnu ikke er fyldt 25 år, og som befinder inden for de første 6 måneders sammenlagt ledighed og efter eget valg deltager i uddannelse, der er nævnt i § 1, stk. 2, nr. 1-7, dog højst i en periode på 6 uger.</p>\r\n          </div>\r\n        </p>\r\n      </p>\r\n      <p class=\"Tekst\"><span class=\"Italic\">Stk. 4.</span> Som beskæftiget efter stk. 1 anses også</p>\r\n      <p>\r\n        <p class=\"Liste1\"><span class=\"Liste1Nr\">1)</span> en person, der begynder på en uddannelse i umiddelbar forlængelse af et ansættelsesforholds ophør, hvis der mellem arbejdsgiver og arbejdstager er indgået en aftale om deltagelse i uddannelse, før personen blev afskediget, og</p>\r\n        <p class=\"Liste1\"><span class=\"Liste1Nr\">2)</span> en person, der er opsagt fra sin stilling eller selv har sagt op og deltager i uddannelse i opsigelsesperioden. Hvis uddannelsen strækker sig ud over opsigelsesperioden, anses personen for beskæftiget, hvis uddannelsesstedet har givet personen adgang til uddannelsen, før personen blev opsagt eller selv sagde op.</p>\r\n      </p>\r\n      <p class=\"Tekst\">………</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/2008"
        },
        {
            "displayName": "Accession",
            "displayValue": "W20080952025"
        },
        {
            "displayName": "Entydig dokumentidentifikation",
            "displayValue": "BE003038"
        },
        {
            "displayName": "Dato for indlæggelse",
            "displayValue": "06/08/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9520"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "13/03/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5300074-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}