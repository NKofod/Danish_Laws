{
    "id": 106264,
    "title": "1986 BSF 151   FORSLAG TIL FOLKETINGSBESLUTNING OM FORBEDRING AF MULIGHEDERNE FOR   OPRETTELSE AF MEDARBEJDEREJEDE VIRKSOMHEDER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 151",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 151 </P>  \r\n\r\n<P></P>  \r\n\r\n<P>Forslag til folketingsbeslutning om forbedring af mulighederne for  \r\n\r\n oprettelse af medarbejderejede virksomheder </P>  \r\n\r\n<P></P>  \r\n\r\n<P>Fremsat af Rahbæk Møller (SF) Agerschou (SF) Carsten Andersen (SF) Lilli  \r\n\r\n Gyldenkilde (SF) Ole Henriksen (SF) Anne Grete Holmsgård (SF) Jes Lunde (SF)  \r\n\r\n Ebba Strange (SF) </P>  \r\n\r\n<P></P>  \r\n\r\n<P>den 31. marts 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest at fremsætte lovforslag, </P>  \r\n\r\n<P>der forbedrer mulighederne for oprettelse af medarbejderejede </P>  \r\n\r\n<P>virksomheder efter følgende retningslinjer: </P>  \r\n\r\n<P>1. Loven skal omfatte virksomheder, der vedtægtsmæssigt opfylder </P>  \r\n\r\n<P>følgende betingelser: </P>  \r\n\r\n<P>a) Alle virksomhedens medarbejdere skal have een stemme hver på </P>  \r\n\r\n<P>virksomhedens øverste besluttende myndighed, generalforsamlingen, </P>  \r\n\r\n<P>og alle virksomhedens medarbejdere skal være medbestemmende om den </P>  \r\n\r\n<P>daglige drift. </P>  \r\n\r\n<P>b. Hvis en del af virksomhedens egenkapital tilhører andre end </P>  \r\n\r\n<P>medarbejderne, må denne andel ikke have en størrelse, der </P>  \r\n\r\n<P>forhindrer medarbejderne i at have majoriteten af stemmerne på </P>  \r\n\r\n<P>virksomhedens øverste besluttende myndighed, generalforsamlingen. </P>  \r\n\r\n<P>c. Virksomheden skal have mindst 5 medarbejdere. </P>  \r\n\r\n<P>2. Der ydes statsgaranti for lån til medarbejderejede virksomheder </P>  \r\n\r\n<P>samt til medarbejdernes indskud i disse virksomheder. </P>  \r\n\r\n<P>Statsgarantien gælder kun, så længe virksomheden opfylder de under </P>  \r\n\r\n<P>nr. 1 nævnte betingelser. </P>  \r\n\r\n<P>Statsgarantien for lån til virksomheden ydes inden for visse grænser, </P>  \r\n\r\n<P>der kan være afhængig af: </P>  \r\n\r\n<P>a) indskudskapitalens størrelse, </P>  \r\n\r\n<P>b) antallet af medarbejdere og </P>  \r\n\r\n<P>c) en vurdering foretaget af et særligt finansierings- og </P>  \r\n\r\n<P>rådgivningsinstitut for medarbejderejede virksomheder (jf. nr. 3). </P>  \r\n\r\n<P>Statsgarantien for medarbejdernes indskud ydes op til maksimum </P>  \r\n\r\n<P>50.000 kr. pr. medarbejder. </P>  \r\n\r\n<P>3. Der oprettes et specielt finansieringsinstitut og en </P>  \r\n\r\n<P>konsulentordning for medarbejderejede virksomheder. Instituttet </P>  \r\n\r\n<P>modtager bidrag fra statskassen og kan modtage bidrag fra </P>  \r\n\r\n<P>kommunekassen og fonde m.fl. Instituttet skal i sin vurdering </P>  \r\n\r\n<P>bl.a. lægge vægt på virksomhedens betydning for beskæftigelse og </P>  \r\n\r\n<P>samfundsøkonomi. </P>  \r\n\r\n<P>Konsulentbistanden skal være gratis op til et vist beløb, og den skal </P>  \r\n\r\n<P>ydes af konsulenter med særlig ekspertise inden for områder som </P>  \r\n\r\n<P>medarbejderejede virksomheders ejerform, finansiering, </P>  \r\n\r\n<P>medarbejderuddannelse m.v. Dette indebærer, at de offentlige </P>  \r\n\r\n<P>konsulentordninger f.eks. gennem de teknologiske </P>  \r\n\r\n<P>informationscentre skal kunne tilbyde rådgivning fra konsulenter </P>  \r\n\r\n<P>med særlig viden om medarbejderejede virksomheder og deres særlige </P>  \r\n\r\n<P>problemer ved siden af de konsulenter, der tilknyttes </P>  \r\n\r\n<P>finansieringsinstituttet for medarbejderejede virksomheder. </P>  \r\n\r\n<P>Desuden indbærer dette, at der gives støtte til andre </P>  \r\n\r\n<P>organisationer, der yder særlig konsulentbistand til </P>  \r\n\r\n<P>medarbejderejede virksomheder. Instituttet for medarbejderejede </P>  \r\n\r\n<P>virksomheder tilrettelægger sine arbejdsopgaver i samarbejde med </P>  \r\n\r\n<P>Det Kooperative Fællesforbund og Sammenslutningen af Produktions- </P>  \r\n\r\n<P>og Arbejdsfællesskaber. </P>  \r\n\r\n<P>4. Medarbejdere i medarbejderejede virksomheder skal have fulde </P>  \r\n\r\n<P>lønmodtagerrettigheder med hensyn til dagpengeret i forbindelse </P>  \r\n\r\n<P>med arbejdsløshed, sygdom og kapitalpension m.v. </P>  \r\n\r\n<P>5. Lovgivningen om forbedring af mulighederne for oprettelse af </P>  \r\n\r\n<P>medarbejderejede virksomheder følges op af en oplysningkampagne, </P>  \r\n\r\n<P>og der gives særlig støtte til uddannelses- og </P>  \r\n\r\n<P>oplysningsaktiviteter, der søger at udbrede kendskabet til </P>  \r\n\r\n<P>medarbejderejede virksomheder. </P>  \r\n\r\n<P>6. I tilfælde af planer om virksomhedslukning eller salg af </P>  \r\n\r\n<P>virksomheder, der er privatejede, skal medarbejderne orienteres </P>  \r\n\r\n<P>med mindst 3 måneders varsel. Inden for denne frist skal </P>  \r\n\r\n<P>medarbejderne have mulighed for at give et tilbud på køb af </P>  \r\n\r\n<P>virksomheden. Medarbejderne skal have forkøbsret, så længe deres </P>  \r\n\r\n<P>tilbud ikke er dårligere end alternative købstilbud. </P>  \r\n\r\n<P>BEMÆRKNINGER TIL FORSLAGET ALMINDELIGE BEMÆRKNINGER </P>  \r\n\r\n<P>Formålet med forslaget er at udbrede demokratiet i erhvervslivet, så </P>  \r\n\r\n<P>virksomhederne kontrolleres af de mennesker, som arbejder i dem. </P>  \r\n\r\n<P>Dette kan ske ved, at der oprettes flere medarbejderejede og dermed </P>  \r\n\r\n<P>medarbejderstyrede virksomheder. Der eksisterer i øjeblikket en </P>  \r\n\r\n<P>række forhindringer, der gør det vanskeligt at starte </P>  \r\n\r\n<P>medarbejderejede virksomheder. Disse forhindringer skal fjernes. </P>  \r\n\r\n<P>Dette kan ske ved at give medarbejderejede virksomheder en </P>  \r\n\r\n<P>ligestilling i forhold til andre virksomhedstyper med hensyn til </P>  \r\n\r\n<P>lønmodtagerrettigheder og gennem oplysning. Samtidig skal </P>  \r\n\r\n<P>medarbejderejede virksomheders særlige behov for finansiel og </P>  \r\n\r\n<P>rådgivningsmæssig støtte i startfasen opfyldes. Disse særlige </P>  \r\n\r\n<P>behov opstår, fordi den demokratiske ejerform begrænser kredsen af </P>  \r\n\r\n<P>finansielle indskydere og stiller særlige krav om fordelingen af </P>  \r\n\r\n<P>ejerkapitalen. Desuden rummer selve udviklingen af demokratiske </P>  \r\n\r\n<P>organisationsformer særlige problemer i startfasen. </P>  \r\n\r\n<P>I den aktuelle situation med høj arbejdsløshed vil forslaget desuden </P>  \r\n\r\n<P>kunne supplere de eksisterende iværksætteraktiviteter og </P>  \r\n\r\n<P>beskæftigelsesforanstaltninger. Forslaget vil således både bidrage </P>  \r\n\r\n<P>til en udvikling af demokratiet og en forøgelse af beskæftigelsen. </P>  \r\n\r\n<P>Det kan senere overvejes, om det vil være hensigtsmæssigt at oprette </P>  \r\n\r\n<P>en særlig selskabsform, medarbejderejet selskab, MS. I første </P>  \r\n\r\n<P>omgang skønnes der dog ikke at være behov herfor, idet de </P>  \r\n\r\n<P>eksisterende selskabsformer udgør et tilstrækkeligt stort spektrum </P>  \r\n\r\n<P>til at imødekomme behovet. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>ad 1 </P>  \r\n\r\n<P>I dette nummer bestemmes lovens dækningsområde gennem en afgrænsning </P>  \r\n\r\n<P>af, hvad der forstås ved en medarbejderejet virksomhed. </P>  \r\n\r\n<P>AD A) Her understreges det grundlæggende demokratiske princip om een </P>  \r\n\r\n<P>stemme pr. medarbejder. Ved en medarbejder forstås enhver </P>  \r\n\r\n<P>fastansat, uanset om vedkommende er deltidsansat, og uanset om </P>  \r\n\r\n<P>vedkommende er elev. Der skal dog tillades en prøvetid på </P>  \r\n\r\n<P>maksimum et år for nye medarbejdere, inden de får stemmeret. </P>  \r\n\r\n<P>Der bør udarbejdes regler for medarbejdernes rolle ved udøvelsen af </P>  \r\n\r\n<P>den daglige ledelse. Disse regler bør være så rummelige, at der </P>  \r\n\r\n<P>tages hensyn til store såvel som små virksomheder og samlede såvel </P>  \r\n\r\n<P>som produktions- og geografisk opdelte virksomheder. </P>  \r\n\r\n<P>AD B) For at sikre at medarbejdergruppen har kontrollen med </P>  \r\n\r\n<P>virksomheden, skal det kræves, at de har majoriteten af stemmer på </P>  \r\n\r\n<P>generalforsamlingen. Dette udelukker imidlertid ikke, at eksterne </P>  \r\n\r\n<P>aktionærer, f.eks. tidligere ejere, pensionskasser m.fl., kan eje </P>  \r\n\r\n<P>en minoritetspost i virksomheden. Ved at tillade sådanne </P>  \r\n\r\n<P>minoritetsposter sænkes kravene til medarbejderkapitalens </P>  \r\n\r\n<P>størrelse. </P>  \r\n\r\n<P>AD C) Loven retter sig mod virksomheder, hvor en gruppe af </P>  \r\n\r\n<P>medarbejdere har den demokratiske kontrolret. Loven retter sig </P>  \r\n\r\n<P>ikke mod enkeltmandsvirksomheder, familievirksomheder og lign. </P>  \r\n\r\n<P>Dette har nær sammenhæng med medarbejdernes status som </P>  \r\n\r\n<P>lønmodtagere, jf. nr. 5. Derfor skal der fastsættes en nedre </P>  \r\n\r\n<P>grænse for antallet af medarbejdere i en medarbejderejet </P>  \r\n\r\n<P>virksomhed. </P>  \r\n\r\n<P>AD 2 </P>  \r\n\r\n<P>Begrænsningerne på ejerformen indebærer, at kredsen af </P>  \r\n\r\n<P>kapitalindskydere begrænses, og at der stilles særlige krav til </P>  \r\n\r\n<P>fordelingen af stemmeretten blandt medarbejderne. Dette betyder, </P>  \r\n\r\n<P>at hver medarbejder skal indskyde nogenlunde samme beløb. Derfor </P>  \r\n\r\n<P>kan enkelte medarbejderes begrænsede indskudsmuligheder betyde, at </P>  \r\n\r\n<P>den samlede indskudskapital bliver relativt lille. </P>  \r\n\r\n<P>Medarbejderejede virksomheder har derfor et særligt behov for stor </P>  \r\n\r\n<P>fremmedfinansiering, så indskudskapitalens størrelse begrænses og </P>  \r\n\r\n<P>den enkelte medarbejders indskudsbyrde lettes. Samtidig kan </P>  \r\n\r\n<P>ukendskabet til denne ejerform medføre, at de medarbejderejede </P>  \r\n\r\n<P>virksomheder vil få særlig vanskeligt ved at skaffe tilstrækkelig </P>  \r\n\r\n<P>fremmedkapital. </P>  \r\n\r\n<P>En ordning med statslån vil kunne øge medarbejderejede virksomheders </P>  \r\n\r\n<P>muligheder for at opnå en sådan fremmed finansiering, at kravet </P>  \r\n\r\n<P>til indskudskapitalens størrelse kan begrænses. Samtidig vil en </P>  \r\n\r\n<P>statsgaranti for lån til den enkelte medarbejders indskud kunne </P>  \r\n\r\n<P>lette disse indskud. </P>  \r\n\r\n<P>AD 3 </P>  \r\n\r\n<P>I lande som Italien, Frankrig, Spanien, England og Sverige findes en </P>  \r\n\r\n<P>særlig lovgivning om medarbejderejede virksomheder. Ud over </P>  \r\n\r\n<P>direkte finansiel støtte indeholder denne lovgivning i reglen også </P>  \r\n\r\n<P>særlige konsulentordninger. </P>  \r\n\r\n<P>I Sverige er der i &#187;udviklingsfondene&#171; i hvert len mindst en  \r\n\r\n</P>  \r\n\r\n<P>konsulent med særlig ekspertise inden for medarbejderejede </P>  \r\n\r\n<P>virksomheder. Konsulenthjælpen er gratis op til 20.000 skr. i den </P>  \r\n\r\n<P>indledende fase, og derefter ydes der et tilskud på 50 pct. til de </P>  \r\n\r\n<P>videre analyser m.v. </P>  \r\n\r\n<P>En lignende ordning kunne i Danmark etableres med udgangspunkt i de </P>  \r\n\r\n<P>såkaldte TIC-centre. </P>  \r\n\r\n<P>Imidlertid findes der også organisationer som Det kooperative </P>  \r\n\r\n<P>Fællesforbund (DKF), der gennem lokale initiativcentre kan tænkes </P>  \r\n\r\n<P>at yde konsulentbistand til medarbejderejede virksomheder. </P>  \r\n\r\n<P>Dette gælder også organisationen Sammenslutningen af Produktions- og </P>  \r\n\r\n<P>Arbejdsfællesskaber (SAPA). Disse og lignende organisationers </P>  \r\n\r\n<P>konsulentbistand bør have en tilsvarende form for støtte som nævnt </P>  \r\n\r\n<P>ovenfor, og samtlige støttefunktioner bør koordineres i </P>  \r\n\r\n<P>tilknytning til finansieringsinstituttet. </P>  \r\n\r\n<P>Som en del af sit virke skal finansieringsinstiuttet opmuntre til nye </P>  \r\n\r\n<P>former for ledelse og inddragelse af medarbejderne i </P>  \r\n\r\n<P>medarbejderejede virksomheders daglige drift, åbne op for skabelse </P>  \r\n\r\n<P>af jobmuligheder til hårdt arbejdsløshedsramte grupper, f.eks. </P>  \r\n\r\n<P>unge og indvandrere, og være med til at sikre udviklingen af </P>  \r\n\r\n<P>socialt nyttig teknologi, socialt nyttige varer og </P>  \r\n\r\n<P>erhvervsbyggeri. </P>  \r\n\r\n<P>For at sikre opfyldelsen af disse mål skal fonden kunne tilbyde </P>  \r\n\r\n<P>investeringstilskud og konsulentbistand skræddersyet til den </P>  \r\n\r\n<P>enkelte medarbejderejede virksomheds behov. </P>  \r\n\r\n<P>Som industrielt udviklende og jobskabende drivkraft skal </P>  \r\n\r\n<P>finaniseringsinstituttet være fri for direkte politisk styring for </P>  \r\n\r\n<P>at kunne træffe beslutninger hurtigt og være stadig voksende i </P>  \r\n\r\n<P>kraft af statstilskud, kommunale tilskud, tilskud fra fonde som </P>  \r\n\r\n<P>ATP og LD og pensionskasser, men også i kraft af forrentningen af </P>  \r\n\r\n<P>den allerede indskudte kapital. </P>  \r\n\r\n<P>AD 4 </P>  \r\n\r\n<P>Den nuværende lovgivning er meget uklar med hensyn til, hvornår en </P>  \r\n\r\n<P>medejende medarbejder skal betragtes som henholdsvis selvstændig </P>  \r\n\r\n<P>og lønmodtager. Der findes eksempler på, at medarbejderes frygt </P>  \r\n\r\n<P>for at miste den fulde ret til dagpenge m.v. har hindret </P>  \r\n\r\n<P>oprettelsen af medarbejderejede virksomheder. Derfor bør det i </P>  \r\n\r\n<P>loven præciseres, at medarbejdere i medarbejderejede virksomheder </P>  \r\n\r\n<P>bevarer deres fulde lønmodtagerrettigheder. </P>  \r\n\r\n<P>Dog bør det sikres, at arbejdsløse, der indgår i start af en </P>  \r\n\r\n<P>medarbejderejet virksomhed får mulighed for at oppebære 50 pct. af </P>  \r\n\r\n<P>understøttelsen ved starten af virksomheden, altså sikres de samme </P>  \r\n\r\n<P>muligheder som arbejdsløse, der starter egen virksomhed. </P>  \r\n\r\n<P>AD 5 </P>  \r\n\r\n<P>For at få startet flere medarbejderejede virksomheder i Danmark er </P>  \r\n\r\n<P>det nødvendigt, at flere mennesker får kendskab til de muligheder, </P>  \r\n\r\n<P>der ligger i denne virksomhedsform. Derfor skal lovgivningen på </P>  \r\n\r\n<P>dette område følges op af en oplysningskampagne, herunder </P>  \r\n\r\n<P>udarbejdelse af kursusmateriale m.v. til brug i undervisningen på </P>  \r\n\r\n<P>forskellige niveauer. Der kan i denne sammenhæng overvejes at give </P>  \r\n\r\n<P>en særlig støtte til f.eks. produktionshøjskoler og lign., der </P>  \r\n\r\n<P>direkte kunne uddanne medarbejdere til start af egen </P>  \r\n\r\n<P>medarbejderejet virksomhed. </P>  \r\n\r\n<P>AD 6 </P>  \r\n\r\n<P>Fra dagspressen kendes eksempler, hvor medarbejdere har forsøgt at </P>  \r\n\r\n<P>overtage deres virksomhed, men hvor dette tilbud er blevet afvist </P>  \r\n\r\n<P>og virksomheden er blevet lukket eller solgt til anden side. Med </P>  \r\n\r\n<P>denne lovgivning øges medarbejdernes muligheder for at overtage </P>  \r\n\r\n<P>virksomheden, og i denne forbindelse bør medarbejderne sikres </P>  \r\n\r\n<P>forkøbsret, så deres overtagelsesforsøg ikke kan afvises, </P>  \r\n\r\n<P>medmindre virksomhedsindehaverne, eventuelt kreditorerne, kan </P>  \r\n\r\n<P>sælge til en højere pris til anden side. </P>  \r\n\r\n<P>Aftaler om overdragelse af virksomheden eller dele heraf til anden </P>  \r\n\r\n<P>side har ingen juridisk gyldighed inden for tidsfristen på 3 </P>  \r\n\r\n<P>måneder, medmindre medarbejderne har afstået fra deres forkøbsret. </P>  \r\n\r\n<P>Eventuelt kan det kræves, at medarbejderne inden for en tidsfrist </P>  \r\n\r\n<P>på 1 måned afgiver en hensigtserklæring om overtagelse, hvis de </P>  \r\n\r\n<P>ønsker at udnytte de resterende 2 måneder til at afklare, om de </P>  \r\n\r\n<P>vil overtage virksomheden. </P>  \r\n\r\n<P>KOMMENTARER VEDRØRENDE KRAV OM BEGRÆNSNING AF </P>  \r\n\r\n<P>KAPITALISERINGSMULIGHEDER </P>  \r\n\r\n<P>De ovenfor anførte retningslinjer omhandler ikke særlige krav </P>  \r\n\r\n<P>vedrørende udlodning af overskud og muligheder for realisering af </P>  \r\n\r\n<P>eventuelle kursgevinster på medarbejderkapitalen. </P>  \r\n\r\n<P>En sådan begrænsning kunne være, at der maksimalt kunne udbetales </P>  \r\n\r\n<P>udbytte med en vis procent, og at medarbejderindskud kun kunne </P>  \r\n\r\n<P>indløses til parikurs eventuelt tillagt en vis </P>  \r\n\r\n<P>inflationsregulering. </P>  \r\n\r\n<P>Imidlertid vil en sådan restriktion kunne modvirke udbredelsen af </P>  \r\n\r\n<P>medarbejderejede virksomheder specielt i sektorer, hvor der kræves </P>  \r\n\r\n<P>meget store kaptitalindskud. Nogle medarbejdere vil ikke være </P>  \r\n\r\n<P>villige til at indskyde kapital, medmindre de kan opnå en vis </P>  \r\n\r\n<P>forrentning heraf. </P>  \r\n\r\n<P>Hvis medarbejdere har en snæver interesse i maksimalt økonomisk </P>  \r\n\r\n<P>udbytte, kan dette medføre ekstra høje lønudbetalinger, hvis </P>  \r\n\r\n<P>mulighederne for udbytteudbetaling eller senere realisering af </P>  \r\n\r\n<P>kursgevinster er udelukket eller begrænset. Dette kan medføre </P>  \r\n\r\n<P>begrænsning af virksomhedens opsparing og vækstmuligheder. </P>  \r\n\r\n<P>Hertil kunne indvendes, at begrænsningerne i </P>  \r\n\r\n<P>kapitaliseringsmulighederne kunne suppleres med særlige regler for </P>  \r\n\r\n<P>lønudbetalingerne. Dette ville imidlertid nødvendiggøre et </P>  \r\n\r\n<P>uforholdsmæssigt stort kontrolapparat og samtidig begrænse </P>  \r\n\r\n<P>selvforvaltningen på den enkelte virksomhed, og det kunne gøre </P>  \r\n\r\n<P>interessen for at starte/overgå til medarbejdereje mindre. </P>  \r\n\r\n<P>Selv om der ideologisk kan argumenteres for en kollektiv ejerform </P>  \r\n\r\n<P>uden udtræksmuligheder, udbytteudbetalinger og realisering af </P>  \r\n\r\n<P>kursgevinster, behøver dette ikke være indbygget i loven, men kan </P>  \r\n\r\n<P>overlades til regulering i vedtægter besluttet af medarbejderne og </P>  \r\n\r\n<P>gældende for den enkelte medarbejderejede virksomhed. </P>  \r\n\r\n<P>For at forhindre kapitalisering og udtræk af statslån og tilskud bør </P>  \r\n\r\n<P>der indføres regler om, at medarbejderejede virksomheder med </P>  \r\n\r\n<P>indestående statslån kun kan udbetale medarbejderens eget indskud </P>  \r\n\r\n<P>forrentet med diskontoen ved den pågældendes fratræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00151"
        },
        {
            "displayName": "Entydig dokumentidentifikation",
            "displayValue": "CL005087"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "151"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}