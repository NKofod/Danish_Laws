{
    "id": 91989,
    "title": "Skriftlig fremsættelse (25. november 1998) - L 96",
    "documentTypeId": "360",
    "isSagsforlobPeriodValid": true,
    "shortName": "1998/1 SF L 96",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=2><P ALIGN=\"CENTER\">Skriftlig frems&aelig;ttelse (25. november  \r\n\r\n 1998)</P>  \r\n\r\n</FONT>  \r\n\r\n<B><FONT SIZE=5><P ALIGN=\"CENTER\">&nbsp;</P>  \r\n\r\n</FONT>  \r\n\r\n<FONT SIZE=2><P>Kulturministeren</B> (Elsebeth Gerner Nielsen):</P>  \r\n\r\n<P ALIGN=\"JUSTIFY\">Herved tillader jeg mig for Folketinget at  \r\n\r\n frems&aelig;tte:</P>  \r\n\r\n<I><P ALIGN=\"JUSTIFY\">Forslag til lov om &aelig;ndring af lov om offentlige  \r\n\r\n arkiver m.v. (Arkivlovens registerbestemmelser m.v.)</P>  \r\n\r\n</I>  \r\n\r\n<P ALIGN=\"JUSTIFY\">(Lovforslag nr. L 96).<A NAME=\"Wtg\"></A></P>  \r\n\r\n<P ALIGN=\"JUSTIFY\">I forbindelse med den seneste &aelig;ndring af arkivloven  \r\n\r\n i maj m&aring;ned 1997 (Lov nr. 421 af 10. juni 1997 om &aelig;ndring af lov  \r\n\r\n om offentlige arkiver m.v.),  gjorde Kulturministeriet i bem&aelig;rkningerne  \r\n\r\n til lovforslaget opm&aelig;rksom p&aring;, at den stigende anvendelse af  \r\n\r\n informationsteknologi i den offentlige forvaltning g&oslash;r det  \r\n\r\n hensigtsm&aelig;ssigt at optage bestemmelser i arkivlovgivningen, der  \r\n\r\n pr&aelig;ciserer de offentlige arkivers rolle i informationsamfundet.  \r\n\r\n Samtidig bem&aelig;rkedes det, at gennemf&oslash;relsen af EU-direktiv  \r\n\r\n 95/46/EF om beskyttelse af fysiske personer i forbindelse med behandling af  \r\n\r\n personoplysninger og om fri udveksling af s&aring;danne oplysninger  \r\n\r\n m&aring;tte aktualisere en revision af arkivlovens regler om aflevering,  \r\n\r\n bevaring og tilg&aelig;ngelighed af arkivalier, der er lagret p&aring;  \r\n\r\n elektronisk medium, og som indeholder personoplysninger.  Kulturministeriet  \r\n\r\n fandt det dog mest hensigtsm&aelig;ssigt at afvente afslutningen af arbejdet  \r\n\r\n i Justitsministeriets udvalg om registerlovgivningen, f&oslash;r der  \r\n\r\n stilledes konkrete forslag om revision af arkivlovgivningen. Udvalget afgav i  \r\n\r\n december 1997 en bet&aelig;nkning om behandling af personoplysninger  \r\n\r\n (bet&aelig;nkning nr. 1345/1997). </P>  \r\n\r\n<P ALIGN=\"JUSTIFY\">Det lovforslag om behandling af personoplysninger (L 44,  \r\n\r\n 1998-99), som justitsministeren har genfremsat i denne samling, og som bygger  \r\n\r\n p&aring; den n&aelig;vnte bet&aelig;nkning, n&oslash;dvendigg&oslash;r en  \r\n\r\n &aelig;ndring af arkivloven p&aring; dette omr&aring;de. De foresl&aring;ede  \r\n\r\n &aelig;ndringer af arkivloven drejer sig s&aring;ledes prim&aelig;rt om en  \r\n\r\n tilpasning af arkivlovgivningen til den kommende lov om behandling af  \r\n\r\n personoplysninger. </P>  \r\n\r\n<P ALIGN=\"JUSTIFY\">Det er et hovedpunkt i lovforslaget, at der ikke  \r\n\r\n l&aelig;ngere skelnes mellem papirarkivalier og elektroniske arkivalier ved  \r\n\r\n beslutning om bevaring af materiale med personoplysninger. Herved opn&aring;s  \r\n\r\n en forenkling og en hensigtsm&aelig;ssig tilpasning af arkivlovgivningen til  \r\n\r\n det forhold , at den offentlige forvaltning i stigende grad overg&aring;r til  \r\n\r\n elektronisk sagsbehandling og arkivering. Bestemmelserne om bevaring og  \r\n\r\n kassation vil s&aring;ledes skulle anvendes p&aring; alle arkivalier, uanset  \r\n\r\n det medium, der er anvendt til lagring af oplysninger.</P>  \r\n\r\n<P ALIGN=\"JUSTIFY\">Det er i denne forbindelse af stor vigtighed i  \r\n\r\n arkivlovgivningen at sikre hensynet til den enkelte borgers integritet i  \r\n\r\n overensstemmelse med den af justitsministeren foresl&aring;ede lovgivning om  \r\n\r\n behandling af personoplysninger. Det foresl&aring;s s&aring;ledes, at det i  \r\n\r\n justitsministerens lovforslag omhandlede Datatilsyn tildeles en central rolle  \r\n\r\n i forbindelse med varetagelsen af de relevante beskyttelseshensyn i  \r\n\r\n arkivlovgivningen. Datatilsynet skal herefter inddrages ved  \r\n\r\n fasts&aelig;ttelse af generelle regler om offentlige arkivers behandling af  \r\n\r\n personoplysninger, herunder behandlingssikkerhed, tilg&aelig;ngelighed til og  \r\n\r\n vilk&aring;r for brugen af personoplysninger.</P>  \r\n\r\n<P ALIGN=\"JUSTIFY\">Det foresl&aring;s endvidere, at Datatilsynet inddrages i  \r\n\r\n afg&oslash;relsen af konkrete sp&oslash;rgsm&aring;l, f.s.v. ang&aring;r dels  \r\n\r\n fasts&aelig;ttelse af kortere tilg&aelig;ngelighedsfrist end 80 &aring;r for  \r\n\r\n arkivalier, der er omfattet af lov om behandling af personoplysninger, dels  \r\n\r\n dispensationer fra tilg&aelig;ngelighedsfristen i tilf&aelig;lde, hvor det  \r\n\r\n drejer sig om oplysninger om enkeltpersoners rent private forhold. </P>  \r\n\r\n<P ALIGN=\"JUSTIFY\">De n&oslash;dvendige beskyttelseshensyn sikres endvidere  \r\n\r\n ved, at der med lovforslaget skabes hjemmelsm&aelig;ssig klarhed med hensyn  \r\n\r\n til aflevering og bevaring af private arkivalier, der er omfattet af lov om  \r\n\r\n behandling af personoplysninger. Arkivalier af denne art kan efter forslaget  \r\n\r\n udelukkende afleveres til offentlige arkiver, idet kun offentlige arkiver kan  \r\n\r\n sikre varetagelsen af beskyttelseshensynet. Det f&oslash;lger heraf, at der  \r\n\r\n ikke kan ske aflevering af private arkivalier, der er omfattet af lov om  \r\n\r\n behandling af personoplysninger, til arkiver, der ikke reguleres af  \r\n\r\n arkivloven. </P>  \r\n\r\n<P ALIGN=\"JUSTIFY\">Det skal ved fasts&aelig;ttelsen af generelle regler m.v.  \r\n\r\n sikres, at der tages forn&oslash;dent hensyn til, at det princip om  \r\n\r\n st&oslash;rst mulig &aring;benhed til offentlige arkiver, som arkivloven er  \r\n\r\n baseret p&aring;, afbalanceres over for beskyttelseshensynet til den enkelte  \r\n\r\n borger. </P>  \r\n\r\n<P ALIGN=\"JUSTIFY\">Herudover indeholder lovforslaget to bestemmelser, der  \r\n\r\n ikke har direkte sammenh&aelig;ng med justitsministerens lovforslag om  \r\n\r\n behandling af personoplysninger. </P>  \r\n\r\n<P ALIGN=\"JUSTIFY\">I forbindelse med forvaltningens overgang til elektronisk  \r\n\r\n sagsbehandling m.v. indeholder lovforslaget en bestemmelse om elektronisk  \r\n\r\n sagsbehandling og arkivering. Forslaget skal ses som en udl&oslash;ber af  \r\n\r\n regeringens IT-politiske handlingsplan, hvor overgang fra papirbaseret til  \r\n\r\n elektronisk sagsbehandling i den statslige forvaltning er et vigtigt element.  \r\n\r\n Ogs&aring; Statens Arkiver kan opn&aring; ressourcem&aelig;ssige besparelser,  \r\n\r\n hvis de myndigheder, som skal aflevere deres arkivalier til Statens Arkiver,  \r\n\r\n afleverer disse i elektronisk form.</P>  \r\n\r\n<P ALIGN=\"JUSTIFY\">For at understrege det &oslash;nskelige i denne udvikling  \r\n\r\n foresl&aring;s det, at kulturministeren bemyndiges til efter forhandling med  \r\n\r\n forskningsministeren at fasts&aelig;tte bestemmelse om, at statslige  \r\n\r\n myndigheder, der inden for en n&aelig;rmere fastsat dato ikke er  \r\n\r\n overg&aring;et til elektronisk arkivering, skal betale for bevaring i Statens  \r\n\r\n Arkiver af arkivalier, der efter denne dato dannes p&aring; papir. En  \r\n\r\n s&aring;dan betaling skal d&aelig;kke de meromkostninger, der er forbundet  \r\n\r\n med bevaring af papirarkivalier i forhold til elektroniske arkivalier. </P>  \r\n\r\n<P ALIGN=\"JUSTIFY\">Det skal understreges, at kulturministerens bemyndigelse  \r\n\r\n f&oslash;rst kan udnyttes, n&aring;r resultaterne af en af  \r\n\r\n forskningsministeren iv&aelig;rksat unders&oslash;gelse foreligger. </P>  \r\n\r\n<P ALIGN=\"JUSTIFY\">Endelig foresl&aring;s det, at kulturministeren kan  \r\n\r\n delegere den mere detaljerede regelfasts&aelig;ttelse vedr&oslash;rende  \r\n\r\n bevaring, kassation og aflevering af s&aring;vel statslige som kommunale  \r\n\r\n arkivalier samt en r&aelig;kke andre forhold af overvejende arkivteknisk  \r\n\r\n karakter til rigsarkivaren. Det foruds&aelig;ttes, at rigsarkivarens  \r\n\r\n regelfasts&aelig;ttelse finder sted efter dr&oslash;ftelse med de  \r\n\r\n ber&oslash;rte parter.</P>  \r\n\r\n<P ALIGN=\"JUSTIFY\">Idet jeg i &oslash;vrigt henviser til lovforslaget med  \r\n\r\n bem&aelig;rkninger, anbefaler jeg forslaget til Folketingets </P>  \r\n\r\n<P ALIGN=\"JUSTIFY\">velvillige behandling.</P></FONT>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1998/1 LF 96",
            "stateLabel": "Bortfaldet",
            "references": [
                {
                    "shortName": "1998/1 SF L 96",
                    "title": "Skriftlig fremsættelse (25. november 1998) - L 96",
                    "presentationName": "Skriftlig fremsættelse",
                    "documentTypeId": 360,
                    "documentId": 91989,
                    "eliUri": "/eli/ft/19981XX00114",
                    "externalLink": ""
                },
                {
                    "shortName": "1998/1 LSF 96",
                    "title": "Forslag til Lov om ændring af lov om offentlige arkiver m.v.",
                    "presentationName": "Lovforslag som fremsat",
                    "documentTypeId": 400,
                    "documentId": 89191,
                    "eliUri": "/eli/ft/199812L00096",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19981/lovforslag_oversigtsformat/L96.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "25/11/1998"
        },
        {
            "displayName": "Accession",
            "displayValue": "19981XX00114"
        },
        {
            "displayName": "Entydig dokumentidentifikation",
            "displayValue": "AX000286"
        },
        {
            "displayName": "Dato for førstegangsindlæggelse",
            "displayValue": "25/11/1998"
        },
        {
            "displayName": "Dato for indlæggelse",
            "displayValue": "25/11/1998"
        },
        {
            "displayName": "Dokumenttype",
            "displayValue": "Skriftlig fremsættelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 96"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}