{
    "id": 36913,
    "title": "Likvidation - andelshaver. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18348 af 12/04/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med overtagelse af en landbrugsejendom var overtageren  \r\n\r\n indtrådt i rettigheder og forpligtelser over for et andelsmejeri. Ved  \r\n\r\n mejeriets likvidation knap 3 år senere blev til andelshaverne udbetalt et  \r\n\r\n provenu, baseret på 10 års medlemsskab. Overtageren af ejendommen blev alene  \r\n\r\n anset for skattepligtig af 3/10 af provenuet, selv om han ikke havde været  \r\n\r\n medlem i 3 år. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Likvidation - andelshaver. (* 1) </H1>  \r\n\r\n</center>\r\n\r\n<P></P>  \r\n\r\n<P>Gårdejer A klagede over, at de stedlige skattemyndigheder havde forhøjet  \r\n\r\n hans selvangivne indkomst for 1984 med 14.042 kr. </P>  \r\n\r\n<P>Det var oplyst, at klageren i august 1981 havde overtaget en  \r\n\r\n landbrugsejendom efter sin fader og som led heri var indtrådt i faderens  \r\n\r\n rettigheder og forpligtelser over for andelsselskabet X Andelsmejeri. Ved  \r\n\r\n mejeriets likvidation i juli 1984 havde klageren modtaget et  \r\n\r\n likvidationsprovenu på 14.042 kr., baseret på i alt 10 års medlemsskab. Heraf  \r\n\r\n lå knap 3 år inden for klagerens tid som ejer af ejendommen, resten i  \r\n\r\n faderens tid. </P>  \r\n\r\n<P>Den påklagede ansættelse beroede på, at de stedlige skattemyndigheder i  \r\n\r\n medfør af bestemmelsen i aktieavancebeskatningslovens § 1, stk. 3, jf. § 2,  \r\n\r\n havde anset klageren for skattepligtig af dette likvidationsprovenu.  \r\n\r\n Myndighederne havde til støtte herfor henvist til, at klageren ikke havde  \r\n\r\n været ejer af ejendommen og dermed heller ikke personligt havde været medlem  \r\n\r\n af andelsselskabet i mindst 3 år, da udlodningen af likvidationsprovenuet  \r\n\r\n fandt sted. </P>  \r\n\r\n<P>Klagerens revisor påstod principalt, at klageren ikke var skattepligtig af  \r\n\r\n provenuet, subsidiært at han alene kunne beskattes af 3/10 af beløbet,  \r\n\r\n svarende til den del af den samlede medlemsperiode, hvori klageren havde  \r\n\r\n været ejer af ejendommen. </P>  \r\n\r\n<P>To retsmedlemmer fandt, at klageren med købesummen for ejendommen måtte  \r\n\r\n anses for også at have ydet et vederlag for retten til at oppebære et  \r\n\r\n eventuelt likvidationsprovenu fra rnejeriet, svarende til, hvad denne ret  \r\n\r\n måtte antages at have været værd på overtagelsestidspunktet. I mangel af  \r\n\r\n anden opgørelsesform kunne dette passende sættes til 7/10 af udlodningen ved  \r\n\r\n likvidationen. Disse medlemmer voterede følgelig for alene at anse klageren  \r\n\r\n for skattepligtig af 3/10 af udlodningen, eller 4.213 kr., hvilket ville føre  \r\n\r\n til en nedsættelse af ansættelsen med 9.829 kr. </P>  \r\n\r\n<P>Et retsmedlem (retsformanden) fandt, at klageren måtte være skattepligtig  \r\n\r\n af det fulde provenu i medfør af den af myndighederne anførte lovbestemmelse,  \r\n\r\n idet der ikke ved hans overtagelse af ejendommen var fastsat noget særskilt  \r\n\r\n vederlag for hans indtræden i faderens stilling. Hans anskaffelsessum for  \r\n\r\n retten til at blive lodtagen ved likvidation var derfor 0, og hele beløbet  \r\n\r\n måtte derfor komme til beskatning hos ham. Dette retsmedlem voterede således  \r\n\r\n for at stadfæste ansættelsen. </P>  \r\n\r\n<P>Der blev truffet afgørelse efter flertallet, og den påklagede ansættelse  \r\n\r\n blev følgelig nedsat med 9.829 kr. </P>  \r\n\r\n<P>LV 1987, K 3.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1988, nr. 7, side 402"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881834825"
        },
        {
            "displayName": "Entydig dokumentidentifikation",
            "displayValue": "CA004848"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18348"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "12/04/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-6-206"
        },
        {
            "displayName": "Stikord",
            "displayValue": "ANDELSHAVER, LIKVIDATION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}