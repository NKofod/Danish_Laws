{
    "id": 36639,
    "title": "Konvertible obligationer - medarbejdere - avancebeskatning.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18009 af 08/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>På grund af praksisændring indstillede Told- og Skattestyrelsen en  \r\n\r\n bindende forhåndsbesked ændret, således at beskatning af eventuel avance  \r\n\r\n alene skulle ske efter aktieavancebeskatningsloven i tilfælde, hvor ledende  \r\n\r\n medarbejdere i en koncern kunne tegne konvertible obligationer, hvis vilkår  \r\n\r\n var fastsat efter rent forretningsmæssige principper. Dette ville gælde,  \r\n\r\n uanset om der var tale om salg af de konvertible obligationer, eller af de  \r\n\r\n ved konvertering heraf erhvervede aktier. Landsskatteretten tiltrådte Told-  \r\n\r\n og Skattestyrelsens indstilling. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Konvertible obligationer - medarbejdere -  \r\n\r\n avancebeskatning.(* 1) </H1>  \r\n\r\n<P></P>  \r\n\r\n<P>Medarbejderne i en koncern klagede over den af Ligningsrådet afgivne  \r\n\r\n bindende forhåndsbesked vedrørende beskatning af fortjeneste ved afståelse af  \r\n\r\n aktier, erhvervet ved konvertering af konvertible obligationer, eller  \r\n\r\n afståelse af de konvertible obligationer til de øvrige aktionærer i en  \r\n\r\n påtænkt ordning, arrangeret af klagernes arbejdsgivere. Forespørgslen gik på,  \r\n\r\n om sådan fortjeneste ville blive beskattet alene i henhold til  \r\n\r\n aktieavancebeskatningsloven. Dette var blevet besvaret benægtende fra  \r\n\r\n Ligningsrådets side. Ligningsrådet havde udbygget besvarelsen med, at der i  \r\n\r\n lighed med principperne for beskatning ved udnyttelse af køberettigheder  \r\n\r\n ville være mulighed for, at der ud fra et synspunkt om lønaccessorier for de  \r\n\r\n ansatte kunne ske beskatning tillige efter statsskattelovens § 4 af fordele,  \r\n\r\n som måtte kunne konstateres opnået ved konverteringen af aktier, respektive  \r\n\r\n salg af obligationer. </P>  \r\n\r\n<P>Det fremgik af sagens oplysninger, at holdingselskabet påtænkte at lade  \r\n\r\n ledende medarbejdere, herunder direktører, tegne konvertible obligationer på  \r\n\r\n i øvrigt rent forretningsmæssige vilkår med hensyn til forrentning m.v. i de  \r\n\r\n selskaber, hvor de var ansat. Obligationslånet skulle udbydes til  \r\n\r\n tegningskurs 105 og påtænktes tegnet i januar måned 1990, således at de  \r\n\r\n forfaldt til betaling den 1. januar 1999. Selskabets vedtægter ville forud  \r\n\r\n for udstedelsen af obligationerne blive ændret således, at aktierne alene  \r\n\r\n kunne afstås til de øvrige aktionærer. </P>  \r\n\r\n<P>Under sagens behandling for Landsskatteretten erklærede Told- og  \r\n\r\n Skattestyrelsen, at man i henhold til en praksisændring kunne tiltræde  \r\n\r\n klagernes påstand, hvorefter eventuel avance ved konvertering af konvertible  \r\n\r\n obligationer til aktier såvel som salg af konvertible obligationer til de  \r\n\r\n øvrige aktionærer forud for konverteringen skulle beskattes alene efter  \r\n\r\n reglerne i aktieavancebeskatningsloven. </P>  \r\n\r\n<P>Under hensyn til den af klagerne fremhævede rent forretningsmæssige  \r\n\r\n baggrund for arbejdsgivernes påtænkte ordning med udstedelse af de  \r\n\r\n konvertible obligationer til funktionærerne, kunne Landsskatteretten tiltræde  \r\n\r\n Told- og Skattestyrelsens indstilling, således at forholdet alene kunne anses  \r\n\r\n for at være omfattet af aktieavancebeskatningsloven, jf. dennes § 8. Den af  \r\n\r\n Ligningsrådet afgivne bindende forhåndsbesked blev ændret i overensstemmelse  \r\n\r\n hermed. </P>  \r\n\r\n<P>LV 1989, SH 2.4.5.7. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 2, side 77."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901800925"
        },
        {
            "displayName": "Entydig dokumentidentifikation",
            "displayValue": "CA004574"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18009"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "08/11/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-2-424."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}