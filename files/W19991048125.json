{
    "id": 602,
    "title": "Kendelse fra Pressenævnet i sag nr. 101/1999",
    "documentTypeId": "240",
    "isSagsforlobPeriodValid": true,
    "shortName": "KEN nr 10481 af 22/09/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Bladet havde bragt en omtale af, hvordan journalisten havde f&aring;et  \r\n\r\n fjernet en bisv&aelig;rm fra sin have. Biavleren klagede over artiklen.  \r\n\r\n Pressen&aelig;vnet fandt, at artiklen ikke var i strid med god  \r\n\r\n presseskik.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 101/1999</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">En mand [K] har klaget til Pressen&aelig;vnet over en  \r\n\r\n artikel bragt i Taastrup Avis den 21. juli 1999, idet han mener, at god  \r\n\r\n presseskik er tilsidesat. Han har endvidere klaget over, at bladet har afvist  \r\n\r\n at bringe et indl&aelig;g fra ham i form af et l&aelig;serbrev.</P>  \r\n\r\n<P ALIGN=\"JUSTIFY\">Artiklen havde overskriften \"<B>At f&aring; en  \r\n\r\n bisv&aelig;rm i haven</B>\" og havde f&oslash;lgende indhold:</P>  \r\n\r\n<P ALIGN=\"JUSTIFY\">\"<B>Insektliv:</B> Bier er rare og g&oslash;r ikke noget,  \r\n\r\n men hvad g&oslash;r man, n&aring;r der pludselig er en sv&aelig;rm p&aring;  \r\n\r\n 7.000 af dem i haven.</P>  \r\n\r\n<P ALIGN=\"JUSTIFY\">Vi sad en tidlig l&oslash;rdag morgen ved 10-tiden og  \r\n\r\n l&aelig;ste avisen, da der pludselig kom en m&aelig;rkelig lyd.</P>  \r\n\r\n<P ALIGN=\"JUSTIFY\">\"Det kan da ikke v&aelig;re den kommunale fejemaskine  \r\n\r\n p&aring; en l&oslash;rdag\", t&aelig;nkte jeg og kiggede op.</P>  \r\n\r\n<P ALIGN=\"JUSTIFY\">Forklaringen sv&aelig;vede udenfor. En  \r\n\r\n k&aelig;mpem&aelig;ssig bisv&aelig;rm var som en sky langsomt p&aring; vej  \r\n\r\n forbi huset. Min kone for op for at lukke alle vinduer, og bagefter, da de  \r\n\r\n var kommet lidt v&aelig;k, gik vi ud for at se dette fantastiske  \r\n\r\n naturf&aelig;nomen, der summede afsted i den stille sommerdag.</P>  \r\n\r\n<P ALIGN=\"JUSTIFY\">S&aring; skulle vi i byen, men vi var ikke f&aelig;rdige  \r\n\r\n med bier den dag. Da vi kom tilbage var sv&aelig;rmen vendt tilbage og havde  \r\n\r\n sat sig i en busk i haven   eller m&aring;ske var det en helt ny. Det er  \r\n\r\n sv&aelig;rt at se forskel p&aring; bisv&aelig;rme.</P>  \r\n\r\n<P ALIGN=\"JUSTIFY\">Bier er jo et v&aelig;rdifuldt husdyr, landets mest  \r\n\r\n almindelige, der giver dejlig honning, og s&oslash;rger for at best&oslash;ve  \r\n\r\n &aelig;ble- og andre frugttr&aelig;er   ingen bier, ingen &aelig;bler  \r\n\r\n foruden alle de sm&aring; blomster ude i naturen naturligvis.</P>  \r\n\r\n<P ALIGN=\"JUSTIFY\">Og vi kunne jo heller ikke have den svirrende sv&aelig;rm  \r\n\r\n siddende, s&aring; vi m&aring;tte hellere f&aring; nogen til at komme og  \r\n\r\n hente dem.</P>  \r\n\r\n<P ALIGN=\"JUSTIFY\">Men hvem? Jeg kunne ikke finde noget om bier i  \r\n\r\n telefonbogen. Efter flere opringninger fik vi fat i nogle af vores venner,  \r\n\r\n som vi kunne huske havde bier. Det var de nu for l&aelig;ngst holdt op med,  \r\n\r\n men de sagde ring til Falck.</P>  \r\n\r\n<P ALIGN=\"JUSTIFY\">Her fik vi udleveret nogle numre, og efter flere  \r\n\r\n forg&aelig;ves opringninger fik vi omsider fat i en bimand med et meget smukt  \r\n\r\n navn, [K], der erkl&aelig;rede sig villig til at rykke ud straks.</P>  \r\n\r\n<B><P ALIGN=\"JUSTIFY\">Bulgarske bier?</P>  \r\n\r\n</B>  \r\n\r\n<P ALIGN=\"JUSTIFY\">Han ankom da ogs&aring; efter en halv times tid,  \r\n\r\n if&oslash;rte sig et bisl&oslash;r og rystede uden frygt den svirrende  \r\n\r\n sv&aelig;rm ned i en medbragt kube. Bierne f&oslash;lger dronningen, s&aring;  \r\n\r\n hvis den var kommet med, ville de blive der.</P>  \r\n\r\n<P ALIGN=\"JUSTIFY\">Han fik vistnok et stik eller to af de forvirrede bier.  \r\n\r\n Bier skal v&aelig;re meget st&aelig;rkt tirret for at stikke   og mister  \r\n\r\n samtidig deres brod og d&oslash;r   i mods&aelig;tning til hvepse, som  \r\n\r\n stikker for et godt ord og kan g&oslash;re det s&aring; mange gange, det har  \r\n\r\n lyst.</P>  \r\n\r\n<P ALIGN=\"JUSTIFY\">Det var kun en lille sv&aelig;rm med ca. 7.000 bier, nok  \r\n\r\n den bulgarske race Carnica. I et stade kunne der v&aelig;re op til 70.000,  \r\n\r\n forklarede [K].</P>  \r\n\r\n<P ALIGN=\"JUSTIFY\">Bier sv&aelig;rmer af og til is&aelig;r om for&aring;ret,  \r\n\r\n enten fordi der er blevet for mange i stadet, eller fordi der udkl&aelig;kkes  \r\n\r\n flere dronninger, hvilket har noget at g&oslash;re med, om arbejderne fodrer  \r\n\r\n larverne med biernes s&aelig;rlige dronningefoder, \"gele royale\".</P>  \r\n\r\n<P ALIGN=\"JUSTIFY\">De flyver afsted og sl&aring;r sig ned et tilf&aelig;ldigt  \r\n\r\n sted, n&aring;r dronningen bliver tr&aelig;t, og medmindre de skulle  \r\n\r\n v&aelig;re s&aring; usandsynligt heldige at finde et hult tr&aelig; eller  \r\n\r\n andet hulrum, d&oslash;r de. Bier bor oprindeligt i hule tr&aelig;er, men dem  \r\n\r\n er der jo ikke mange af i vor regulerede og friserede natur.</P>  \r\n\r\n<P ALIGN=\"JUSTIFY\">Hvis man finder en bisv&aelig;rm, kan man bare tage den.  \r\n\r\n Det st&aring;r i Chr. V's Danske Lov og g&aelig;lder den dag i dag, fortalte  \r\n\r\n vor nye biven.</P>  \r\n\r\n<B><P ALIGN=\"JUSTIFY\">De' lige 300 kr.</P>  \r\n\r\n</B>  \r\n\r\n<P ALIGN=\"JUSTIFY\">Dronningen var &oslash;jensynlig kommet ned i kuben, for  \r\n\r\n bierne blev derinde, og efter have rystet busken et par gange til for at  \r\n\r\n f&aring; resten derned, var [K] f&aelig;rdig.</P>  \r\n\r\n<P ALIGN=\"JUSTIFY\">\"Det bliver 300. kr. Som medlem af Danmarks  \r\n\r\n Biavlerforening skal vi tage noget for det, til transport, og fordi vi tit  \r\n\r\n bliver kaldt ud for at fjerne hvepseboer. Mange tror at hvepse og bier er det  \r\n\r\n samme\", sagde han, da jeg s&aring; forundret ud, hvorp&aring; han  \r\n\r\n k&oslash;rte.</P>  \r\n\r\n<P ALIGN=\"JUSTIFY\">Og der stod jeg og troede at jeg havde gjort ham en  \r\n\r\n tjeneste ved at overgive ham et frisk tilskud til hans bibedrift.</P>  \r\n\r\n<P ALIGN=\"JUSTIFY\">Vil det sige, at jeg bare skal lade dem sidde og  \r\n\r\n d&oslash;, hvis jeg en anden gang f&aring;r bes&oslash;g af en  \r\n\r\n bisv&aelig;rm?</P>  \r\n\r\n<P ALIGN=\"JUSTIFY\">Det har jeg spurgt  Bi-Ib i Taastrup om.  Bi-Ib  Marcussen  \r\n\r\n er gr&oslash;nsagsdyrker og mange&aring;rig biavler:</P>  \r\n\r\n<P ALIGN=\"JUSTIFY\">\"Vi plejer da ikke at tage penge for det. Ham du fik fat  \r\n\r\n i, burde have sagt det p&aring; forh&aring;nd. Det havde v&aelig;ret mest  \r\n\r\n reelt. En anden gang s&aring; ring til mig (43 99 30 64) eller  \r\n\r\n Biavlerforeningen for K&oslash;benhavn Og Omegn. S&aring; finder vi en, der  \r\n\r\n kan komme ud\".\"</P>  \r\n\r\n<P ALIGN=\"JUSTIFY\">Artiklen var illustreret af et billede af to personer i en  \r\n\r\n have   den ene med s&aelig;rligt biavlerudstyr. Billedteksten l&oslash;d:</P>  \r\n\r\n<P ALIGN=\"JUSTIFY\">\"Bimand [K] har if&oslash;rt sig sit sl&oslash;r og er  \r\n\r\n klar til at g&aring; i aktion. Undertegnede f&oslash;lger sp&aelig;ndt  \r\n\r\n situationens udvikling. Bierne er landet i en busk til venstre.\"</P>  \r\n\r\n<P ALIGN=\"JUSTIFY\">Klageren har anf&oslash;rt, at han f&oslash;ler sig  \r\n\r\n h&aelig;ngt ud i bladet.</P>  \r\n\r\n<P ALIGN=\"JUSTIFY\">Klageren har i den forbindelse anf&oslash;rt, at hans  \r\n\r\n betaling er almindelig takst inden for biavlere i Danmark. Journalisten har  \r\n\r\n derimod &aring;benbart troet, at klagerens service skulle v&aelig;re  \r\n\r\n gratis.</P>  \r\n\r\n<P ALIGN=\"JUSTIFY\">Klageren har videre anf&oslash;rt, at journalisten har  \r\n\r\n brugt sin stilling til at bringe ham i miskredit.</P>  \r\n\r\n<P ALIGN=\"JUSTIFY\">Klageren har yderligere anf&oslash;rt, at sagen har  \r\n\r\n f&aring;et konsekvenser for ham i form af mistillid blandt kunder, venner og  \r\n\r\n familie.</P>  \r\n\r\n<P ALIGN=\"JUSTIFY\">Bladet har i en udtalelse anf&oslash;rt, at der er tale om  \r\n\r\n en featureartikel omhandlende en bisv&aelig;rm. Beskrivelsen heraf og  \r\n\r\n oplysningen om, hvorledes haveejeren slap af med sv&aelig;rmen, er  \r\n\r\n oplysninger, l&aelig;serne kan have gavn af. Som en del af denne information  \r\n\r\n blev det oplyst, at det overraskede artiklens forfatter, at det kostede 300  \r\n\r\n kr. at f&aring; fjernet bierne.</P>  \r\n\r\n<P ALIGN=\"JUSTIFY\">Bladet har videre anf&oslash;rt, at man ikke mener, at  \r\n\r\n klageren er blevet h&aelig;ngt ud, eller at artiklen har bragt ham i  \r\n\r\n miskredit, ligesom artiklens forfatter ikke har misbrugt sin stilling som  \r\n\r\n journalist p&aring; bladet.</P>  \r\n\r\n<P ALIGN=\"JUSTIFY\">Bladet har endelig anf&oslash;rt, at klageren ikke  \r\n\r\n bestrider de oplysninger, der er givet i artiklen.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Axel Kierkegaard, Aage Lundgaard, Tage Clausen  \r\n\r\n og Ole Askvig.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet finder, at artiklen ikke indeholder  \r\n\r\n oplysninger, der burde have v&aelig;ret forelagt for klageren forud for  \r\n\r\n offentligg&oslash;relsen.</P>  \r\n\r\n<P ALIGN=\"JUSTIFY\">Pressen&aelig;vnet finder heller ikke i &oslash;vrigt, at  \r\n\r\n artiklen ved sin tilblivelse eller sit indhold er i strid med god  \r\n\r\n presseskik.</P>  \r\n\r\n<P ALIGN=\"JUSTIFY\">Afsagt den 22. september 1999.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1999"
        },
        {
            "displayName": "Accession",
            "displayValue": "W19991048125"
        },
        {
            "displayName": "Entydig dokumentidentifikation",
            "displayValue": "AA000750"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10481"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "22/09/1999"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "101/1999"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}