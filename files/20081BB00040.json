{
    "id": 121953,
    "title": "Forslag til folketingsbeslutning om et nyt EU-forbehold",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 40",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. november 2008 af Morten Messerschmidt (DF), Pia Adelsteen (DF), Kristian Thulsesen Dahl (DF), Martin Henriksen (DF), Pia Kjærsgaard (DF), Tina Petersen (DF) og Peter Skaarup (DF) </p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om et nyt EU-forbehold</p>\r\n      <p class=\"Tekst\">Folketinget pålægger regeringen at arbejde for, at Danmark får et nyt forbehold over for EF-traktaten, der sikrer, at EF/EU ikke kan anfægte den danske udlændingepolitik.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Som bekendt fik Danmark i 1993 fire forbehold over for EF/EU-samarbejdet. Her har særlig forbeholdet over for retssamarbejdet og unionsborgerskabet haft det tiltænkte formål at sikre, at Danmark uden indblanding fra EU kunne bestemme over sin egen udlændingepolitik.</p>\r\n      <p class=\"Tekst9\">På trods af forbeholdet over for unionsborgerskabet har netop dette supplerende statsborgerskab udgjort hovedkimen til EF-Domstolens aktivisme. Utallige politikere har forsikret os om, at unionsborgerskabet ikke betød noget, fordi det ikke skulle erstatte, men blot supplere vores danske statsborgerskab. I dag ser vi, at et supplement i denne sammenhæng reelt betyder et alternativt sæt rettigheder. På den baggrund har unionsborgerskabet vist sig at være det største gennembrud for tilhængerne af Europas Forenede Stater. Og forbeholdet over for unionsborgerskabet er regulært bedrag. I samtlige domme, hvor EF-Domstolen behandler sociale eller udlændingeretlige sager, henvises der til unionsborgerskabet. Og i samtlige forslag til direktiver, som Kommissionen efterfølgende har fremsat, henvises der til unionsborgerskabet som grundlag for at danne et sæt parallelle regler. Et par eksempler er på sin plads:</p>\r\n      <p class=\"Tekst9\">I Carpentersagen (sag C-60/00) fik en filippinsk hustru opholdstilladelse i EU, fordi hun passede sin britiske ægtemands børn fra tidligere ægteskab under ægtemandens ophold som tjenesteyder uden for UK, der var oprindelseslandet. Der henvises som begrundelse til ægtemandens (mr. Carpenters) unionsborgerskab. Særlig for studerende har der været en livlig udvikling. Mens EF-Domstolen i 1986 slog fast, at studerendes EU-rettigheder ikke skulle omfatte sociale ydelser i værtslandet, blev dette efter unionsborgerskabets indførelse ændret i den senere Grzelczykdom (sag C-184/99), hvor man med direkte henvisning til unionsborgerskabet tildelte sagsøgeren ret til offentlig studieydelse.</p>\r\n      <p class=\"Tekst9\">I sagen D’Hoop (sag C-224/98) udtaler EF-Domstolen direkte, at unionsborgerskabet udgør unionsborgernes grundlæggende, af EU-retten afledte, personlige adkomst til – uanset deres nationalitet – at nyde samme rettigheder som alle andre personer i samme situation. Hvem sagde, at unionsborgerskabet ikke spillede nogen rolle? Det supplerer nemlig ikke blot, men erstatter reelt de nationale regler, når det ophæver forskellen på svenskere, danskere og grækere. Alle er unionsborgere og har krav på at blive behandlet efter samme regler. Helt vild er sagen Cathrine Zhu (sag C-200/02), hvor kinesiske forældre kom til Irland for at føde og deraf automatisk fik opholdstilladelse i EU, fordi deres barn var født i Irland – og dermed havde unionsborgerskab.</p>\r\n      <p class=\"Tekst9\">I bedste fald har danske politikere siden 1993 været uvidende om, at det danske forbehold over for unionsborgerskabet har været uden nogen effekt. I værste fald har de holdt det skjult og talt mod bedre vidende. Ikke desto mindre er det enkelt at placere ansvaret for den omfattende integration, vi er vidner til i dag. Ansvaret ligger i EU, ved EF-Domstolen og blandt de danske politikere, som enten ikke har forstået, hvad der skete omkring dem, eller har været ligeglade. Uanset hvem der bærer ansvaret, er tiden nu kommet til at tage et opgør med EU’s integration. Vi kræver, at forbeholdet over for unionsborgerskabet bliver respekteret, at vores udlændingepolitik forbliver urørt af EU, og at vort land ledes af folkevalgte politikere – ikke af udpegede dommere.</p>\r\n      <p class=\"Tekst9\">Retsforbeholdet har også med Metockdommen (sag C-127/08) vist sig utilstrækkeligt. I stedet for at fastholde udlændingepolitikken under EF-traktatens tredje del, afsnit IV, som er retsforbeholdets dækningsområde, har EF-Domstolen nu udvidet disse reglers anvendelsesområde. Det er sket ved at fjerne kravet om, at tredjelandsstatsborgere skal have lovligt ophold efter de nationale regler, før de kan benytte sig af EU-regler, der er udviklet under det indre marked. Siden Maastrichttraktaten har udviklingen af sociale og udlændingepolitiske rettigheder under det indre marked virkelig taget fart; og med tilsidesættelsen af kravet om lovligt ophold har EF-Domstolen slået bunden ud af vores retsforbehold. På den baggrund vil forslagsstillerne pålægge regeringen at arbejde i EU for et nyt forbehold over for de dele af det indre marked, der handler om udlændingepolitik</p>\r\n      <p class=\"Tekst9\">Et forbehold over for dele af det indre marked er ikke et ukendt fænomen. Således lyder protokol 16 til traktaten: »Uanset bestemmelserne i traktaten kan Danmark opretholde den gældende lovgivning om erhvervelse af ejendomme, der ikke er helårsboliger.« Dette er, hvad der normalt kaldes sommerhusreglen. På tilsvarende vis vil forslagsstillerne pålægge regeringen at arbejde for en protokol, der præciserer, at Danmark uanset bestemmelserne i traktaten kan opretholde den gældende lovgivning om familiesammenføring.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Morten Messerschmidt </span>(DF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om et nyt EU-forbehold.</p>\r\n      <p class=\"ForslagsNummer\">(Beslutningsforslag nr. B 40).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 40",
            "stateLabel": "Forkastet",
            "references": [
                {
                    "shortName": "2008/1 BSF 40",
                    "title": "Forslag til folketingsbeslutning om et nyt EU-forbehold",
                    "presentationName": "Beslutningsforslag som fremsat",
                    "documentTypeId": 480,
                    "documentId": 121953,
                    "eliUri": "/eli/ft/20081BB00040",
                    "externalLink": ""
                },
                {
                    "shortName": "2008/1 BTB 40",
                    "title": "Betænkning over  Forslag til folketingsbeslutning om et nyt EU-forbehold",
                    "presentationName": "Betænkning over beslutningsforslag",
                    "documentTypeId": 500,
                    "documentId": 124760,
                    "eliUri": "/eli/ft/20081DB00709",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b40/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/11/2008"
        },
        {
            "displayName": "Accession",
            "displayValue": "20081BB00040"
        },
        {
            "displayName": "Entydig dokumentidentifikation",
            "displayValue": "AX010587"
        },
        {
            "displayName": "Dato for førstegangsindlæggelse",
            "displayValue": "13/11/2008"
        },
        {
            "displayName": "Dato for indlæggelse",
            "displayValue": "01/10/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "40"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}