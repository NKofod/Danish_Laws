{
    "id": 78108,
    "title": "Bekendtgørelse om fremstilling af røgede fisk og fiskevarer ",
    "documentTypeId": "60",
    "isSagsforlobPeriodValid": false,
    "shortName": "BEK nr 762 af 04/11/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om fremstilling af røgede fisk og  \r\n\r\n fiskevarer </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 7, stk. 4-5, § 8, stk. 4, § 18, stk. 1, og § 28, stk. 5, i  \r\n\r\n lov nr. 167 af 12. maj 1965 om kvalitetskontrol med fisk og fiskevarer, jfr.  \r\n\r\n lovbekendtgørelse nr. 383 af 17. juni 1986, fastsættes: </P>  \r\n\r\n<P>OMRÅDE </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen omfatter fremstilling af røgede  \r\n\r\n fisk og fiskevarer bestemt til eksport eller til salg på hjemmemarkedet. </P>  \r\n\r\n<P>AUTORISATION </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Fremstilling af røgede fisk og fiskevarer må kun  \r\n\r\n finde sted i en af fiskeriministeriet dertil autoriseret virksomhed. </P>  \r\n\r\n<P CLASS=STK> <I>Stk. 2. </I> Autorisation kræves dog ikke til fremstilling  \r\n\r\n af røgede fisk og fiskevarer i en detailforretning med henblik på detailsalg  \r\n\r\n i forretningen. </P>  \r\n\r\n<P CLASS=STK> <I>Stk. 3. </I> Ved autorisation tildeler fiskeriministeriet  \r\n\r\n virksomheden et eller flere autorisationsnumre, der skal anvendes ved  \r\n\r\n mærkning af færdigvarer. </P>  \r\n\r\n<P CLASS=STK> <I>Stk. 4. </I> Autorisation til fremstilling af røgede fisk og  \r\n\r\n fiskevarer indebærer ikke ret til opskæring af røget ål, laks og torsk mv.  \r\n\r\n til filet eller i skiver, til hvilken produktion der kræves særskilt  \r\n\r\n tilladelse. </P>  \r\n\r\n<P CLASS=STK> <I>Stk. 5. </I> For autorisationen, der ikke må overdrages,  \r\n\r\n betales en af fiskeriministeriet fastsat årlig afgift. </P>  \r\n\r\n<P>ANSØGNING </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ansøgning om autorisation indsendes til  \r\n\r\n fiskeriministeriets industritilsyn. Ansøgningen skal være bilagt tegning og  \r\n\r\n beskrivelse i 3 eksemplarer over virksomheden og skal indeholde oplysning om  \r\n\r\n virksomhedens og den ansvarlige indehavers navn og adresse. </P>  \r\n\r\n<P>BETINGELSER FOR OPNÅELSE AF AUTORISATION </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Autorisation udstedes kun til virksomheder, der  \r\n\r\n er indrettet og udstyret i overensstemmelse med §§ 5-7 og 9 samt med de  \r\n\r\n anvisninger, som fiskeriministeriet giver den enkelte virksomhed efter  \r\n\r\n forhandling med miljømyndighederne og arbejdstilsynet. </P>  \r\n\r\n<P CLASS=STK> <I>Stk. 2. </I> Væsentlige ændringer i virksomhedens lokaler,  \r\n\r\n indretning og udstyr må ikke foretages, forinden fiskeriministeriets  \r\n\r\n godkendelse er indhentet. </P>  \r\n\r\n<P>INDRETNING OG UDSTYR </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Rensning, saltning og anden forbehandling af  \r\n\r\n fisk skal foregå i et særskilt arbejdslokale og ikke i det lokale, hvor  \r\n\r\n røgningen foregår. </P>  \r\n\r\n<P CLASS=STK> <I>Stk. 2. </I> Der skal om fornødent indrettes særskilt  \r\n\r\n pakkerum, særskilt kølerum eller andet tilfredsstillende lagerlokale til  \r\n\r\n opbevaring af færdigvarer og særskilt rum til opbevaring af affald. </P>  \r\n\r\n<P CLASS=STK> <I>Stk. 3. </I> I virksomheden skal der være etableret  \r\n\r\n forsvarlige toilet- og garderobeforhold samt være indrettet folkelokaler i  \r\n\r\n øvrigt i overensstemmelse med arbejdstilsynets forskrifter. </P>  \r\n\r\n<P CLASS=STK> <I>Stk. 4. </I> Virksomheden skal være sikret mod skadedyr.  \r\n\r\n</P>  \r\n\r\n<P>ARBEJDSLOKALER </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Arbejdslokalerne skal være forsvarligt  \r\n\r\n ventilerede, rummelige og lyse, dog så vidt muligt uden direkte sollys, samt  \r\n\r\n i øvrigt hensigtsmæssigt indrettede med henblik på varernes holdbarhed og  \r\n\r\n lokalernes renholdelse. Loftshøjden må ikke være under 2,5 m. Arbejdslokaler  \r\n\r\n må ikke være beliggende i kældre, hvor gulvet ligger mere end 1 m under det  \r\n\r\n omliggende terræns niveau, eller hvor vinduernes overkant er under 1,25 m  \r\n\r\n over dette. </P>  \r\n\r\n<P CLASS=STK> <I>Stk. 2. </I> Der skal være installeret rindende ferskvand,  \r\n\r\n som opfylder kravene til drikkevand. Væggene skal i en højde af mindst 2 m  \r\n\r\n være beklædt med fliser, klinker eller andet af fiskeriministeriet godkendt  \r\n\r\n materiale. Gulvene skal være forsynet med fast, slidstærk og for vand  \r\n\r\n uigennemtrængelig belægning eller andet af fiskeriministeriet godkendt  \r\n\r\n materiale med mindst 10 0/00 fald til det under hensyn til gulvarealets  \r\n\r\n størrelse påkrævede antal afløb, der skal være forsynet med rist og vandlås  \r\n\r\n og føres direkte til kloak. Overgange mellem gulv og vægge skal være udført  \r\n\r\n som hulkehl. </P>  \r\n\r\n<P CLASS=STK> <I>Stk. 3. </I> Der skal i eller i nærheden af arbejdslokalerne  \r\n\r\n være installeret et i forhold til antallet af de i lokalerne beskæftigede  \r\n\r\n personer passende antal vaskeindretninger forsynet med sæbe, neglebørste og  \r\n\r\n rene håndklæder. </P>  \r\n\r\n<P CLASS=STK> <I>Stk. 4. </I> I røgelokaler skal træffes foranstaltninger til  \r\n\r\n effektiv fjernelse af spilderøg, f.eks. ved røgfang med aftrækskanal foran  \r\n\r\n røgeovnen. </P>  \r\n\r\n<P>ARBEJDSBORDE OG ANDET INVENTAR </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Alt inventar skal være fremstillet således, at  \r\n\r\n renholdelsen ikke vanskeliggøres. Arbejdsborde, der benyttes til rensning af  \r\n\r\n fisk og fiskevarer, skal være udført således, at de er lette at renholde.  \r\n\r\n Bordplader skal være løse, således at de kan fjernes for rengøring og  \r\n\r\n tørring. Borde af træ skal være velafhøvlede og uden åbne fuger eller være  \r\n\r\n beklædt med rustfrit stål eller andet af fiskeriministeriet godkendt  \r\n\r\n materiale. Eventuelle sammenføjninger i materialet, hvormed bordene er  \r\n\r\n beklædt, skal være sammenloddede eller på anden måde være udført således, at  \r\n\r\n de er uigennemtrængelige for vand. Borde og andet inventar skal være anbragt  \r\n\r\n på mindst 20 cm høje ben. </P>  \r\n\r\n<P CLASS=STK> <I>Stk. 2. </I> Ved skæring, herunder filetering af fisk skal  \r\n\r\n der anvendes skæreunderlag af hårdt træ eller andet egnet materiale. Er  \r\n\r\n skæreunderlagene nedfældet i bordpladen, skal de let kunne fjernes og  \r\n\r\n rengøres. </P>  \r\n\r\n<P>REN- OG VEDLIGEHOLDELSE </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Virksomheden skal holdes vel vedlige og under  \r\n\r\n brug dagligt rengøres. </P>  \r\n\r\n<P CLASS=STK> <I>Stk. 2. </I> Lokaler og rum, der anvendes til opbevaring,  \r\n\r\n tilvirkning, pakning eller anden behandling af fisk og fiskevarer, må ikke  \r\n\r\n benyttes til opbevaring, forhandling eller tilvirkning mv. af varer, der ved  \r\n\r\n lugt eller på anden måde kan forringe fiskens eller fiskevarernes kvalitet,  \r\n\r\n smag eller udseende, eller i øvrigt til formål, der kan medføre eller  \r\n\r\n fremskynde, at varen forringes. </P>  \r\n\r\n<P CLASS=STK> <I>Stk. 3. </I> Borde, skabe, hylder, kar, vægte, maskiner og  \r\n\r\n andet inventar, knive og andre redskaber samt kasser og anden emballage, som  \r\n\r\n forefindes i lokaler og rum, hvor der opbevares eller tilvirkes fisk og  \r\n\r\n fiskevarer, skal være rene og vel vedligeholdte. </P>  \r\n\r\n<P>PLADSEN UDEN OM VIRKSOMHEDEN </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Pladsen uden om virksomheden skal i en afstand  \r\n\r\n af mindst 3 m fra indgangene til alle sider være belagt med beton, asfalt  \r\n\r\n eller lignende befæstning med passende afløb, således at der føres mindst  \r\n\r\n muligt snavs ind i virksomheden. Endvidere skal udvendige forbindelsesgange  \r\n\r\n mellem virksomhedens forskellige indgange i en afstand af mindst 5 m fra  \r\n\r\n indgangene være befæstet på tilsvarende måde. </P>  \r\n\r\n<P>BRÆNDSEL </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I røgelokalet må kun opbevares brændsel i  \r\n\r\n mindre omfang, og opbevaringen må ikke genere produktionen eller gøre lokalet  \r\n\r\n uryddeligt og vanskeligt at renholde. </P>  \r\n\r\n<P>OPBEVARING AF EMBALLAGE </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Emballage til færdigvarer skal opbevares tørt  \r\n\r\n og sikret mod forurening. I arbejdslokaler må kun opbevares emballage i et  \r\n\r\n omfang svarende til det løbende forbrug og således, at den ikke generer  \r\n\r\n produktionen eller gør lokalet uryddeligt og vanskeligt at renholde. </P>  \r\n\r\n<P>RÅVARER </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Til fremstilling af røgede fisk og fiskevarer  \r\n\r\n må kun benyttes råvarer af absolut god, frisk og sund beskaffenhed. </P>  \r\n\r\n<P CLASS=STK> <I>Stk. 2. </I> Råvarer skal forarbejdes senest ved  \r\n\r\n arbejdstidens begyndelse dagen efter varernes ankomst til virksomheden og  \r\n\r\n skal indtil da holdes forsvarligt nedkølede. Opbevaring ud over dette tidsrum  \r\n\r\n må kun ske, hvis varen henstilles i kølerum ved en temperatur af ikke over 5  \r\n\r\n grader C. </P>  \r\n\r\n<P CLASS=STK> <I>Stk. 3. </I> I perioden 1. april - 31. oktober skal ferske  \r\n\r\n råvarer, der opbevares i virksomheden, holdes forsvarligt isede eller  \r\n\r\n henstilles i kølerum. </P>  \r\n\r\n<P CLASS=STK> <I>Stk. 4. </I> Frosne varer skal forarbejdes straks efter  \r\n\r\n optøningen, der skal påbegyndes umiddelbart efter varernes ankomst til  \r\n\r\n virksomheden, med mindre de opbevares i overensstemmelse med de til enhver  \r\n\r\n tid gældende regler for opbevaring af frosne fisk og fiskevarer. </P>  \r\n\r\n<P>FÆRDIGVARER </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Røgede fiske og fiskevarer skal fremstilles  \r\n\r\n under absolut hygiejniske forhold. </P>  \r\n\r\n<P CLASS=STK> <I>Stk. 2. </I> Færdigvarer skal pakkes i tørre kasser og  \r\n\r\n såvidt muligt afsvales inden pakningen. </P>  \r\n\r\n<P CLASS=STK> <I>Stk. 3. </I> I øvrigt skal færdigvarer opbevares på  \r\n\r\n hensigtsmæssig måde, således at kvaliteten ikke forringes eller emballagen  \r\n\r\n forurenes. </P>  \r\n\r\n<P>AFFALD </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Fiskeaffald skal opbevares i lukkede beholdere,  \r\n\r\n der skal tømmes og rengøres så ofte, at affaldet ikke giver anledning til  \r\n\r\n dårlig lugt eller flueplage i eller ved virksomheden. </P>  \r\n\r\n<P>EMBALLAGE </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Til emballering af røgede fisk og fiskevarer  \r\n\r\n bestemt til eksport må kun anvendes nye trækasser eller anden af  \r\n\r\n fiskeriministeriet godkendt ny emballage. Der må til emballering af røgede  \r\n\r\n fisk og fiskevarer i øvrigt kun benyttes ren og velholdt emballage. Brugt  \r\n\r\n emballage, der er mærket med navn, autorisationsnummer eller anden  \r\n\r\n betegnelse, der henviser til et bestemt røgeri eller en bestemt gruppe af  \r\n\r\n røgerier, som f.eks. påskriften &#187;Ægte Bornholmere&#171;, må af andre kun  \r\n\r\n benyttes til pakning af røgede fisk og fiskevarer bestemt til salg på  \r\n\r\n hjemmemarkedet, såfremt mærkningen forinden fuldstændigt fjernes enten  \r\n\r\n derved, at mærkningen afhøvles eller afslibes, eller ved at mærkningen  \r\n\r\n overmales med en lys farve, som fuldstændig dækker denne. </P>  \r\n\r\n<P>FORSENDELSE </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Røgede fisk og fiskevarer skal forsendes i rene  \r\n\r\n og velholdte trækasser, foret og dækket med pergamentpapir og forsynet med  \r\n\r\n låg eller i anden af fiskeriministeriet godkendt emballage. Ved lokal  \r\n\r\n transport skal kasserne ikke være forsynet med låg. </P>  \r\n\r\n<P>TILSYN </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Tilsynet med bekendtgørelsens overholdelse,  \r\n\r\n herunder med røgerivirksomhederne, føres af fiskeriministeriet i  \r\n\r\n overensstemmelse med bestemmelserne i § 23 i loven om kvalitetskontrol med  \r\n\r\n fisk og fiskevarer. </P>  \r\n\r\n<P>STRAFFEBESTEMMELSER </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Overtrædelse af § 2, stk. 1 og 3-5, § 3, § 4,  \r\n\r\n stk. 2, og §§ 5-16, straffes med bøde eller hæfte. </P>  \r\n\r\n<P>IKRAFTTRÆDEN MV. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Bekendtgørelsen træder i kraft dagen efter  \r\n\r\n offentliggørelsen i Lovtidende. </P>  \r\n\r\n<P CLASS=STK> <I>Stk. 2. </I> Bekendtgørelse nr. 259 af 17. september 1953 om  \r\n\r\n fremstilling af røgede fisk og fiskevarer ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>FISKERIMINISTERIET, DEN 4. NOVEMBER 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>LARS P. GAMMELGAARD </P>  \r\n\r\n<P CLASS=MINISTER ALIGN=RIGHT>/Mogens Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/1986"
        },
        {
            "displayName": "Accession",
            "displayValue": "B19860076205"
        },
        {
            "displayName": "Entydig dokumentidentifikation",
            "displayValue": "CM037317"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "22/10/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "762"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "04/11/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Fiskerimin. II j.nr. 86-433-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}