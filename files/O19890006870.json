{
    "id": 28671,
    "title": "Dispensation for registreringspligten.",
    "documentTypeId": "300",
    "isSagsforlobPeriodValid": true,
    "shortName": "FOU nr 1989.68",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n A, der havde bopæl i Danmark, lånte en tysk ejet og tysk  \r\n\r\n registreret bil til rallykørsel i Vesttyskland. A søgte rigspolitichefen om  \r\n\r\n tilladelse til at benytte bilen til prøvekørsel her i landet i forbindelse  \r\n\r\n med  \r\n\r\n reparation af bilen. Rigspolitichefen afslog ansøgningen under henvisning  \r\n\r\n til,  \r\n\r\n at der ikke forelå ganske særlige grunde til at meddele dispensation.  \r\n\r\n Rigspolitichefen tilføjede senere, at der efter fast praksis ikke gives  \r\n\r\n tilladelse til privat kørsel i Danmark, bortset fra egentransport mellem  \r\n\r\n grænsen og bopælen i de tilfælde, hvor den pågældende opholder sig i udlandet  \r\n\r\n i erhvervsøjemed flere dage ad gangen og herunder skal anvende køretøjet.  \r\n\r\n Justitsministeriet stadfæstede afslaget.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at bestemmelsen i § 106 i registreringsbekendtgørelsen  \r\n\r\n indeholder hjemmel for, at der i to tilfældegrupper kan dispenseres fra  \r\n\r\n registreringspligten. Myndighedernes anførte praksis syntes udelukkende at  \r\n\r\n afspejle den ene tilfældegruppe. Ombudsmanden fandt dette uforeneligt med  \r\n\r\n indholdet af registreringsbekendtgørelsens § 106. Han henstillede til  \r\n\r\n Justitsministeriet at genoptage sagens behandling.(J.nr. 1988-1452-611).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Dispensation for registreringspligten.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede over en afgørelse  \r\n\r\n fra Justitsministeriet om afslag på ansøgning om tilladelse til at benytte et  \r\n\r\n tysk registreret køretøj til prøvekørsel her i landet i forbindelse med  \r\n\r\n reparationer af køretøjet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af sagens akter fremgik det,  \r\n\r\n at A i 1987 ansøgte rigspolitichefen, Centralregisteret for Motorkøretøjer,  \r\n\r\n om tilladelse til at prøvekøre en tysk registreret bil, mærket Ford Sierra,  \r\n\r\n efter reparation ca. 2 gange pr. måned i omegnen af hans bopæl i Næstved og  \r\n\r\n til kørsel til og fra færgen i Rødby eller Gedser. A oplyste, at den  \r\n\r\n pågældende bil er tysk ejet, og at han lånte bilen af ejeren til rallykørsel,  \r\n\r\n som udelukkende fandt sted i Vesttyskland. Endelig oplyste A, at det antal  \r\n\r\n kilometer, køretøjet forventedes at tilbagelægge i det kommende år, var ca.  \r\n\r\n 10.000 kilometer, heraf 400 kilometer i Danmark.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse meddelte Centralregisteret  \r\n\r\n for Motorkøretøjer A, at centralregisteret ikke kunne imødekomme det  \r\n\r\n ansøgte, da der ikke forelå ganske særlige grunde til ikke at kræve køretøjet  \r\n\r\n indregistreret i Danmark, jf. § 106 i Justitsministeriets bekendtgørelse om  \r\n\r\n registrering af motorkøretøjer m.v.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A tilbagesendte centralregisterets  \r\n\r\n skrivelse med supplerende oplysninger. A oplyste således bl.a., at han ikke  \r\n\r\n - efter hans opfattelse - kunne anses som egentlig bruger af køretøjet i  \r\n\r\n registreringsbekendtgørelsens forstand, idet han i Danmark kun benyttede  \r\n\r\n bilen til nødvendig kørsel til og fra færgen i Rødby og til prøvekørsel  \r\n\r\n efter reparation. A gjorde gældende, &quot;at der ikke alene foreligger  \r\n\r\n ganske  \r\n\r\n særlige grunde til ikke at kræve køretøjet indregistreret her i landet (også  \r\n\r\n og allerede fordi køretøjets ejer af forståelige grunde modsætter sig noget  \r\n\r\n sådant), men ... (også), at køretøjet ganske overvejende skal anvendes  \r\n\r\n udenfor  \r\n\r\n landets grænser, begge dele, jf. RB § 106, 1. pkt., jf. § 105, stk. 1&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den anledning meddelte  \r\n\r\n centralregisteret A i en skrivelse følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;... man...betragter Dem  \r\n\r\n (fortsat) som bosat her i landet i forbindelse med spørgsmålet om  \r\n\r\n registreringspligt, jf. registreringsbekendtgørelsens § 105, stk. 1,  \r\n\r\n og...Centralregisteret...finder (ikke), at der foreligger sådanne særlige  \r\n\r\n grunde til ikke at kræve køretøjet registreret her i landet, at man kan  \r\n\r\n tillade, at De benytter køretøjet her i landet uden dansk registrering, jf.  \r\n\r\n registreringsbekendtgørelsens § 106.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det tilføjes, at tilladelse  \r\n\r\n til kørsel her i landet i medfør af § 106 i almindelighed kun gives til  \r\n\r\n personer, der i forbindelse med deres erhverv regelmæssigt opholder sig i  \r\n\r\n udlandet i flere dage ad gangen, hvor de ved erhvervsudøvelsen skal anvende  \r\n\r\n et  \r\n\r\n køretøj de ejer, eller som de af deres arbejdsgiver har fået stillet til  \r\n\r\n vedvarende  \r\n\r\n disposition. Tilladelse gives ifølge fast praksis kun til direkte kørsel fra  \r\n\r\n grænsen til de pågældendes bopæl og retur i forbindelse med week-end- og  \r\n\r\n ferieophold  \r\n\r\n samt ved sædvanlige højtider.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved en påtegning på centralregisterets  \r\n\r\n skrivelse meddelte A, at han agtede at lade bilen transportere på lad fra og  \r\n\r\n til færgen i Rødby, hvilket medførte, at hans ansøgning nu alene omfattede  \r\n\r\n tilladelse til prøvekørsel efter reparationer.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Centralregisteret meddelte A  \r\n\r\n i en skrivelse, at registeret måtte fastholde sine tidligere afgørelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede til Justitsministeriet  \r\n\r\n over centralregisterets afgørelse. A bemærkede, at hans ansøgning fortsat  \r\n\r\n alene  \r\n\r\n omfattede tilladelse til prøvekørsel efter reparation som anført i hans  \r\n\r\n seneste påtegningsskrivelse til centralregisteret.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af A's klage  \r\n\r\n udtalte rigspolitichefen i en skrivelse til Justitsministeriet,  \r\n\r\n Færdselssikkerhedsafdelingen,  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vedrørende spørgsmålet om  \r\n\r\n tilladelse til kørsel i Danmark med udenlandsk registreret køretøj, uagtet  \r\n\r\n klageren har bopæl her i landet, er der ved de nævnte skrivelser meddelt ham,  \r\n\r\n at han i medfør af registreringsbekendtgørelsens § 106 ikke kan få tilladelse  \r\n\r\n til at benytte køretøjet til den ansøgte kørsel her i landet. Denne afgørelse  \r\n\r\n er efter min opfattelse i overensstemmelse med sædvanlig praksis, hvorefter  \r\n\r\n der ikke gives tilladelse til privat kørsel i Danmark, bortset fra  \r\n\r\n egentransport  \r\n\r\n mellem grænsen og bopælen, såfremt pågældende opholder sig i udlandet i  \r\n\r\n erhvervsøjemed  \r\n\r\n i flere dage ad gangen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det af klageren i skrivelse  \r\n\r\n af... oplyste giver mig ikke anledning til yderligere bemærkninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det skal herefter indstilles,  \r\n\r\n at min afgørelse fastholdes.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriet,  \r\n\r\n Færdselssikkerhedsafdelingen, meddelte A, at ministeriet efter en gennemgang  \r\n\r\n af sagen ikke havde fundet grundlag for at ændre rigspolitichefens  \r\n\r\n afgørelse. Ved afgørelsen havde Justitsministeriet lagt til grund, at det  \r\n\r\n antal kilometer, som bilen forventedes at tilbagelægge i det kommende år, var  \r\n\r\n ca.  \r\n\r\n 10.000 kilometer,  \r\n\r\n heraf ca.  \r\n\r\n 100 kilometer  \r\n\r\n i Danmark. Som begrundelse for afgørelsen anførte Justitsministeriet bl.a.  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriet finder...ikke  \r\n\r\n grundlag for i medfør af registreringsbekendtgørelsens § 106 at give Dem  \r\n\r\n tilladelse  \r\n\r\n til at benytte en udenlandsk registreret bil til kørsel her i landet. Denne  \r\n\r\n afgørelse  \r\n\r\n er i overensstemmelse med fast praksis, hvorefter der ikke gives tilladelse  \r\n\r\n til privat kørsel i Danmark, bortset fra egentransport mellem grænsen og  \r\n\r\n bopælen i forbindelse med weekend- og ferieophold samt ved nødvendige  \r\n\r\n højtider, såfremt den pågældende opholder sig i udlandet i erhvervsøjemed i  \r\n\r\n flere dage ad gangen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse fremsendte A  \r\n\r\n sine bemærkninger til Justitsministeriets afgørelse. A anmodede samtidig  \r\n\r\n Justitsministeriet om at oplyse, hvorvidt han havde pligt til at lade  \r\n\r\n køretøjet indregistrere på danske nummerplader, såfremt køretøjet aldrig  \r\n\r\n befandt  \r\n\r\n sig med egne hjul på offentlig vej. A anførte endvidere, at køretøjet alene  \r\n\r\n anvendes til rallykørsel og på grund af sin konstruktion og udrustning er  \r\n\r\n uanvendelig til fornøjelseskørsel med familie og venner eller til  \r\n\r\n ærindekørsel m.v., og at han derfor ikke mente, at den ansøgte kørsel kunne  \r\n\r\n betragtes som privatkørsel.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den anledning meddelte  \r\n\r\n Justitsministeriet A i en skrivelse følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;... Justitsministeriet  \r\n\r\n (finder) efter en fornyet gennemgang af sagen ikke grundlag for at ændre  \r\n\r\n afgørelsen.... Afgørelsen er i overensstemmelse med fast praksis, hvorefter  \r\n\r\n der ikke i  \r\n\r\n medfør af registreringsbekendtgørelsens § 106 gives tilladelse til privat  \r\n\r\n kørsel i Danmark udover de tilfælde, der er nævnt i Justitsministeriets  \r\n\r\n skrivelse af..., og hvorefter der kun i helt specielle tilfælde gives en  \r\n\r\n yderst begrænset tilladelse til erhvervsmæssig kørsel i Danmark.  \r\n\r\n Justitsministeriet  \r\n\r\n finder ikke grundlag for at fravige praksis i denne sag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I klagen til mig anførte A,  \r\n\r\n at han fandt det utilfredsstillende, at myndighederne blot havde henholdt sig  \r\n\r\n til en fast praksis og ikke behandlet hans sag konkret og meddelt ham, hvilke  \r\n\r\n konkrete momenter der var lagt til grund for den trufne afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til  \r\n\r\n Justitsministeriet anførte jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den bil, der er tale om i det  \r\n\r\n foreliggende tilfælde, anvendes til kørsel af ca. 10.000 km i udlandet om  \r\n\r\n året, og der er ansøgt om tilladelse til i forbindelse med prøvekørsel at  \r\n\r\n køre  \r\n\r\n 10 x  \r\n\r\n 10 km  \r\n\r\n her i  \r\n\r\n landet om året.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Betingelsen i bekendtgørelsens  \r\n\r\n § 106 &quot;overvejende anvendes&quot; synes således at være opfyldt.  \r\n\r\n Justitsministeriet har begrundet sin afgørelse med, at det er fast praksis,  \r\n\r\n at  \r\n\r\n der ikke gives tilladelse til &quot;privat kørsel&quot; i Danmark bortset fra  \r\n\r\n egentransport mellem grænsen og bopælen ved bestemte lejligheder, såfremt den  \r\n\r\n pågældende opholder sig i udlandet i erhvervsøjemed i flere dage ad gangen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Umiddelbart forekommer den  \r\n\r\n foreliggende sag at være en atypisk sag i forhold til den beskrevne praksis.  \r\n\r\n Jeg henviser til, at der er tale om korte prøvekørsler fra (A's) bopæl og  \r\n\r\n således ikke om &quot;privat kørsel&quot; i sædvanlig forstand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forudsætningen for, at et  \r\n\r\n afslag kan meddeles med henvisning til den fast fulgte praksis, er efter min  \r\n\r\n opfattelse, at det ansøgte kan relateres til denne praksis og ikke er et  \r\n\r\n atypisk tilfælde i forhold til det område, inden for hvilket den faste  \r\n\r\n praksis  \r\n\r\n er etableret. Således som sagen foreligger oplyst, må jeg stille mig  \r\n\r\n tvivlende  \r\n\r\n overfor, hvorvidt et afslag kan meddeles blot med henvisning til, at det  \r\n\r\n ansøgte  \r\n\r\n ikke falder inden for det område, hvor der efter fast praksis gives  \r\n\r\n tilladelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg anmoder om, at  \r\n\r\n Justitsministeriet på baggrund af det anførte på ny overvejer sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvis ministeriet efter den  \r\n\r\n fornyede overvejelse af sagen fortsat afslår ansøgningen, anmoder jeg om en  \r\n\r\n udtalelse i anledning af (A's) klage med en redegørelse for, hvilke hensyn  \r\n\r\n ministeriet har lagt vægt på ved afgørelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den anledning indhentede  \r\n\r\n Justitsministeriet en udtalelse fra rigspolitichefen, der i en  \r\n\r\n påtegningsskrivelse  \r\n\r\n anførte følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Meddelelse af tilladelse i  \r\n\r\n medfør af reglen i registreringsbekendtgørelsens § 106 må efter  \r\n\r\n Centralregisterets  \r\n\r\n opfattelse kræve, at der foreligger et tilfælde, hvor ganske særlige grunde  \r\n\r\n til  \r\n\r\n ikke at kræve køretøjet registreret her i landet gør sig gældende med en vis  \r\n\r\n vægt, samtidig med at en eventuel tilladelse må kunne udformes således, at i  \r\n\r\n hvert fald en vis praktisk politimæssig kontrol er mulig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved afgørelsen af den  \r\n\r\n foreliggende sag har Centralregisteret indledningsvis bemærket, at der ikke  \r\n\r\n er tale om et tilfælde, som ligger inden for det område, hvor der efter  \r\n\r\n årelang fast praksis kan gives tilladelse, jf. nærmere Justitsministeriets  \r\n\r\n skrivelse af... Derefter har Centralregisteret vurderet, om de af ansøgeren  \r\n\r\n fremførte omstændigheder alligevel kunne føre til en tilladelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Når Centralregisteret har  \r\n\r\n fundet, at dette ikke er tilfældet, skyldes det såvel baggrunden for det  \r\n\r\n ansøgte som de kontrolmæssige hensyn og konsekvenser af en eventuel  \r\n\r\n tilladelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Herved finder  \r\n\r\n Centralregisteret at måtte tillægge de sidstnævnte hensyn afgørende betydning  \r\n\r\n under hensyn til, at det i praksis - uden indsættelse af uforholdsmæssige  \r\n\r\n ressourcer - ville være helt umuligt for politiet at føre kontrol med, om  \r\n\r\n vilkårene for en tilladelse som den ansøgte overholdes.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Såvel spørgsmålet om,  \r\n\r\n hvorvidt et konkret tilfælde kan betragtes som en &quot;prøvekørsel efter  \r\n\r\n reparation&quot; som vilkåret om en maximalgrænse på f. eks. 10 x  \r\n\r\n 10 km, er efter Centralregisterets  \r\n\r\n mening praktisk talt helt umulige for politiet at anvende og ville reelt  \r\n\r\n medføre, at der her i landet åbnedes for ukontrollabel lystkørsel med  \r\n\r\n udenlandsk  \r\n\r\n indregistrerede rallybiler.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund har  \r\n\r\n Centralregisteret ved afgørelsen af sagen fundet, at der ikke foreligger  \r\n\r\n sådanne særlige omstændigheder som nævnt i registreringsbekendtgørelsens §  \r\n\r\n 106.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse henholdt Justitsministeriet  \r\n\r\n sig til rigspolitichefens udtalelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg udtalte følgende i en  \r\n\r\n skrivelse til A:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;§§ 105 og 106 i Justitsministeriets  \r\n\r\n bekendtgørelse nr. 678 af 6. oktober 1986 om registrering af motorkøretøjer  \r\n\r\n m.v. har følgende indhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n § 105.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Hvis ejeren (brugeren)  \r\n\r\n af et fra udlandet indført køretøj, der er registreringspligtigt efter § 1,  \r\n\r\n har bopæl her i landet, skal køretøjet registreres eller samtlige  \r\n\r\n nummerplader afleveres til politiet inden 14 dage, efter at det er indført.  \r\n\r\n Med bopæl sidestilles, at den pågældende har opholdt sig her i landet i 1  \r\n\r\n år, eller, hvis han har opholdt sig her i afbrudte perioder, at han inden for  \r\n\r\n de sidste 24 måneder eller derunder har været her i landet tilsammen 365  \r\n\r\n dage.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<U>  \r\n\r\n Stk. 2.</U>  \r\n\r\n Tager en ejer  \r\n\r\n (bruger), der ikke har bopæl her i landet, efter køretøjets indførelse bopæl  \r\n\r\n her i landet, eller overgår køretøjet fra ham til en ejer (bruger), der har  \r\n\r\n bopæl  \r\n\r\n her i landet, skal køretøjet registreres eller nummerpladerne afleveres til  \r\n\r\n politiet inden 14 dage derefter. Stk. 1, 2. pkt., finder tilsvarende  \r\n\r\n anvendelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n § 106.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Hvis et køretøj, der  \r\n\r\n skal registreres efter § 105, ganske overvejende anvendes uden for landets  \r\n\r\n grænser, eller hvis der i øvrigt foreligger ganske særlige grunde til ikke at  \r\n\r\n kræve et udenlandsk køretøj registreret her i landet, kan centralregisteret  \r\n\r\n tillade, at køretøjet benyttes her i landet uden dansk registrering.  \r\n\r\n Centralregisteret  \r\n\r\n fastsætter i hvert enkelt tilfælde vilkårene for tilladelsen, herunder  \r\n\r\n eventuelt en tidsbegrænsning af tilladelsen. Tilladelsen skal medbringes  \r\n\r\n under kørsel her i landet og på forlangende forevises for politiet.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen i § 106 indeholder  \r\n\r\n således hjemmel for, at der kan dispenseres for registreringspligten efter §  \r\n\r\n 105 i følgende to tilfælde:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1) Tilfælde, hvor et køretøj  \r\n\r\n ganske overvejende anvendes uden for landets grænser, eller  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2) tilfælde, hvor der i  \r\n\r\n øvrigt foreligger ganske særlige grunde til ikke at kræve et udenlandsk  \r\n\r\n køretøj registreret her i landet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen omtaler ikke i  \r\n\r\n øvrigt forhold, der skal tages i betragtning ved afgørelsen af, om tilladelse  \r\n\r\n kan gives.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved Justitsministeriets  \r\n\r\n afgørelse lagde ministeriet til grund, at køretøjet i den heromhandlede sag  \r\n\r\n forventedes  \r\n\r\n at køre ca. 10.000 kilometer det kommende år, heraf  \r\n\r\n 100 kilometer  \r\n\r\n i Danmark. Betingelsen  \r\n\r\n i §  \r\n\r\n 106, l. led,  \r\n\r\n &quot;overvejende anvendes uden for landets grænser&quot;, er således  \r\n\r\n utvivlsomt opfyldt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I (rigspolitichefens seneste)  \r\n\r\n udtalelse, hvortil Justitsministeriet har henholdt sig, har rigspolitichefen  \r\n\r\n henvist til, at meddelelse af tilladelse i medfør af § 106 må &quot;kræve, at  \r\n\r\n der foreligger et tilfælde, hvor ganske særlige grunde til ikke at kræve  \r\n\r\n køretøjet  \r\n\r\n registreret her i landet gør sig gældende med en vis vægt, samtidig med at  \r\n\r\n en eventuel tilladelse må kunne udformes således, at i hvert fald en vis  \r\n\r\n praktisk politimæssig kontrol er mulig&quot;. Myndighederne har ikke fundet,  \r\n\r\n at tilladelse på baggrund heraf kunne meddeles i det foreliggende tilfælde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne beskrivelse af praksis  \r\n\r\n synes ikke at afspejle de to ovennævnte tilfældegrupper i  \r\n\r\n registreringsbekendtgørelsens  \r\n\r\n § 106, der hver især kan give anledning til dispensation. Beskrivelsen er i  \r\n\r\n øvrigt  \r\n\r\n formuleret på en måde, der i vidt omfang svarer til den ovenfor under 2)  \r\n\r\n nævnte  \r\n\r\n betingelse. Medmindre der ikke er tale om en udtømmende beskrivelse af  \r\n\r\n praksis,  \r\n\r\n må jeg forstå det således, at den under 1) nævnte fritagelsesadgang nærmest  \r\n\r\n har mistet sin betydning som selvstændigt dispensationsgrundlag. Dette  \r\n\r\n forekommer  \r\n\r\n ikke foreneligt med indholdet af registreringsbekendtgørelsens § 106, hvor  \r\n\r\n der  \r\n\r\n udtrykkeligt er fastsat to alternative grundlag for at meddele fritagelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Centralregisteret har endvidere  \r\n\r\n anført nogle kontrolmæssige hensyn. Jeg er for så vidt ikke uenig i, at  \r\n\r\n sådanne hensyn kan inddrages i vurderingen af, om fritagelse bør meddeles. De  \r\n\r\n nærmere krav, der stilles til mulighederne for at føre politimæssig kontrol,  \r\n\r\n må imidlertid sammenholdes med de tilsvarende krav i tilfælde, hvor  \r\n\r\n tilladelse  \r\n\r\n gives efter den praksis, der er beskrevet i sagen, d.v.s. i tilfælde af  \r\n\r\n egentransport mellem grænsen og bopælen ved bestemte lejligheder. Således som  \r\n\r\n sagen foreligger oplyst, kan jeg ikke anse det for godtgjort, at de  \r\n\r\n kontrolmæssige muligheder er bedre inden for det område, hvor tilladelse  \r\n\r\n efter  \r\n\r\n praksis gives, end i det foreliggende tilfælde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På baggrund af de  \r\n\r\n synspunkter, som jeg har anført, har jeg samtidig hermed henstillet til  \r\n\r\n Justitsministeriet at genoptage sagens behandling og meddele Dem en fornyet  \r\n\r\n afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Samtidig har jeg udbedt mig  \r\n\r\n underretning om Justitsministeriets fornyede afgørelse til Dem .  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19890006870"
        },
        {
            "displayName": "Entydig dokumentidentifikation",
            "displayValue": "AX005615"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Skatteministeriet"
        },
        {
            "displayName": "Underskriftdato",
            "displayValue": "01/01/1989"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Fortolkning",
            "parents": [
                "Forvaltningsret",
                "Almindelige emner",
                "Hjemmelsspørgsmål"
            ]
        },
        {
            "tag": "Inddragelse af kriterier",
            "parents": [
                "Forvaltningsret",
                "Almindelige emner",
                "Hjemmelsspørgsmål",
                "Udfyldning"
            ]
        },
        {
            "tag": "Registrering af køretøjer",
            "parents": [
                "Færdselsret"
            ]
        }
    ],
    "hasFobTags": true
}