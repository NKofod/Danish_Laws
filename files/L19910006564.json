{
    "id": 60891,
    "title": "Bekendtgørelse af Konvention af 25. maj 1987 om afskaffelse af legalisering af dokumenter i De Europæiske Fællesskabers medlemsstater ",
    "documentTypeId": "220",
    "isSagsforlobPeriodValid": false,
    "shortName": "BKI nr 65 af 27/06/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af Konvention af 25. maj 1987 om  \r\n\r\n afskaffelse af legalisering af dokumenter i De Europæiske Fællesskabers  \r\n\r\n medlemsstater </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 7. juli 1989 har Danmark ratificeret en i  \r\n\r\n Bruxelles den 25. maj 1987 undertegnet konvention om afskaffelse af  \r\n\r\n legalisering af dokumenter i De Europæiske Fællesskabers medlemsstater. </P>  \r\n\r\n<P>Konventionen har følgende ordlyd: </P>  \r\n\r\n<P> <B>KONVENTION OM AFSKAFFELSE AF LEGALISERING AF DOKUMENTER I DE  \r\n\r\n EUROPÆISKE FÆLLESSKABERS MEDLEMSSTATER</B> DE EUROPÆISKE FÆLLESSKABERS </P>  \r\n\r\n<P>MEDLEMSSTATER, </P>  \r\n\r\n<P>SOM ER OVERBEVIST OM, at det vil være hensigtsmæssigt at sikre den frie  \r\n\r\n bevægelighed af dokumenter mellem medlemsstaterne indbyrdes, og </P>  \r\n\r\n<P>SOM ØNSKER i dette øjemed at vedtage ensartede regler vedrørende  \r\n\r\n afskaffelse af enhver form for legalisering af dokumenter - </P>  \r\n\r\n<P>ER BLEVET ENIGE OM FØLGENDE: </P>  \r\n\r\n<P>Artikel 1 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention finder anvendelse på offentlige  \r\n\r\n dokumenter, som er udstedt på en af de kontraherende staters område, og som  \r\n\r\n skal fremlægges på en anden kontraherende stats område eller forevises for en  \r\n\r\n anden kontraherende stats diplomatiske eller konsulære repræsentanter, også  \r\n\r\n selv om disse udøver deres hverv på området for en stat, der ikke er part i  \r\n\r\n denne konvention. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Som offentlige dokumenter anses følgende: </P>  \r\n\r\n<UL PLAIN>\r\n\r\n<LI>a) Dokumenter, som er udstedt af en myndighed eller embedsmand, der er  \r\n\r\n knyttet til en ret i den pågældende stat, herunder dokumenter, som er udstedt  \r\n\r\n af anklagemyndigheden, en justitssekretær eller en stævningsmand. </LI>  \r\n\r\n<LI>b) Dokumenter, som er udstedt af en administrativ myndighed. </LI>  \r\n\r\n<LI>c) Notarialakter. </LI>  \r\n\r\n<LI>d) Officielle erklæringer såsom registreringspåtegninger, attestering af  \r\n\r\n en bestemt dato og bekræftelse af en underskrift på et privat oprettet  \r\n\r\n dokument. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Denne konvention skal ligeledes finde anvendelse på  \r\n\r\n dokumenter, som i deres egenskab af officielle dokumenter er udstedt af en  \r\n\r\n kontraherende stats diplomatiske eller konsulære repræsentanter, som udøver  \r\n\r\n deres hverv på en hvilken som helst stats område, når disse dokumenter skal  \r\n\r\n fremlægges på en anden kontraherende stats område eller forevises for en  \r\n\r\n anden kontraherende stats diplomatiske eller konsulære repræsentanter, som  \r\n\r\n udøver deres hverv på området for en stat, som ikke er part i denne  \r\n\r\n konvention. </P>  \r\n\r\n<P>Artikel 2 </P>  \r\n\r\n<P>Enhver kontraherende stat skal fritage de dokumenter, der er omfattet af  \r\n\r\n denne konvention, for enhver form for legalisering eller enhver anden  \r\n\r\n tilsvarende eller hermed ligestillet formalitet. </P>  \r\n\r\n<P>Artikel 3 </P>  \r\n\r\n<P>Legalisering i henhold til denne konvention omfatter kun den formalitet,  \r\n\r\n hvorved der foretages attestering af ægtheden af en underskrift, af den  \r\n\r\n egenskab, hvori underskriveren af dokumentet har handlet og, i givet fald, af  \r\n\r\n identiteten af det segl eller stempel, som dokumentet er forsynet med. </P>  \r\n\r\n<P>Artikel 4 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hvis myndighederne i den stat, på hvis område  \r\n\r\n dokumentet fremlægges, nærer alvorlig og velbegrundet tvivl om underskriftens  \r\n\r\n ægthed, om den egenskab, hvori underskriveren af dokumentet har handlet,  \r\n\r\n eller om et segls eller stempels identitet, kan de anmode om oplysninger  \r\n\r\n direkte fra den kompetente centrale myndighed, udpeget i henhold til artikel  \r\n\r\n 5, i den stat, hvorfra aktstykket eller dokumentet hidrører. Anmodninger om  \r\n\r\n oplysninger kan kun fremsættes i undtagelsestilfælde og skal altid begrundes.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Anmodninger om oplysninger skal i videst muligt  \r\n\r\n omfang ledsages af det originale dokument eller en fotokopi heraf. For  \r\n\r\n anmodninger og svar herpå må der ikke opkræves nogen form for skat, afgift  \r\n\r\n eller gebyr. </P>  \r\n\r\n<P>Artikel 5 </P>  \r\n\r\n<P>Hver kontraherende stat skal udpege en central myndighed, som det pålægges  \r\n\r\n at modtage og videresende de anmodninger om oplysninger, der er omhandlet i  \r\n\r\n artikel 4. Den skal angive det eller de sprog, hvorpå den vil acceptere, at  \r\n\r\n anmodningerne om oplysninger er affattet. </P>  \r\n\r\n<P>Artikel 6 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention er åben for undertegnelse af  \r\n\r\n medlemsstaterne. Den skal ratificeres, accepteres eller godkendes.  \r\n\r\n Ratifikations-, accept- eller godkendelsesinstrumenterne deponeres hos  \r\n\r\n Udenrigsministeriet i Belgien. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Konventionen træder i kraft 90 dage efter datoen  \r\n\r\n for deponeringen af ratifikations-, accept- eller godkendelsesinstrumenterne  \r\n\r\n fra samtlige stater, som var medlemmer af De Europæiske Fællesskaber på den  \r\n\r\n dag, da denne konvention blev åbnet for undertegnelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Indtil denne konvention træder i kraft, kan enhver  \r\n\r\n stat ved deponeringen af sit ratifikations-, accept- eller  \r\n\r\n godkendelsesinstrument eller på et hvilket som helst senere tidspunkt afgive  \r\n\r\n erklæring om, at konventionen for dens vedkommende i forhold til stater, som  \r\n\r\n har afgivet tilsvarende erklæring, skal finde anvendelse fra den 90. dag  \r\n\r\n efter erklæringens afgivelse. </P>  \r\n\r\n<P>Artikel 7 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention er åben for tiltrædelse af enhver  \r\n\r\n stat, som bliver medlem af De Europæiske Fællesskaber.  \r\n\r\n Tiltrædelsesinstrumenterne deponeres hos Udenrigsministeriet i Belgien. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Konventionen skal i forhold til enhver tiltrædende  \r\n\r\n stat træde i kraft 90 dage efter datoen for deponeringen af dennes  \r\n\r\n tiltrædelsesinstrument. </P>  \r\n\r\n<P> <I>Artikel 8 </I></P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hver medlemsstat kan ved undertegnelsen eller ved  \r\n\r\n deponeringen af sit ratifikations-, accept- eller godkendelsesinstrument  \r\n\r\n angive det eller de områder, hvorpå denne konvention skal finde anvendelse.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Hver medlemsstat kan ved deponeringen af sit  \r\n\r\n ratifikations-, accept- eller godkendelsesinstrument, eller på et hvilket som  \r\n\r\n helst senere tidspunkt ved en erklæring rettet til Udenrigsministeriet i  \r\n\r\n Belgien udstrække anvendelsen af denne konvention til ethvert andet område,  \r\n\r\n som er angivet i erklæringen, og for hvis internationale forbindelser den er  \r\n\r\n ansvarlig, eller på hvis vegne den er bemyndiget til at indgå forpligtelser.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Enhver erklæring, der er afgivet i medfør af stk.  \r\n\r\n 2, kan med hensyn til ethvert deri angivet område tilbagekaldes ved en  \r\n\r\n meddelelse til Udenrigsministeriet i Belgien. </P>  \r\n\r\n<P>Tilbagekaldelsen får virkning straks eller fra en senere dato, som er  \r\n\r\n præciseret i meddelelsen. </P>  \r\n\r\n<P> <I>Artikel 9 </I></P>  \r\n\r\n<P> Udenrigsministeriet i Belgien giver alle medlemsstaterne meddelelse om  \r\n\r\n enhver undertegnelse, deponering af instrumenter eller erklæring eller  \r\n\r\n meddelelse. </P>  \r\n\r\n<P> <I>Artikel 10 </I></P>  \r\n\r\n<P> Mellem de kontraherende stater skal denne konvention træde i stedet for  \r\n\r\n bestemmelserne i andre traktater, konventioner eller aftaler vedrørende  \r\n\r\n forenkling eller afskaffelse af legalisering af dokumenter. Dette gælder dog  \r\n\r\n ikke for så vidt sådanne konventioner eller aftaler vedrører dokumenter: </P>  \r\n\r\n<UL PLAIN>\r\n\r\n<LI>a) som ikke er omfattet af denne konvention, </LI>  \r\n\r\n<LI>b) som bliver udfærdiget på områder, inden for hvilke denne konvention  \r\n\r\n ikke gælder. </LI>  \r\n\r\n</UL>  \r\n\r\n<P>Udenrigsministeriet i Belgien fremsender en bekræftet genpart til  \r\n\r\n regeringen for hver medlemsstat. </P>  \r\n\r\n<P>Udfærdiget i Bruxelles den femogtyvende maj nitten hundrede og syvogfirs  \r\n\r\n på alle officielle sprog i De Europæiske Fællesskaber, idet hver af disse  \r\n\r\n tekster har samme gyldighed, i eet eksemplar, som deponeres i arkiverne i  \r\n\r\n Udenrigsministeriet i Belgien. Danmarks ratifikationsinstrument blev  \r\n\r\n deponeret den 26. juli 1989 i det belgiske udenrigsministerium. </P>  \r\n\r\n<P>Ved deponeringen afgav Danmark en erklæring om følgende: </P>  \r\n\r\n<P>I henhold til artikel 5, er Justitsministeriet den centrale danske  \r\n\r\n myndighed, som anmodninger skal rettes til. Anmodningerne skal være affattet  \r\n\r\n på dansk, engelsk, tysk eller fransk. </P>  \r\n\r\n<P>I henhold til artikel 6, stk. 3, skal konventionen finde anvendelse fra  \r\n\r\n den 90. dag efter deponeringsdagen i forhold til stater, som har afgivet  \r\n\r\n tilsvarende erklæring. </P>  \r\n\r\n<P>I henhold til artikel 8, stk. 1, finder konventionen ikke anvendelse for  \r\n\r\n Færøerne og Grønland. </P>  \r\n\r\n<P>Foruden Danmark har Italien den 11. oktober 1990 deponeret sit  \r\n\r\n ratifikationsinstrument. Ved deponeringen afgav Italien en erklæring om, at  \r\n\r\n Ministero di Grazia e Giustizia - Direzione Generale degli Affari Civili i  \r\n\r\n henhold til artikel 5 er den centrale myndighed, som anmodninger skal rettes  \r\n\r\n til. Anmodningerne skal være affattet på italiensk, engelsk eller fransk. I  \r\n\r\n henhold til artikel 6, stk. 3, afgav Italien tilsvarende erklæring som fra  \r\n\r\n dansk side. </P>  \r\n\r\n<P>Konventionen er herefter i medfør af Artikel 6 trådt i kraft mellem  \r\n\r\n Danmark og Italien med virkning fra den 10. januar 1991. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 27. juni 1991  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [
        "BEK nr 127 af 04/12/1997",
        "(* 1) Andre landes tiltrædelse:"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/1991"
        },
        {
            "displayName": "Accession",
            "displayValue": "L19910006564"
        },
        {
            "displayName": "Entydig dokumentidentifikation",
            "displayValue": "CM019858"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "27/06/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. StF.1. j.nr. 20.B.75.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}